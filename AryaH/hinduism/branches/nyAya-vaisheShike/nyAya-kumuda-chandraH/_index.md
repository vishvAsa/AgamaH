+++
title = "+न्याय-कुमुद-चन्द्रः"

+++



*स्वविवृतिकं लघीयस्त्रयम्
*तदलङ्कारभूतश्च
*न्यायकुमुदचन्द्रः
कल्याणावसथः सुवर्णरचितः विद्याधरैः सेवितः,  
तुङ्गाङ्गो विबुधप्रियो बहुविधश्रीको गिरीन्द्रोपमः ।  
भ्राम्यद्भिर्न बृहस्पतिप्रभृतिभिः प्राप्तं यदीयं पदम्,  
न्यायाम्भोनिधिमन्थनः चिरमसौ स्थेयात् प्रबन्धः परः ॥  


–प्रभाचन्द्रः

न्यायकुमुदचन्द्रसम्पादकप्रशस्तिः ।

भजति सागरमण्डलमुद्धुरे सुकृतिभिः “खुरई”विकसत्पुरे ।  
सुपरवार“जबाहरलालतः” समजनिष्ट ““महेन्द्रकुमारकः”” ॥ १ ॥  
कवीनाश्रितवीनाख्यनगरे ““धर्मदासतः”” ।  
नाभिनन्दनसद्विद्यालये संस्कृतशिक्षणम् ॥ २ ॥  
प्रारम्भिकमुपादाय विशेषाधिजिगांसया ।  
विद्वत्सुन्दरमिन्दूरविद्यालयमवाप्तवान् ॥ ३ ॥  
““बंशीधरात्”” धर्ममधीत्य ““जीवन्धराच्च”” तर्कं श्रमतः सतर्कम् ।  
स्याद्वादविद्यालयमेत्य तस्मिन्नश्रान्तमश्राम्यमहं चिराय ॥ ४ ॥  
न्यायमध्यापयन्नन्तेवासिनोऽपि निरन्तरम् ।  
अभूवमुत्तमश्रेण्यां न्यायाचार्यस्ततः परम् ॥ ५ ॥  
गवेषणापूर्णधियेह टिप्पणीतिहाससम्यक्तुलना मया श्रमात् ।  
विलिख्य तत्रानवधानदूषणं सुधीजनः शोधयितेत्युपेक्ष्यते ॥ ६ ॥  
रसरस६६यु४ग२नेत्रे वीरनिर्वाणवर्षे,  
प्रथमदलनवम्यां भौमवारान्वितायाम् ।  
कृतिरियमगमन्मे पूर्णतां मासि भाद्रे,  
गुरुचरणकृपौघेनान्तरेणान्तरायम् ॥ ७ ॥  
