+++
title = "०४ आगमपरिच्छेदः"

+++
 प्रमाणप्रवेशे चतुर्थ आगमपरिच्छेदः ।

प्रत्यक्षेतररूपमानमखिलं व्याख्याय साभासताम्,  
तस्य[^1] ख्यापयितुं कथञ्चिदधुना प्रारभ्यते प्रक्रमः ।  
मिथ्यैकान्तमहान्धकूपपतनव्यामुग्धबुद्धेः स्फुटम्,  
कः सन्मार्गनिरूपणेऽत्र कुशलः स्याद्वादभानोः परः ॥ १ ॥  

[^1]: मानस्य



अथ प्रमाणाभासत्वेन[^2] प्रसिद्धं विज्ञानं कथञ्चिदेव तदाभासं न सर्वथेति प्रदर्शयन्नाह–

[^2]: “–त्वेन सिद्धविज्ञा–”  \[ब॰\]  ।


प्रत्यक्षाभं[^3] कथञ्चित् स्यात् प्रमाणं तैमिरादिकम् ।  
यद्यथैवाऽविसंवादि[^4] प्रमाणं तत्तथा मतम् ॥ २२ ॥  

[^3]: स्याद् भवेत् । किम् ? प्रत्यक्षाभ प्रत्यक्षप्रमाणाभासमित्यर्थ । अक्षमिन्द्रियानिन्द्रिय प्रति नियत प्रत्यक्ष ज्ञानमात्रम् तदिवाभातीति व्युत्पत्ते । किं विशिष्टम् ? तैमिरादिक तिमिरादागत तैमिर तदादिर्यस्य आशुभ्रमणादे तथोक्तम् । तत् किं स्यात् ? प्रमाण भवति । कथम् ? कथञ्चित् भावप्रमेयापेक्षया द्रव्यापेक्षया वा, न सर्वथा प्रमाणाभासमेव, बहिरर्थाकारविषय एव ज्ञानस्य विसवादात् स्वरूपापेक्षया तस्याविसवादात् । अत्राविनाभाव दर्शयति यदित्यादि । यज्ज्ञान यथैव यावद्विषयावबोधनप्रकारेण अविसवादि, विसंवादो गृहीतार्थव्यभिचार तद्रहितमविसवादि, तज्ज्ञान तथा तावद्विषयावबोधन- प्रकारेण प्रमाण मतमिष्ट परीक्षकैरिति । तथाहि–सर्व मशयादिक प्रमाणाभास स्वरूपापेक्षया द्रव्यापेक्षया वा प्रमाण भवति तत्रविसवादित्वात्, यद्यप्राविसवादि तत्तत्र प्रमाण यथा रसे रसज्ञानम्, अविसवादि च सशयादिक स्वरूपे द्रव्यरूपादौ वा, ततस्तत्र कथञ्चित्प्रमाणमिति । विसवाद एव खल्वप्रामाण्यनिबन्धनम् अविसवादश्च प्रामाण्यनिबन्धनमिति न्यायम्य सकलवादिसम्मतत्वात् सर्वथा प्रमाणाभासस्य न्यायशून्यत्वात् । “बहि प्रमेयापेक्षाया प्रमाण तत्रिभञ्च ते”  \[आप्तमी॰ श्लो॰ ८३\]  इति वचनात् । न हि ज्ञान स्वरूपे विसवादि तस्याहम्प्रत्ययसिद्धत्वात् । प्रसिद्धे च विषये प्रवर्तमान कथमप्रमाण स्यादिति । – \[लघी॰ ता॰ पृ॰ ४२ ।\]  अस्या कारिकाया यद्दिग्नानादिना तैमिरादिक प्रत्यक्षाभासमुक्तम्, तस्य कथञ्चिदेव प्रत्यक्षाभासता दर्शयति । दिग्नागादे प्रत्यक्षाभस्वरूपप्रदर्शका ग्रन्थास्त्वित्यम्–भ्रान्तिस्मवृतिसज्ज्ञानमनुमानानुमानिकम् । स्मरणञ्चाभिलापश्चेत्यक्षाभास सतैमिरम् ॥ अथ मरीचिकादिषु जलादिकल्पनात् भ्रमज्ञान प्रत्यक्षाभासम् । सवृतिसत्य हि स्वस्मिन् अर्थान्तरमारोप्य तत्स्वरूपकल्पनात् प्रत्यक्षाभासम् । अनुमान तत्फलञ्च पूर्वानुभवकल्पनान्न प्रत्यक्षम् । – \[प्रमाणमसु॰, वृ॰ १ । ८ ।\]  त्रिविध कल्पनाज्ञानमाश्रयोपप्लवोद्भवम् । अविकल्पकमेकञ्च प्रत्यक्षाभ चतुर्विधम् ॥ त्रिविध कल्पनाज्ञान प्रत्यक्षाभम्–मरीचिकाया जलाध्यवसायि भ्रान्तिज्ञानम् । सवृती विसवादिव्यवसायसावृतज्ञानम्, पूर्वदृष्टैकत्वकल्पनाप्रवृत्त लिङ्गानुमेयादिज्ञानम् । अविकल्पकञ्चैक प्रत्यक्षाभासम्, कीदृशम् ? आश्रयस्य इन्द्रियस्य उपप्लवस्तिमिराद्युपघात तस्माद्भवो यस्य तत्तथा । एवञ्च चतुर्विधं प्रत्यक्षाभासम् । नन्वविकल्पक प्रत्यक्षम्, ततस्वयमपीद सविकल्पकत्वादेक प्रत्यक्षाभास । तत्किम् ? भ्रान्तिज्ञान मृगतृष्णिकाया जलावसायि । सवृतिमतो द्रव्यादेर्ज्ञानम् । अनुमान लिङ्गज्ञानम्, आनुमानिक लिङ्गिज्ञानम् । स्मार्तम् स्मृति । आभिलापिकञ्चेति विकल्पप्रभेद आचार्यदिग्नागेनोक्त । – \[प्रमाणवा॰ मनोरथ॰ २ । २८८ ।\]  तुलना–पीतशस्वादिषु विज्ञान तु न प्रमाणमेव तथार्थक्रियाव्याप्नेरभावात्, सस्थानमात्रार्थक्रियाप्रसिद्धावन्यदेव ज्ञान प्रमाणममुमानम्, ततोऽनुमान मस्थाने सशय परवेति प्रत्ययद्वयमेतत् प्रमाणमप्रमाणञ्च । – \[प्रमाणवार्तिकाल॰ प्रथमपरि॰ ।\] 


[^4]: तुलना–यथा यत्र विशद तथा तत्र प्रत्यक्षम् । यथा यत्राविसवाद तथा तत्र प्रमाणता ॥  \[पृ॰ ६५ब्\]  तथा च सर्व स्वभावे परभावे वा कथञ्चिदेव प्रमाण न सर्वथा । – \[ सिद्धिवि॰, टी॰ पृ॰ ८६अ ।\]  यथा यथाविसवादस्तथा तत्र प्रमाणता । – \[तत्त्वार्थश्लो॰ पृ॰ १७० । सिद्धिवि॰ टी॰ पृ॰ ६९ब्। ।\]  यथा यथाविसवादस्तथा तत्र प्रमाणतेत्यकलङ्कदेवैरप्युक्तत्वात् । – \[अष्टसह॰ पृ॰ १६३ ।\]  यद्यथैवासवादि प्रमाण तत्तथा मतम् । विसवाद्यप्रमाणञ्च तदध्यक्षपरोक्षयो ॥ – \[सन्मति॰ टी॰ पृ॰ ५९५ ।\] 


  
विवृतिः–तिमिराद्युपप्लवज्ञानं[^5] चन्द्रादावविसंवादकं प्रमाणं यथा तत्सङ्ख्यादौ विसंवादकत्वादप्रमाणम्, प्रमाणेतरव्यवस्थायाः तल्लक्षणत्वात् । नहि ज्ञानं यदप्यनुकरोति तत्र प्रमाणमेव समारोपव्यवच्छेदाकाङ्क्षणात् । कथमन्यथा दृष्टे प्रमाणान्तरवृत्तिः ? कृतस्य करणायोगात्, तदेकान्तहानेः कथञ्चित्करणानिष्टेः । तदस्य विसंवादोऽपि अवस्तुनिर्भासात्, चन्द्रादिवस्तुनिर्भासानामविसंवादकत्वात् ।

[^5]: तुलना–येनाकारेण तत्त्वपरिच्छेद तदपेक्षया प्रामाण्यमिति । तेन प्रत्यक्षतदाभासयोरपि प्रायश सङ्कीर्णप्रामाण्येतरस्थितिरुन्नेतव्या । प्रसिद्धानुपहतदृष्टेरपि चन्द्रार्कादिषु देशप्रत्यासत्त्याद्यभूताकारावभासनात् । तथोपहताक्षादेरपि सख्यादिविसवादेऽपि चन्द्रादिस्वभावतत्त्वोपलम्भात् । तत्प्रकर्पापेक्षया व्यपदेशव्यवस्था गन्धद्रव्यादिवत् । – \[अष्टश॰, अष्टसह॰ पृ॰ २७७ ।\]  अनुपप्लुतदृष्टीना चन्द्रादिपरिवेदनम् । तत्सख्यादिषु सवादि न प्रत्यासन्नतादिषु ॥ – \[तत्त्वार्थश्लो॰ पृ॰ १७० ।\]  उद्धृतेय समग्रा विवृति – \[सन्मति॰ टी॰ पृ॰ ५९५ ।\] 


 कारिकार्थ–

“प्रत्यक्षाभम्” इत्युपलक्षणम्, तेन परोक्षाभमपि यदेकान्तेन[^6] वादिनां लोकानां वा प्रसिद्धं “तत्कथञ्चित् स्याद्” भवेत् “प्रमाणम्” नैकान्तेन तदाभासम् इत्यभिप्रायः । किं तद् ? इत्यत्राह–“तैमिरादिकमिति ।” तिमिरादागतं तैमिरम् आदिर्यस्य आशुभ्रमणादिज्ञानस्य[^7] तत्तथोक्तम् । कुत एतद् ? इत्याह– ““यद्यथा”” इत्यादि । यतो यद्विज्ञानं[^8] येनैव प्रकारेण “अविसंवादि तद्”[^9] विज्ञानं तेनैव प्रकारेण “प्रमाणम”भिप्रेतम् । तथा च कल्पनापोढमभ्रान्तम्[^10]  \[न्यायबि॰ १ । ४\]  इत्यत्र, इन्द्रियार्थसन्निकर्षोत्पन्नमव्यभिचारि[^11]  \[न्यायसू॰ १ । ४\]  इत्यत्र, सत्सम्प्रयोगे[^12]  \[जैमिनिसू॰ १ । १ । ४\]  इत्यादौ च यदभ्रान्तादिग्रहणं[^13] भ्रान्तनिवृत्त्यर्थं तद्[^14] यदि सर्वथा अप्रत्यक्षत्वात् तेनापसार्यते[^15] तदा प्रमाणविरोधः । अथ कथञ्चित्;[^16] तदा एकान्तहानिरित्युक्तं[^17] भवति ।

[^6]: “यदेकान्तवादिनां”  \[श्र॰\]  ।


[^7]: तिमिरमक्ष्णोर्विप्लव, इन्द्रियगतमिद विभ्रमकारणम् । आशुभ्रमणमलातादे, मन्दं हि भ्रम्यमाणेऽलातादौ न चक्रभ्रान्तिरुत्पद्यते, तदर्थमाशुग्रहणेन विशेष्यते भ्रमणम्, एतच्च विषयगत विभ्रमकारणम् । सक्षोभो वातपित्तश्लेष्मणाम्, वातादिषु हि क्षोभ गतेषु ज्वलितस्तम्भादिभ्रान्तिरुत्पद्यते, एतच्चाध्यात्मगत विभ्रमकारणम् । सवैरेव च विभ्रमकारणै इन्द्रियविषयबाह्याध्यात्मिकाश्रयगतैरिन्द्रियमेव विकर्त्तव्यम् । अविकृत इन्द्रिय इन्द्रियभ्रान्त्ययोगात् । आदिग्रहणेन काचकामलादय इन्द्रियस्था गृह्यन्ते । आशुनयनानयनादयो विषयस्था । आशुनयनानयने हि कार्यमाणेऽलातादावग्निवर्णदण्डाभासा भ्रान्तिर्भवति । हस्तियानादयो बाह्याश्रयस्था गाढमर्मप्रहारादय आध्यात्मिकाश्रयस्था विभ्रमहेतवो गृह्यन्ते । – \[न्यायबि॰ टी॰ पृ १६–१७ ।\] 


[^8]: “यदि ज्ञानं”  \[आ॰\]  ।


[^9]: “–तज्ञानं”  \[आ॰\]  ।


[^10]: “प्रत्यक्षम्” इति शेष ।


[^11]: इन्द्रियार्थसन्निकर्षोत्पन्न ज्ञानमव्यपदेश्यमव्यभिचारि व्यवसायात्मक प्रत्यक्षम् । – \[न्यायसू॰ १ । १ । ४ ।\] 


[^12]: सत्सम्प्रयोगे पुरुषस्येन्द्रियाणा बुद्धिजन्म तत्प्रत्यक्षमनिमित्त विद्यमानोपलम्भनत्वात् । – \[जैमिनिसू॰ १ । १ । ४ ।\] 


[^13]: आदिपदेन अव्यभिचारिसत्सम्प्रयोगजयो परिग्रहः ।


[^14]: भ्रान्तम् – \[आ॰ टि॰\]  ।


[^15]: अभ्रान्तादिग्रहणेन ।


[^16]: अप्रत्यक्षत्वात्तेनापसार्यते इति सम्बन्ध ।


[^17]: “एकांशत हानि”  \[श्र॰\]  ।


 विवृतिव्याख्यानम्–

कारिकां व्याचष्टे ““तिमिर”” इत्यादिना । “तिमिरादीनां” कार्यभूतं यद् “उपप्लवज्ञानं” द्विचन्द्रादिविषयं तत् “चन्द्रादौ” आदिशब्देन धावल्यवर्तुलत्वादिपरिग्रहः तत्र “प्रमाणम् ।” कुत एतत् ? “अविसंवादकं” यतः तत्रांशे । अत्र दृष्टान्तमाह–“यथा” इत्यादि । “यथा तत्” तिमिराद्युपप्लवज्ञानं “सङ्ख्यादौ” द्वित्वस्थिरत्वादौ “विसंवादकत्वादप्रमाणम् ।” यदि नाम तत्तथाविधं किमेतावता प्रमाणेतररूपं भविष्यति इत्याशङ्क्य आह–““प्रमाण”” इत्यादि । “प्रमाणञ्च इतरच्च” अप्रमाणं तयोः “व्यवस्थायाः तल्लक्षणत्वात्”[^18] संवादविसंवादलक्षणत्वात् । ननु कथं तदेव प्रमाणमितरच्च युक्तं विरोधादिति चेत् ? अत्राह–““नहि”” इत्यादि । “हि”र्यस्मात् “न”[^19] ज्ञानं भवत्कल्पितं निर्विकल्पकवेदनं[^20] “यदपि” इत्यपिशब्दोऽभ्युपगमे, परमार्थतः अर्थाकारताया ज्ञानेऽसम्भवात्, तदसम्भवश्च प्रपञ्चतः प्रागेव[^21] तत्प्रतिषेधात् सिद्धः[^22] । अभ्यु  पगम्याप्युच्यते–यथोक्तं[^23] ज्ञानं “यदपि” वस्त्व“नुकरोति” यदाकारं भवति “तत्र” वस्तुनि “प्रमाणमेव, “नहि”” इत्यभिसम्बन्धः, किन्तु अप्रमाणमपि इत्येवकारार्थः । कुत एतद् ? इत्याह–““समारोप””[^24] इत्यादि । क्षणिकेऽक्षणिकज्ञानं[^25] “समारोपः” तस्य “व्यवच्छेदो” निरासः तस्य “आकाङ्क्षणात् ।” तदनभ्युपगमे दूषणमाह–““कथम्”” इत्यादि । “कथमन्यथा” तदाकाङ्क्षणाभावप्रकारेण “दृष्टे” दर्शनविषयीकृते क्षणभङ्गादौ “प्रमाणान्तरस्य” अनुमानस्य “वृत्तिः” ? न कथमपि इत्यर्थः । नहि समारोपव्यच्छेदात् अन्यत्तस्य[^26] फलम् । अथ न समारोपनिषेधार्था तत्रास्य प्रवृत्तिः । किं तर्हि ? ग्रहणार्था, इत्यत्राह–““कृत”” इत्यादि । “कृतस्य” अनुभवेन[^27] अनुभूतस्य क्षणभङ्गादेः अनुमानेन “करणस्य”[^28] ग्रहणस्य “अयोगात्,” अन्यथा अनवस्था स्यात्, तद्गृहीतेप्यस्मिन् अनुमानान्तरेण ग्रहणप्रसङ्गात् ।

[^18]: सवादविसवादलक्षणत्वात् – \[आ॰ टि॰\]  ।


[^19]: “न तज्जाज्ञानं”  \[ब॰\]  ।


[^20]: “–कसंवेदनम्”  \[श्र॰\]  ।


[^21]:  \[पृ॰ १६७ ।\] 


[^22]: “सिद्ध अतोऽभ्युप–”  \[ब॰\] ,  \[श्र॰\]  ।


[^23]: “तथोक्त”  \[श्र॰\]  ।


[^24]: “इत्यत्राह”  \[श्र॰\] ,  \[ब॰\]  ।


[^25]: क्षणिकादेरग्रहणादप्रमाण निर्विकल्पकम्, यदि हि क्षणभगादि निर्विकल्पकप्रत्यक्षेणैव गृहीत स्यात्तदा तत्साधनार्थमनुमान किमर्थं प्रयुज्यत इति हृदयम् – \[आ॰ टि॰\]  ।


[^26]: अनुमानस्य ।


[^27]: निर्विकल्पकप्रत्यक्षेण ।


[^28]: “करणस्यायोगात्”  \[ब॰\]  ।


अथ अर्थदर्शनेन नीलादिकमेव गृहीतं न क्षणभङ्गादिकं तेनायमदोषः, अत्राह– ““तद्”” इत्यादि । “तदेकान्तः” कृतैका[^29]न्तः[^30] एकस्यार्थस्वभावस्य[^31]  \[प्रमाणवा॰ ३ । ४२\]  इत्यादिवचनात् । यत्कृतं तत्कृतमेव तस्य “हानेः” हानिप्रसङ्गात् कथं प्रमाणान्तरवृत्तिः ? तद्धानिः कुतः ? इत्यत्राह–““कथञ्चिद्”” इत्यादि । “कथञ्चित्” नीलादिरूपेण न[^32] क्षणभङ्गादिरूपेण यत् “करणं” वस्तुनो ग्रहणं तस्याऽ“निष्टेः,” अन्यथा गृहीतेतररूपता एकस्य स्यात् । उपसंहारव्याजेन दूषणान्तरमाह–““तद्”” इत्यादि । यत एवं “तत्” तस्मात् “अस्य” अर्थाकारदर्शनस्य “विसंवादोऽपि” विप्रलम्भोपि[^33] न केवलं कथञ्चित् प्रामाण्यमेव । कुत एतत् ? इत्यत्राह–“अवस्तुनिर्भासात् । अवस्तुनो” भवन्मते बहिरन्तर्वाऽसत एव स्थूलाकारस्य “निर्भासाद्” अनुकरणाद् दर्शन प्रमाणं न स्यादिति भावः । व्यवहारेण प्रामाण्येऽपि न सौगतस्य इष्टतत्त्वसिद्धिः । अथ निरन्वयविनश्वरादिवस्तुस्वरूपाननुकरणेऽपि[^34] नीलादिसच्चेतनादिवस्तुस्वरूपानुकरणात् तत्प्रामाण्यम्, इत्याह–““चन्द्रादि”” इत्यादि । “चन्द्रादि” च तद् “वस्तु” च तस्य “निर्भासानाम्” उपप्लवज्ञानसम्बन्धिप्रतिभासानां प्रामाण्यं स्यात् ““प्रमाणम्”” इत्येतदनुवर्त्तमानं लब्धभावप्रत्ययमिह सम्बद्ध्यते । कुत एतद् ? इत्यत्राह–“अविसंवादकत्वात् ।” न खलु चन्द्रादिविप्लवज्ञानं धावल्यवर्त्तुलत्वादौ विसंवदति इति । एवं तावत् यत् परेण प्रत्यक्षाभं तैमिरिकादीन्द्रियज्ञानमुक्तं[^35] तदपि कथञ्चित् प्रत्यक्षमिति व्यवस्थापितम् ।

[^29]: “क्षणैकान्त”  \[ब॰\]  ।


[^30]: यद्धि वस्तु तत्सर्वात्मना कृत गृहीत निर्विकल्पेन इत्येकान्त कृतैकान्त ।


[^31]: एकस्यार्थस्वभावस्य प्रत्यक्षस्य सत स्वयम् । कोऽन्यो भागो न दृष्ट स्यात् य प्रमाणै परीक्ष्यते ॥ – \[प्रमाणवा॰ ।\]  उद्धृतश्चायम् – \[न्यायम॰ पृ॰ ९३ । अभि॰ आलोक॰ पृ॰ १५२ । सिद्धिबि॰ टी॰ पृ॰ ७१अ। । तत्त्वार्थश्लो॰ पृ॰ ४०५ । प्रमेयक॰ पृ॰ २३६ । सन्मति॰ टी॰ पृ॰ ५०७ । न्यायवि॰ वि॰ पृ॰ ४९६ब् । स्या॰ र॰ पृ॰ ५३४ । शास्त्रवा॰ यशो॰ पृ॰ १५८ब् ।\] 


[^32]: “न च क्षण–”  \[श्र॰\]  ।


[^33]: ““विप्रलम्भोऽपि”” नास्ति  \[ब॰\]  ।


[^34]: अग्रहणेऽपि – \[आ॰ टि ।\] 


[^35]: “तैमिरादीन्द्रि–”  \[श्र॰\] ,  \[ब॰\]  ।


साम्प्रतं कल्पनापदेन[^36] यत् परेण विकल्पज्ञानं तदाभासमुक्तं तदपि प्रत्यक्षं साधयन्नाह–

[^36]: द्रष्टव्यम् – \[पृ॰ ५२१ टि॰ ४ ।\] 


स्वसंवेद्यं[^37] विकल्पानां विशदार्थावभासनम् ।  
संहृताशेषचिन्तायां सविकल्पावभासनात् ॥ २३ ॥  

[^37]: भवति । किम् ? स्वसंवेद्यम् स्वेन तत्त्वज्ञानात्मना संवेद्यं ग्राह्यम् स्वसवेद्यं ज्ञानस्वरूपमित्यर्थः । वेद्यवेदकाकारद्वयाविरोधात् ज्ञानस्य अन्यथा अवस्तुत्वापत्तेः । किं विशिष्टम् ? विशदार्थावभासनम् अर्थस्य परमार्थसतोऽवभासनमवबोधनमर्थावभासनम् विशद स्पष्ट तच्च तदर्थाबभासन च तत्तथोक्तम् । केषाम् ? विकल्पानाम्, घटोऽय गौरय शुक्लोऽयं गायकोऽयमित्यादिनिश्चयज्ञानानाम् । कुत ? सविकल्पाबभासनात्, विकल्पो जात्याद्याकारावबोध सह विकल्पेनेति सविकल्पक तस्यावभासनादनुभवात् । कदा ? सहृताशेषचिन्तायाम्, सहृता नष्टा अशेषा स्मृत्यादयश्चिन्ता विकल्पा यस्यामवस्थाया सा तथोक्ता तस्याम् । चक्षुरादिबुद्धौ जात्याद्याकारविशेषस्य अवबोधनस्य अप्रतिहतत्वात्, ततो विकल्पज्ञानस्य प्रत्यक्षाभासत्वमयुक्तमित्यर्थ । – \[लघी॰ ता॰ पृ॰ ४३ ।\] 


 
विवृतिः–सर्वतः संहृत्य[^38] चिन्तां स्तिमितान्तरात्मना स्थितोऽपि चक्षुषा रूपं संस्थानात्मकं स्थूलात्मकमेकं सूक्ष्मानेकस्वभावं पश्यति न पुनः असाधारणैकान्तं[^39] स्वलक्षणम्, प्रतिसंहारव्युत्थितचित्तस्य[^40] तथैवास्मरणात् । तस्मादविशदमेव अविकल्पकं प्रत्यक्षाभम् । न च विशदेतरविकल्पयोः विषयभेदैकान्तः प्रत्यासन्नेतरार्थप्रत्यक्षाणाम् एकार्थविषयतोपपत्तेः ।

[^38]: धर्मकीर्तिनोक्त यत्–शान्तचेतस्कतया चक्षुषा यद्रूपदर्शनं भवति तन्निर्विकल्पकम् । तस्मिश्च रूपस्वलक्षण क्षणिक-परमाण्वात्मकं प्रतिभासते । तथाहि–सहृत्य सर्वतश्चिन्ता स्तिमितेनान्तरात्मना । स्थितोऽपि चक्षुषा रूपमीक्षते साऽक्षजा मति ॥ – \[प्रमाणवा॰ २ । १२४\]  ग्रन्थकृता तत्प्रतिविहितम्– यत्तदवस्थायामपि सविकल्पकमेव ज्ञान स्थिरस्थूलाद्यर्थग्राह्यनुभूयते । तुलना–सहृत्य सर्वतश्चित्तं स्तिमितेनान्तरात्मना । स्थितोऽपि चक्षुषा रूपं स्वञ्च स्पष्ट व्यवस्यति । – \[तत्त्वार्थश्लो॰ पृ॰ १८६ ।\] 


[^39]: तुलना–न हि जातुचिदसहायमाकारं पश्यामो यथा व्यावर्ण्यते तथैवानिर्णयात्, नानावयवरूपाद्यात्मनो घटादेः बहि सम्प्रतिपत्तेः न परमाणुसञ्चयरूपस्य । – \[सिद्धिवि॰, टी॰ पृ॰ ३६ब्। ।\] 


[^40]: “प्रतिसंहारं व्यु–”  \[ई॰ वि॰\]  ।


 कारिकार्थ–

“स्वसंवेद्यं” स्वसंवेदनाध्यक्षग्राह्यम् । केषाम् ? इत्याह–“विकल्पानाम् ।” किं तद् ? इत्याह–“विशदार्थावभासनम् ।” कुत् एतत् ? इत्याह–““संहृत”” इत्यादि । “संहृता अशेषाश्चिन्ता” यस्यामवस्थायां तस्यामपि “सविकल्पकस्यैव” ज्ञानस्य “अवभासनात् ।” ततो यदुक्तं परेण–न[^41] विकल्पानुविद्धस्य स्पष्टार्थप्रतिभासता[^42] ।  \[प्रमाणवा॰ २ । २८३\]  इत्यादि, प्रत्यक्षं कल्पनापोढं प्रत्यक्षेणैव सिद्ध्यति[^43] ।  \[प्रमाणवा॰ २ । १२३\]  इत्यादि च,[^44] तन्निरस्तम्; प्रत्यक्षबाधितत्वात् ।

[^41]: “अविकल्पानु–”  \[श्र॰\]  ।


[^42]: न विकल्पानुबद्धस्यास्ति स्फुटार्थावभासिता । न विकल्पेनानुबद्धस्य सस्तुतस्य ज्ञानस्य स्फुटार्थावभासिताऽस्ति । – \[प्रमाणवा॰ मनोरथ॰ २ । २८३ ।\]  उद्धृतोऽयम् – \[तत्त्वोप॰ पृ॰ ३४ । सिद्धिवि॰ टी॰ पृ॰ २८ब्।, ९५अ। । तत्त्वार्थश्लो॰ पृ॰ १२० । सन्मति॰ टी॰ पृ॰ ५०२ । न्यायवि॰ बि॰ पृ॰ ७७अ ।\]  “न विकल्पानुबन्धस्य” – \[शास्त्रवा॰ यशो॰ पृ॰ १५७ब्। ।\]  “निर्विकल्पानुबद्धस्य स्पष्टार्थ प्रतिभासते” – \[न्यायबि॰ टी॰ टि॰ पृ॰ ३५ ।\] 


[^43]: प्रत्यक्षं कल्पनापोढ प्रत्यक्षेणैव सिद्ध्यति । प्रत्यात्मवेद्य सर्वेषा विकल्पो नामसश्रय ॥ यत्तत्प्रत्यक्षमिति प्रसिद्ध तत्कल्पनाया अपोढ द्रष्टव्य कल्पनार्थरहितमित्यर्थ । तच्चैतदीदृश प्रत्यक्षेणैव स्वसवेदनेनैव सिद्ध्यति । कल्पनारहितस्यार्थस्य रूपस्य सवेदनस्यापरोक्षत्वात् । यदि तु कल्पनास्वभावत्वमस्य स्यात्तथैव प्रकाशेत विकल्पस्यापरोक्षत्वात् । तथाहि –प्रत्यात्मवेद्य सर्वेषा प्राणिना विकल्पो नामसश्रय शब्दससर्गवान् । स यदि स्यादुपलभ्य एव भवेत् । – \[प्रमाणवा॰ मनोरथ॰ २ । १२३ ।\]  उद्धृतोऽयम् – \[अनेकान्तजय॰ पृ॰ २०७ । न्यायवा॰ ता॰ पृ॰ १५४ । सिद्धिवि॰ टी॰ पृ॰ १७अ।, ३१अ । प्रमेयक॰ पृ॰ ३२ । सन्मति॰ टी पृ॰ ५०३ । न्यायवि॰ वि॰ पृ॰ ४५अ, ८३ब्, ४९५अ । स्या॰ र॰ पृ॰ ८२ । शास्त्रवा॰ यशो॰ पृ॰ १५७ब्\] 


[^44]: ““च”” नास्ति  \[ब॰\]  ।


इदमपर व्याख्यानम्–“स्वसंवेद्यं” स्वसंवेदनग्राह्यं यद्रूपम् । केषाम् ? “विकल्पानाम्” अनुमानादिमानसज्ञानानाम् । तत्किम् ? “विशदार्थावभासनम्” निर्विकल्पकमभ्रान्तम् इत्यर्थः । कदा ? “संहृताशेषचिन्तायाम् ।” केन रूपेण ? “स्वसंवेद्येन” इति विभक्तिपरिणामेन सम्बन्धः । कि कृत्वा ? “सविकल्पावभासनात्” तदवभासनमाश्रित्य इत्यर्थः । ततस्ते विकल्पाः कथञ्चित् प्रत्यक्षाभा इति भावः ।

 विवृतिव्याख्यानम्–

कारिकां विवृण्वन्नाह–““सर्वतः”” इत्यादि । “सर्वतः” सजातीयाद् विजातीयाच्च “संहृत्य” त्यक्त्वा । काम् ? “चिन्ताम्” परामर्शबुद्धिम् । “स्थितोऽपि” प्रतिपत्ता । केन रूपेण ? इत्याह–““स्तिमितेन”” इत्यादि । “स्थिमितः” स्थिरीभूतः अपरिस्पन्दः “अन्तरात्मा” मनः तेन[^45] । स किं करोतीत्याह–““चक्षुपा”” इत्यादि । चक्षुर्ग्रहणमुपलक्षणं श्रोत्रादेः, तेन “रूपं पश्यति,” रूपग्रहणमपि रसादीनामुपलक्षणम् । कथम्भूतम् ? “संस्थानात्मकं” वर्त्तुलत्वादिधर्मस्वभावम् । पुनरपि कथम्भूतम् ? “स्थूलात्मकं” स्थूलस्वभाव“मेकम् ।” पुनरपि किंविशिष्टम् ? “सूक्ष्मानेकस्वभावम्,” सूक्ष्मोऽनेकः स्वभावो यस्य तत्तथोक्तम् । ननु सस्थानादिक गुणत्वाद् द्रव्यस्य न रूपस्य, अस्य गुणत्वेन निर्गुणत्वात्; इत्यप्यसमीक्षिताभिधानम्, अनेकान्ते द्रव्यगुणयोरभेदार्पणया रूपस्यापि द्रव्यधर्माऽविरोधात् । ननु चक्षुषा रूप दृश्यमानम् अन्योन्यविलक्षणानेकानंशपरमाणुस्वभावस्वलक्षणरूपमेव[^46] दृश्यते नतु स्थूलादिस्वरूपम्, इत्यत्राह–““न पुनः”” इत्यादि । “पुन”रिति भावनायाम्, “न स्वलक्षणं” पश्यति, कथम्भूतम् ? “असाधारणम्,”[^47] असाधारणः सजातीयविजातीयव्यावृत्तः[^48] “एको”ऽसहायः “अन्तो” धर्मो यस्य तत्तथोक्तम् । कुत एतत् ? इत्याह–““प्रतिसंहार”” इत्यादि । सहारः अशेपविकल्पाभावः, “प्रतिसंहारः” पुनर्विकल्पप्रवृत्तिः, तमाश्रित्य “व्युत्थितं” प्रतिबुद्धं “चित्तं” यस्य स तथोक्त तस्य, “तथैव” असाधारणैकान्तप्रकारेण “अस्मरणात्” स्मरणाभावात् स्वलक्षणस्य, अतो न तस्य कदाचिद् दर्शनम् स्थूलादिस्वभावस्यैव[^49] तु स्मरणात् सदा दर्शनमिति[^50] ।

[^45]: “तेन किं”  \[श्र॰\]  ।


[^46]: “–स्वभावलक्षणरूपमेव”  \[श्र॰\]  ।


[^47]: ““असाधारणम्”” नास्ति  \[आ॰\] ,  \[ब॰\]  ।


[^48]: “–व्यावृत्त य एको–”  \[ब॰\]  ।


[^49]: “–वस्यैवानुस्म–”  \[ब॰\]  ।


[^50]: “–मिति यस्मा–”  \[ब॰\]  ।


““तस्मात्”” इत्यादिना उपसहारमाह–यस्मान्निर्विकल्पकं ज्ञानं परस्य प्रत्यक्षत्वेनाऽभिप्रेतं न कदाचिद् विशदस्वरूपतया प्रतिभाति “तस्माद् अविशदमेव अविकल्पकं[^51] प्रत्यक्षाभम् ।” ननु विशदेतरज्ञानानां विभिन्नप्रतिभासतया विभिन्नविषयत्वान्न “स्थूलादि  स्वभावं रूपं पश्यति” इत्यादि युक्तम्, ययोर्विभिन्नप्रतिभासत्वं[^52] तयोर्विभिन्नविषयत्वं यथा रूपरसज्ञानयोः, विभिन्नप्रतिभासत्वञ्च प्रत्यक्षेतरज्ञानयोरिति । तथा च, विशदस्वभावस्य अध्यक्षस्य स्वलक्षणविषयत्वं सिद्धम्, अविशदस्वभावस्य तु विकल्पस्य स्थूलादिविषयत्वम् इत्याशङ्क्याह–““नच”” इत्यादि । “नच नैव[^53] विशदेतरविकल्पयोः” अवग्रहादिस्मरणाद्योः “विषयभेदैकान्तः,” “परमार्थवस्तुनि विशदविकल्पः प्रवर्त्तते, कल्पिते अविशदविकल्पः” इति, किन्तु विशदविकल्पविषय एव अविशदविकल्पस्य[^54] विषयः । यच्च “विभिन्नप्रतिभासत्वात्” इत्युक्तम्; तदप्यनैकान्तिकमित्युपदर्शयन्नाह–““प्रत्यासन्न””[^55] इत्यादि । “प्रत्यासन्नश्च इतरश्च” अप्रत्यासन्नः अर्थो येषां तानि च तानि “प्रत्यक्षाणि” तेषां विशदेतररूपप्रतिभासभेदसम्भवेऽपि “एकार्थविषयतोपपत्तेः ।” नहि दूरासन्नपुरुषाणां पादपादिप्रत्यक्षेषु प्रतिभासभेदोऽसिद्धः । नापि विषयाभेदः;[^56] पादपादेरेकस्यैव तद्विषयत्वात् ।

[^51]: “अविकल्प प्र–” श्रे॰ ।


[^52]: प्रत्यक्षेतरज्ञाने विभिन्नविषये विभिन्नप्रतिभासत्वात् ।


[^53]: “नैवं”  \[ब॰\]  ।


[^54]: “–विकल्पकस्य”  \[आ॰\]  ।


[^55]: ““प्रत्यासन्नेत्यादि”” नास्ति  \[आ॰\] ,  \[श्र॰\]  ।


[^56]: अ सिद्ध इत्यत्रापि योज्यम् –  \[आ॰ टि॰\]  ।


यदप्युच्यते–ऽप्रत्यक्षे[^57] न सन्ति कल्पना उपलब्धिलक्षणप्राप्तानामनुपलब्धेः, यद्यत्र उपलब्धिलक्षणप्राप्तं सन्नोपलभ्यते तत्तत्र नास्ति यथा क्वचित् प्रदेशविशेषे घटः, नोपलभ्यन्ते च प्रत्यक्षे तथाविधाः सत्यः कल्पना इति । न च उपलब्धिलक्षणप्राप्तत्वं तासामसिद्धम्; “नहि[^58] इमाः कल्पना अप्रतिसंविदिता एव उदयन्ते व्ययन्ते च यतः सत्योऽप्यनुपलक्षिताः[^59] स्युः” इति; तद्दूषयन्नाह–

[^57]: “प्रत्यक्षेण सन्ति”  \[श्र॰\] ,  \[ब॰\]  ।


[^58]: यदाह–न चेमा कल्पना अप्रतिसविदिता एवोदयन्ते व्ययन्ते चेति । नापि तत्प्रतिपत्तौ लिङ्गानुसरणेन तदाकारसमारोपसशय शक्यते कल्पयितुम् – \[प्रमाणवा॰ स्ववृ॰ टी॰ १ । ५० ।\] 


[^59]: “सतोऽप्यनु–”  \[आ॰\]  ।


प्रतिसंविदितोत्पत्तिव्ययाः[^60] सत्योऽपि कल्पनाः ।  
प्रत्यक्षेषु न लक्ष्येरन् तत्स्वलक्षणभेदवत् ॥ २४ ॥  

[^60]: न लक्ष्येरन् विविच्येरन् । का ? कल्पना विकल्पा । केषु ? प्रत्यक्षेषु स्वसवेदनादिषु । किं विशिष्टा अपि ? सत्योऽपि विद्यमाना अपि । पुन कथम्भूता ? प्रतिसविदितोत्पत्तिव्यया, उत्पत्ति स्वरूपलाभ व्ययोऽभावप्रत्यय, प्रतिसविदितौ प्रतिप्राणि समुपलब्धौ उत्पत्तिव्ययौ यासा तास्तथोक्ता । न खुल सत्त्वं विना उत्पादव्ययवत्त्वमनुभूयते, अन्यथाऽतिप्रसङ्गात् । ननु सता विकल्पाना प्रत्यक्षबुद्धावनुपलक्षणे किं कारणमिति चेत्; प्रतिपत्तुरशक्तिरप्रणिधानञ्चेति ब्रूम । अत्र निदर्शनमाह–तदित्यादि । तेषा विकल्पानां स्वलक्षण स्वरूप तस्य भेद सजातीयविजातीयव्यावृत्ति स इव तद्वत् । अयमर्थ–यथा प्रतीतोत्पादव्यया सत्यपि स्वलक्षणव्यावृत्ति कल्पनासु न लक्ष्यते अनुमानत एव तत्सिद्धे तथा प्रत्यक्षेषु कल्पना अपि न लक्ष्यन्त इति । तर्हि कथमलक्षिताना तासा तत्रास्तित्वसिद्धिरिति चेत् ? न, पुनस्तद्विषयस्मरणान्यथानुपपत्त्या तत्सिद्धे । सहृतसकलविकल्पावस्था हि अश्व विकल्पयतो गोदर्शनावस्था, तत्रापि गोदर्शन निश्चयात्मकमेव पुनस्तद्विषयस्मरणान्यथानुपपत्ते । – \[लघी॰ ता॰ पृ॰ ४४ ।\]  तुलना– न हि सवित्ते बहुबहुविधप्रभृत्याकृतय स्वयमसविदिता एवोदयन्ते अत्ययन्ते वा यत सत्योऽष्यनुपलक्षिता स्यु कल्पनावत् । – \[सिद्धिवि॰, टी॰ पृ॰ ९८अ ।\] 


  
विवृतिः–सदृशापरापरोत्पत्तिविप्रलम्भात्[^61] तद्विशेषादर्शिनोऽनवधारणम् असमीक्षिताभिधानम्; सर्वथा तत्सादृश्याऽनिष्टेः । प्रतिसंहारैकान्तः सम्भवति न वेति चिन्त्यमेतत् । कथञ्च प्रत्यक्षबुद्धयः सर्वाथाऽविकल्पाः पुनर्विकल्पेरन् ?

[^61]: स्वहेतोरेव तथोत्पत्ते क्षणस्थितिधर्मता तत्स्वभाव पश्यन्नपि मन्दबुद्धि सत्तोपलम्भेन सर्वदा तथाभावस्य शङ्कया सदृशापरापरोत्पत्तिविप्रलब्धो वा न व्यवस्यति । – \[प्रमाणवा॰ स्ववृ॰ १ । ३४ ।\]  ता पुनरनित्यता पश्यन्नपि मन्दबुद्धि नाध्यवस्यति सत्तोपलम्भेन सर्वदा तद्भावशङ्काविप्रलब्ध सदृशापरापरोत्पत्तिविप्रलब्धो वा । – \[प्रमाणवार्तिकालं॰ लि॰ पृ॰ २३७ ।\] 


 कारिकार्थ–

“प्रति” प्राणि “संविदितौ उत्पत्तिव्ययौ” यासां ताः तथोक्ता ताः तथाविधाः “सत्योऽपि” विद्यमाना अपि न केवलमसत्यः, “प्रत्यक्षेषु,” बहुवचनं चतुर्विधस्यापि[^62] प्रत्यक्षस्य सङ्ग्रहार्थम् । “कल्पना न लक्ष्येरन् ।” न च सतः प्रतिसंविदिताविर्भावविनाशवतोऽनुपलक्षणं विरुद्धम्, इत्यस्यार्थस्य समर्थनार्थं तत्प्रसिद्धमेव निदर्शनं प्रदर्शयन्नाह–““तत्स्वलक्षणभेदवत्”” इति । तासां कल्पनानां स्वलक्षणं स्वस्वरूपं तस्य भेदः सजातीयाद्विजातीयाच्च[^63] व्यावृत्तिः स इव तद्वदिति । एतदुक्त[^64] भवति–यथा प्रतिसंविदितोत्पत्तिव्ययः सन्नपि कल्पनासु तद्भेदो[^65] न लक्ष्यते, अन्यथा क्षणक्षयानुमानमनर्थकं स्यात्, तथा प्रत्यक्षेषु कल्पनाः सत्योऽपि न लक्ष्यन्त इति ।

[^62]: इन्द्रियमन स्वमवेदनयोगिलक्षणस्य ।


[^63]: “सजातीयाच्च व्या–”  \[आ॰\]  ।


[^64]: “तदुक्त”  \[ब॰\]  ।


[^65]: क्षणभङ्गित्वम्, स्वरूपभेदश्च ।


 विवृतिव्याख्यानम्–

तद्भेदानुपलक्षणे परकीयां युक्तिं सदूषणां ““सदृश”” इत्यादिना प्रदर्श्य कारिकार्थं ““प्रतिसंहारैकान्त”” इत्यादिना दर्शयति–“सदृशस्य” समानस्य “अपरस्यापरस्य उत्पत्तिः” तया[^66] “विप्रलम्भः” अलातचक्रवत्[^67] चक्षुषो भ्रमः “तस्मात्तद्विशेषादर्शिनः” त प्रकृतं सजातीयव्यावृत्तिलक्षणविशेषम्[^68] अलातचक्रवन्न पश्यतीत्येवंशीलस्य सौगतस्य “अनवधारणं” यद्[^69] भेदानुपलक्षणम्, “तदसमीक्षिताभिधानम्,” कुत एतत् ? इत्यत्राह–““सर्वथा””[^70] इत्यादि । “सर्वथा” भेदाभेदोभयानुभयप्रकारेण “तासां” कल्पनानां “सादृश्यस्य[^71] अनिष्टेः” ततः[^72] तद्भेदोपलक्षणमेव स्यात् इत्यभिप्रायः । नचैतदस्ति, अतो यथा तद्भेदः सन्नपि नोपलक्ष्यते तथा प्रत्यक्षेषु सत्योऽपि कल्पना इति । ततः “प्रतिसंहारैकान्तः” प्रत्यक्षेषु सकलकल्पनाविरहैकान्तः ““सम्भवति न वा” इति चिन्त्यमेतत्” पर्यालोच्यमेतत्[^73] “न सभवति” इत्यर्थ । तत्स्वलक्षणभेदवत् तासां[^74] तत्रानुपलक्षितानां सम्भवात् । ननु यद्यपि तासां तद्भेदो न लक्ष्यते तथापि अभिलापसंसर्गयोग्यप्रतिभासो[^75] विद्यमानो लक्ष्येत, न च उपलक्ष्यते । अतः[^76] अस्याऽनुपलक्षणात्[^77] अभावसिद्धेः[^78] सिद्धः प्रतिसंहारैकान्तः, इत्यत्राह–““कथञ्च””[^79] इत्यादि । “कथञ्च” न कथञ्चिदपि  “प्रत्यक्षबुद्धयः,” बहुवचनम् अशेषाध्यक्षबुद्धिसङ्ग्रहार्थम्, “सर्वथा” स्वरूपवद् बहिरपि “अविकल्पाः, पुनरिति” वितर्के “विकल्पेरन्” बहिर्विकल्पात्मिका भवेयुः अनेकान्तप्रसङ्गादिति मन्यते । अथवा तद्बुद्धयः “सर्वथाऽविकल्पाः” सत्यः “कथञ्च[^80] न पुनः” पश्चाद् “विकल्पेरन्”[^81] विकल्पान् कुर्युः । न हि अविकल्पादनुभवाद्[^82] अर्थादिव विकल्पः सम्भवतीत्युक्त सविकल्पसिद्धिप्रघट्टके[^83] । ततः स्थितमर्थमुपदर्शयन्नाह–

[^66]: “तथा”  \[आ॰\]  ।


[^67]: उबाड? – \[आ॰ टि॰\]  ।


[^68]: भेदम् ।


[^69]: “तद्”  \[श्र॰\]  ।


[^70]: ““सर्वथेत्यादि”” नास्ति  \[श्र॰\]  ।


[^71]: “सादृश्यानिष्टेः”  \[ब॰\]  ।


[^72]: “ततस्तदभेदोष–”  \[आ॰\]  ।


[^73]: ““पर्यालोच्यमेतत्”” नास्ति  \[आ॰\]  ।


[^74]: कल्पनानाम् ।


[^75]: कल्पनाया लक्षणमिदम्, तथाहि–अभिलापससर्गयोग्यप्रतिभासप्रतीति कल्पना – \[न्यायवि॰ पृ॰ १४ ।\] 


[^76]: “तत”  \[ब॰\]  ।


[^77]: अभिलापससर्गयोग्यप्रतिभासस्य ।


[^78]: “–सिद्धेः प्रति–”  \[श्र॰\]  ।


[^79]: “कथञ्चेदित्यादि”  \[ब॰\]  ।


[^80]: “कथञ्च पुन”  \[आ॰\]  ।


[^81]: “विकल्पेनैव विक–”  \[श्र॰\]  ।


[^82]: यथाहि अभिलाप-अभिलप्यमानजातिगुणक्रियादिरहितात् क्षणिकार्थात् न शब्दसंसर्गी विकल्पो जायते तथैव निर्विकल्पानुभवादपि शब्दशून्यात् न शब्दात्मको विकल्प समुत्पद्येत ।


[^83]:  \[पृ॰ ५१ ।\] 


अक्षधीस्मृतिसञ्ज्ञाभिः[^84] चिन्तयाभिनिबोधिकैः[^85] ।  
व्यवहाराऽविसंवादः तदाभासस्ततोऽन्यथा ॥ २५ ॥  

[^84]: प्रमाणमित्यनुवर्तते । तेनाभिसम्बन्धाद् अक्षध्यादीना प्रथमान्तत्वम् “अर्थवशाद्विभक्तिविपरिणाम” इति न्यायात् तत एव व्याख्यायते–अक्षधीस्मृतिसज्ञाभि चिन्तयाऽऽभिनिबोधकैश्च व्यवहारे हानोपादानरूपे अविसंवादादव्यभिचार सकलव्यवहारिणा प्रतीतिसिद्ध ततस्तानि प्रमाणानि भवन्तीत्यर्थ । – \[लघी॰ ता॰ प॰ ४५ ।\] 


[^85]: “–निबोधकैः”  \[ब॰\]  ।


 
विवृतिः–प्रत्यक्षस्मृतिप्रत्यभिज्ञानोहानुमानादिभिः अविसंवादसिद्धेः अर्थेषु तत्प्रामाण्यम्, अन्यथा तदाभासव्यस्था । तथैव श्रुतज्ञान-तदाभासव्यवस्था ।

 कारिकार्थ–

“अक्षाणां” चक्षुरादीनां कार्यभूता “धी”र्बुद्धि अवग्रहाद्यात्मिका मतिः सा च “स्मृतिश्च सञ्ज्ञा” च ताभिः, “चिन्तया” तर्केण, “आभिनिबोधिकैः”[^86] अनुमानैः व्यक्त्यपेक्षं बहुवचनम् तैः समस्तैर्व्यस्तैश्च “व्यवहाराविसंवादः,” अतस्तेषां प्रामाण्यम्, “अन्यथा” एकान्तवादिपरिकल्पितप्रकारेण “तदाभासः” प्रमाणाभासः । नहि एकान्तवादिपरिकल्पितस्मृतिप्रत्यभिज्ञानतर्काऽप्रामाण्यप्रकारेण अविकल्पाक्षज्ञान-कार्यादिपरिगणितलिङ्गप्रभवानुमानप्रकारेण च प्रवृत्त्यादिव्यवहाराविसंवादो लोके प्रसिद्धः ।

[^86]: “अभिनिबोधिकैः”  \[ब॰\] ,  \[श्र॰\]  ।


 विवृतिव्याख्यानम्–

कारिकां विवृण्वन्नाह–““प्रत्यक्ष”” इत्यादि । “प्रत्यक्षस्मृतिप्रत्यभिज्ञानोहानुमानादिभिः अविसंवादसिद्धेः” कारणाद् “अर्थेषु” घटादिषु “तेषां” प्रत्यक्षादीनां “प्रामाण्यम्, अन्यथा” एकान्तवादिकल्पितप्रकारेण “तदाभासव्यवस्था” प्रामाण्याभासव्यवस्था । एतदेव शाब्दे श्रुतेऽतिदिशन्नाह–““तथैव””[^87] इत्यादि । स्मरणादिना अन्यस्य[^88] श्रुतस्य उक्तत्वात् शाब्दं श्रुत[^89] श्रुतज्ञानशब्देनेह गृह्यते, “तथैव” व्यवहारसंवाद-विसंवादप्रकारेणैव[^90] “श्रुतज्ञानं तदाभासश्च” तयो“र्व्यवस्था ।”

[^87]: “यथैव”  \[आ॰\]  ।


[^88]: परोक्षस्य – \[आ॰ टि॰\]  ।


[^89]: परोक्षम् – \[आ॰ टि॰\]  ।


[^90]: “–सवादप्रकारे–”  \[श्र॰\]  ।


ननु श्रुतज्ञानं प्रमाणमेव न भवति तत्कथं तद्व्यवस्था इत्याशङ्क्याह–

प्रमाणं[^91] श्रुतमर्थेषु सिद्धं द्वीपान्तरादिषु ।  
अनाश्वासं न कुर्वीरन् क्वचित्तद्व्यभिचारतः ॥ २६ ॥  

[^91]: व्यवहाराविसवाद इत्यनुवर्तते । आप्तवचनादिनिबन्धन मतिपूर्वमर्थज्ञान श्रुत तच्च प्रमाण सिद्धमेव । केन सिद्धमिति चेत् ? व्यवहाराविसवादादित्युच्यते प्रत्यक्षादिवत् । केषु ? अर्थेषु प्रमेयेषु । कीदृक्षु ? द्वीपान्तरादिष, प्रकृतो जम्बूद्वीप तस्मादन्ये धातकीखण्डादयो द्वीपान्तराणि तान्यादिर्येषा कालस्वभावव्यवहिताना ते तथोक्ता तेषु देशकालाकारविप्रकृष्टेष्वित्यर्थ । न हि श्रुतादर्थ परिच्छिद्य प्रवर्तमानो रसायनादिक्रियाया विसवाद्यते ग्रहणादौ वा मलयादिप्राप्तौ वा । ततोऽनाश्वासमविश्वास न कुर्वीरन् परीक्षका । कुत ? क्वचित्तद्व्यभिचारत । क्वचिन्नदीतीरे मोदकादिप्रतिपादने तस्य श्रुतस्य व्यभिचारो विसवादः तस्मात् । नहि क्वचिद्विसवादादप्रामाण्ये ज्ञानस्य सर्वत्राप्रामाण्य शङ्कनीय प्रत्यक्षादिष्वपि तथात्वप्रसङ्गात् सकलव्यवहारविलोपापत्ते । – \[लघी॰ ता॰ पृ॰ ४६ ।\] 


  
विवृतिः–श्रुतज्ञानं वक्त्रभिप्रायादर्थान्तरेऽपि प्रमाणम्, कथमन्यथा द्वीपदेशनदीपर्वतादिकम् अदृष्टस्वभावकार्यं दिग्विभागेन देशान्तरस्थं प्रतिपत्तुमर्हति निरारेकमविसंवादञ्च[^92] ?

[^92]: ““च”” नास्ति  \[ई॰ वि॰\] ,  \[ज॰ वि॰\]  ।


 कारिकार्थ–

“श्रुतं” धर्मि, “प्रमाणमिति” साध्यो धर्मः ““अविसंवादसिद्धेः”” इत्येतदनुवर्त्तमान साधनं तेन “अविसंवादक श्रुतं प्रमाण न सर्वम्” इत्युक्तं भवति । तदित्थम्भूत[^93] श्रुतं क्व प्रमाणमित्याह–“अर्थेषु,” न पुन अभिप्रायमात्रे । किंविशिष्टेषु तेषु ? इत्याह–“द्वीपान्तरादिषु सिद्धं” शास्त्रान्त[^94]रे[^95] लोके वा प्रसिद्धम् । ननु अर्थाभावेऽपि शब्दानां प्रवृत्तिप्रतीतेः कथ तत्तत्र[^96] प्रमाणमित्याह–““अनाश्वासम्”” इत्यादि । अनाश्वासम् आश्वासाभावं “न कुर्वीरन् क्वचिद्” “अङ्गुल्यग्रे हस्तियूथशतमास्ते”[^97] इत्यादौ[^98] “तस्य”[^99] श्रुतस्य “व्यभिचारतो” व्यभिचारमाश्रित्य, इन्द्रियज्ञानेपि अत[^100] एव तद्भावापत्तेरित्यभिप्रायः[^101] ।

[^93]: “–म्भूतं क्व”  \[आ॰\]  ।


[^94]: “शास्त्रे लोके”  \[श्र॰\]  ।


[^95]: तत्त्वार्थश्लोकवार्तिकादौ, नैयायिक-मीमासकादिग्रन्थे वा ।


[^96]: श्रुतमर्थे ।


[^97]: तुलना– एतत्साख्यपशो कोऽन्य सलज्जो वक्तुमीहते । अदृष्टपूर्वमस्तीति तृणाग्रे करिणा शतम् । – \[प्रमाणवा॰ १ । १६७ । प्रश॰ व्यो॰ पृ॰ ५८१ ।\]  अङ्गल्यग्रे हस्तियूथशतमास्त इति च – \[परीक्षामु॰ ६ । ५३ ।\] 


[^98]: “इत्याधारस्य श्रुतस्य”  \[श्र॰\]  ।


[^99]: “तस्य व्यभि–”  \[ब॰\]  ।


[^100]: क्वचिद् द्विचन्द्रादिज्ञाने चाक्षुषप्रत्यक्षस्य व्यभिचारोपलम्भात् एकचन्द्रविज्ञानेऽपि अविश्वासप्रसङ्गात् ।


[^101]: अनाश्वासापत्तेः ।


 श्रुतज्ञानमनुमानादतिरिक्त प्रमाणमनभ्यु गच्छतोवैशेषिकबौद्धयो पूर्वपक्ष–

ननु श्रुतस्य अनुमानाद् व्यतिरेकाऽसिद्धितः[^102] तत्प्रामाण्यप्रसाधनादेव प्रमाणप्रसिद्धेः ““प्रमाणं श्रुतमर्थेषु”” इत्याद्ययुक्तम्, तथाहि–शब्दोऽनुमानान्न[^103] व्यतिरिच्यते तदभिन्नविषयत्वात् तदभिन्नसामग्रीसमन्वितत्वाच्च, यद् यत् तथाविध तत्तदनुमानान्न व्यतिरिच्यते यथा कुतश्चिदनुमानाद् अनुमानान्तरम्, तथाविधश्चायं शब्द इति । न चास्य तदभिन्न  विषयत्वमसिद्धम्; शब्दानुमानयोरविशेषतः[^104] सामान्यगोचरचारित्वात् । सम्बद्धार्थप्रतिपत्तिहेतु[^105]त्वाच्च;[^106] न हि शब्दः असम्बद्धमर्थं प्रतिपादयति अतिप्रसङ्गात्, सम्बद्धञ्च तं प्रतिपादयन्नसौ तल्लिङ्गतां[^107] नातिवर्त्तेत । नापि तदभिन्नसामग्रीसमन्वितत्वमसिद्धम्, धूमादिवत् शब्दस्य अर्थप्रतीतौ सम्बन्धस्मृत्यपेक्षत्वात् । अन्वयव्य[^108]तिरेकवत्त्वाच्च,[^109] यो हि शब्दो यत्रार्थे लोके दृश्यते स तस्य वाचकः यत्र[^110] तु न दृश्यते न तस्य वाचकः । पक्षधर्मत्वोपेतत्वाच्च; तथाहि–विवक्षितः शब्दः अर्थवान् शब्दत्वात् पूर्वोपलब्धशब्दवत्, यथा अयं धूमोऽग्निमान् धूमत्वात् पूर्वोपलब्धधूमवत् । यथा च प्रत्यक्षतो धूमं दृष्ट्वा वह्निः प्रतीयते तथा शब्दं श्रुत्वा तदर्थोऽपि । दृष्टान्तनिरपेक्षत्वञ्च अभ्यस्तविषये द्वयोरप्यनयोरविशिष्टम्[^111] ।

[^102]: “–काप्रसि–”  \[श्र॰\] ,  \[ब॰\]  ।


[^103]: शब्दादीनामप्यनुमानेऽन्तर्भाव समानविधित्वात् । यथा प्रसिद्धसमयस्य असन्दिग्धलिङ्गदर्शनप्रसिद्ध्यनुस्मरणाभ्यामतीन्द्रियेऽर्थे भवत्यनुमानमेव शब्दादिभ्योऽपीति । श्रुतिस्मृतिलक्षणोप्याम्नायो वक्तृप्रामाण्यापेक्ष – \[प्रश॰ भा॰ पृ॰ ५७६ ।\]  अन्तर्भावव्यवहारे च समानवि धित्वात् समानलक्षणयोगित्वादिति हेतूपन्यासः – \[प्रश॰ व्यो॰ पृ॰ ५७७ ।\]  प्रसिद्धः समयोऽविना- भावो यस्य पुरुषस्य तस्य लिङ्गदर्शनप्रसिद्ध्यनुस्मरणाभ्या लिङ्गदर्शन यत्र धूमस्तत्राग्निरित्येवम्भूताया प्रसिद्धेरनुस्मरणञ्च ताभ्या यथाऽतीन्द्रियेऽर्थे भवत्यनुमान तथा शब्दादिभ्योऽपीति । तावद्धि शब्दो नार्थ प्रतिपादयति यावदयमस्याव्यभिचारीत्येव नावगम्यते, ज्ञाते त्वव्यभिचारे प्रतिपादयन् धूम इव लिङ्गं स्यात् – \[प्रश॰ कन्द॰ पृ॰ २१४ ।\]  अत्र हेतुमाह–समानविधित्वात् । समानप्रवृत्तिकारणत्वात् विजातीयलक्षणानाक्रान्तत्वादिति यावत् । अप्रतिबन्धकत्वे अप्रामाण्यमेव, साक्षात्प्रतिबन्धकत्वे प्रत्यक्षान्तर्भाव, परम्पराप्रतिबन्धकत्वे चानुमान एवान्तर्भाव – \[प्रश॰ किर॰ पृ॰ ३०९ ।\] 


[^104]: तुलना–परोक्षविषयत्व हि तुल्य तावद् द्वयोरपि । सामान्यविषयत्व च सम्बन्धापेक्षणाद् द्वयोः ॥ – \[न्यायमं॰ पृ॰ १५२ ।\] 


[^105]: यद्यप्येते पदार्था मिथः ससर्गबन्तो वाक्यत्वादिति व्यधिकरणम्, पदार्थत्वादिति चानैकान्तिकम्, पदै स्मारितार्थससर्गवन्ति तत्स्मारकत्वादित्यादौ साध्याभाव, तथापि आकाङ्क्षादिमद्भि पदै स्मारितत्वात् गामभ्याजेति पदार्थवदिति स्यात् । – \[प्रश॰ किर॰ पृ॰ ३०९ । वैशे॰ उप॰ पृ॰ ३३१ ।\]  पदानि स्मारितार्थविज्ञप्तिपूर्वकाणि योग्यतासत्तिमत्त्वे सति संसृष्टार्थपरत्वात् गामभ्याजेति परत्वात् गामभ्याजेति पदकदम्बवदित्यनुमानादेव साध्यसिद्धे । – \[न्यायली॰ पृ॰ ५५ ।\] 


[^106]: “–हेतुत्वान्नहि”  \[ब॰\]  ।


[^107]: “तत्र लिङ्गतां”  \[आ॰\] ,  \[श्र॰\]  ।


[^108]: तुलना–अन्वयव्यतिरेकौ च भवतोऽत्रापि लिङ्गवत् । यो यत्र दृश्यते सब्द स तस्यार्थस्य वाचक ॥ – \[न्यायम॰ पृ॰ १५२ ।\] 


[^109]: “–व्यतिरेकत्वाच्च”  \[आ॰\] ,  \[ब॰\]  ।


[^110]: “यत्र तन्न”  \[श्र॰\]  ।


[^111]: लिङ्गशब्दयो ।


किञ्च शब्दो[^112] विवक्षायामेव प्रमाणं न बाह्ये व्यभिचारात् । न हि “अङ्गुल्यग्रे हस्तियूथशतमास्ते” इत्यादि शब्दानां बाह्येऽर्थे प्रामाण्यमुपपद्यते प्रतीतिविरोधात् । तस्याञ्च[^113] एतस्य लिङ्गतैवेति ॥ छ ॥

[^112]: वचोभ्यो निखिलेभ्योऽपि विवक्षैषाऽनुमीयते । प्रत्यक्षानुपलम्भाभ्या तद्धेतु सा हि निश्चिता ॥ १५१५ ॥ विवक्षायाञ्च गम्याया विस्पष्टैव त्रिरूपता । पुसि धर्मिणि सा साध्या कार्येण वचसा यत ॥ १५२१ ॥ पादपार्थविवक्षावान् पुरुषोऽय प्रतीयते । वृक्षशब्दप्रयोक्तृत्वात् पूर्वावस्थास्वह यथा ॥ १५२२ ॥ – \[तत्त्वसं॰ पृ॰ ४४१-४३ ।\]  प्रथम गोशब्दादुच्चरिताद्वक्तु ककुदादिमदर्थविवक्षा गम्यते स्वसन्ताने गोशब्दोच्चारणस्य तदर्थविवक्षापूर्वकत्वोपलम्भात्, तदर्थविवक्षया चार्थानुमानम् । अयञ्चात्र प्रयोग–पुरुषो धर्मी ककुदादिमदर्थविवक्षावान् गोशब्दोच्चारणकर्तृत्वात् अहमिवेति । – \[प्रश॰ कन्द॰ पृ॰ २१५ ।\] 


[^113]: विवक्षायाम् । विवक्षाकाशाधिगमे लिङ्गत्वात् । यथाहि आकाशाधिगमे सर्व शब्दोऽनुमानम्, विवक्षाकार्यस्तु विवक्षाधिगमेऽपि इति । – \[प्रश॰ व्यो॰ पृ॰ ५७८ ।\] 


 तत्प्रतिविधानपुरस्सर श्रुतज्ञानस्य अनुमानादिभ्योऽतिरेकेण प्रामाण्यसमर्थनम्–

अत्र प्रतिविधीयते । यत्तावदुक्तम्–“श[^114]ब्दोऽनुमानान्न[^115] व्यतिरिच्यते” इत्यादि, तदसमीचीनम्, अभिन्नविषयत्वस्य[^116] अनयोरसिद्धेः । अर्थमात्रं हि शब्दस्य विषयः, अनुमानस्य तु साध्यधर्मविशिष्टो धर्मी इति । किञ्च, अनयोर्विषयाभेदः[^117] सामान्यमात्रगोचरचारितया, तद्वन्मात्रविषयतया, सम्बद्धार्थप्रतिपत्तिहेतुतया वा स्यात् ? प्रथमपक्षे किमिद सामान्यं नाम–सकलव्यक्त्यनुस्यूत नित्यैकत्वादिधर्मोपेतम्, अन्यव्यावृत्तिरूप वा ? पक्षद्वयमप्येतदनुपपन्नम्, उभयरूपस्यापि[^118] सामान्यस्य सामान्यपरीक्षावसरे प्रतिक्षिप्तत्वात्,[^119] अन्यापोहमात्रविषयत्वस्य अनयोः[^120] प्रतिषेत्स्यमानत्वाच्च । नित्यादिस्वभावसामान्यविषयत्वे चानयोः मीमांसकमतानुप्रवेशः सौगतस्य स्यात्, स[^121] चानुपपन्नः, तद्विषयत्वस्याप्यग्रे[^122] निराकरिष्यमाणत्वात् । अथ तद्वन्मात्रविषयतया[^123] तयोर्विषयाभेदोऽभिप्रेतः, नन्वेवं प्रत्यक्षस्यापि अनुमानत्वप्रसङ्गः तथा[^124] तदभेदस्यात्राप्यविशेषात्, सकलप्रमाणानां सामान्यविशेपात्मकार्थविषयत्वप्रतिपादनात् ।

[^114]:  \[पृ॰ ५३० प॰ १३ ।\]  तुलना–विषयोऽन्यादृशस्तावद् दृश्यते लिङ्गशब्दयो । सामान्यविषयत्वञ्च पदस्य स्थापयिष्यति । धर्मी धर्मविशिष्टश्च लिङ्गीत्येतच्च साधितम् । न तावदनुमान हि यावत्तद्विषय न तत् ॥ – \[मी॰ श्लो॰ शब्दपरि॰ श्लो॰ ५५–५६ ।\]  अर्थमात्र हि शब्दस्य गोचरोऽनुमानस्य तु साध्यधर्मविशिष्टो धर्मीति । – \[स्या॰ र॰ पृ॰ ६२० ।\]  विषयस्तावद्विसदृश एव पदलिङ्गयो । तद्वन्मात्र पदस्यार्थ इति स्थापयिष्यते । अनुमान तु वाक्यार्थविषयम् अत्राग्निरग्निमान् पर्वत इति प्रतिपत्ते । – \[न्यायम॰ पृ॰ १५३ ।\] 


[^115]: “शब्दानुमा–”  \[ब॰\]  ।


[^116]: इन् थे  \[प्रिन्त् एदितिओन्\]  थेरे इस् अ ड़ोओत्नोते रेड़ेरेन्चे बुत् नो ड़ोओत्नोते ।


[^117]: अनुमानशब्दयो । तुलना–अपि चानयोर्गोचराभेद सामान्यमात्रविषयतया तद्वन्मात्रगोचरतया वा भवेत् ? – \[स्या॰ र॰ पृ॰ ६२० ।\] 


[^118]: “–रूपस्यापि सामान्यपरी–”  \[ब॰\]  ।


[^119]:  \[पृ॰ २८५, पृ॰ २८९ ।\] 


[^120]: शब्दानुमानयो ।


[^121]: मीमासकमतानुप्रवेश 


[^122]: नित्यादिस्वभावसामान्यविषयत्वस्यापि ।


[^123]: सामान्यबदर्थविषयतया ।


[^124]: सामान्यवदर्थविषयत्वेन विषयाभेदस्य ।


एतेन सम्बद्धार्थप्रतिपत्तिहेतुतयाप्यनुमानत्वं शब्दस्य प्रत्याख्यातम्; प्रत्यक्षस्यापि सम्बद्धार्थप्रतिपत्तिहेतुतया अनुमानत्वानुषङ्गात् । तदपि हि स्वविषये सम्बद्ध सत् तत्प्रतिपत्तिहेतुः नान्यथाऽतिप्रसङ्गात् । अथ तत्र[^125] सम्बद्धस्यास्य[^126] प्रतिपत्तिहेतुत्वाविशेषेऽपि सामग्रीभेदाद् अनुमानाद्भेदः; कथमेवं शब्दस्यापि अतो[^127] भेदो न स्यात् तदविशेषात्[^128] ? तन्न अभिन्नविषयत्वात् शब्दस्यानुमानत्वं युक्तम् ।

[^125]: स्वविषये ।


[^126]: प्रत्यक्षस्य ।


[^127]: अनुमानात् ।


[^128]: सामग्रीभेदस्य समानत्वात् ।


नापि अभिन्नसामग्रीसमन्वितत्वात्, शब्दे[^129] तदसम्भवात् । पक्षधर्मत्वादिरूपत्रयरूपा हि अनुमाने सामग्री, सा च शब्दे न सम्भवति । तथाहि–न तावत् शब्दस्य[^130]  पक्षधर्मत्वं सम्भवति; धर्मिण एवात्र कस्यचिदसम्भवात् । अत्र हि धर्मी शब्दः, अर्थो वा स्यात् ? न तावत् शब्दः; तस्यैव धर्मित्वे तस्यैव च हेतुत्वे हेतोः प्रतिज्ञार्थैकदेशत्वप्रसङ्गात् । अथ शब्दत्वं हेतुरिति न प्रतिज्ञार्थैकदेशत्वम्; न; शब्दत्वस्य सामान्यस्वभावस्य भवन्मते[^131] परमार्थसतोऽसम्भवात् । कल्पितस्य[^132] तु सत्त्वेऽपि न गमकत्वम् अर्थो[^133] ह्यर्थं गमयति  \[ \]  इति[^134] च भवद्भिरेव[^135] अभ्युपगमात् ।

[^129]: तुलना–तस्मादननुमानत्व शब्दे प्रत्यक्षवद् भवेत् । त्रैरूप्यरहितत्वेन तादृग्विषयवर्जनात् ॥ – \[मी॰ श्लो॰ शब्दपरि॰ श्लो॰ ९८ । स्या॰ र॰ पृ॰ ६२० ।\] 


[^130]: तुलना–अथ शब्दोऽर्थवत्त्वेन पक्ष कस्मान्न कल्प्यते । प्रतिज्ञार्थैकदेशो हि हेतुस्तत्र प्रसज्यते । पक्षे धूमविशेषे च सामान्य हेतुरिष्यते । शब्दत्व गमकन्नात्र गोशब्दत्व निषेत्स्यते । व्यक्तिरेव विशेष्याऽतो हेतुश्चैका प्रसज्यते ॥ – \[मी॰ श्लो॰ शब्दपरि॰ श्लो॰ ६२-६४ ।\]  ननूक्त यथानुमाने धर्मविशिष्टो धर्मी साध्य एवमिहार्थविशिष्ट शब्द साध्यो भवतु; मैवम्; शब्दस्य हेतुत्वात् । न च हेतुरेव पक्षो भवितुमर्हति । – \[न्यायमं पृ॰ १५३ । स्या॰ र॰ पृ॰ ६२० ।\] 


[^131]: सौगतमते ।


[^132]: अन्यापोहरूपस्य ।


[^133]: तुलना–अर्थो ह्यर्थं गमयतीति भवद्भिरेव स्वीकरणात् । – \[स्या॰ र॰ पृ॰ ६२० ।\] 


[^134]: “इति भव–”  \[श्र॰\] ,  \[ब॰\]  ।


[^135]: सौगतैरेव ।


एतेन “शब्दोऽर्थवान्” इत्याद्यनुमानं प्रत्याख्यातम् । अस्तु वा शब्दत्वं हेतुः, तथापि[^136] अतः शब्दस्य धर्मिणः किम् अर्थविशिष्टत्वं साध्यते, अर्थप्रत्यायनशक्तियुक्तत्वम्, अर्थप्रतीतिविशिष्टत्वं वा ? तत्र आद्यपक्षोऽनुपपन्नः; अचला[^137]नलयोरिव[^138] शब्दार्थयोः[^139] धर्मिधर्मभावाऽसम्भवात्, आश्रितो हि धर्मो भवति, न[^140] चार्थः शब्दाश्रितो विभिन्नदेशत्वात् । यद् यतो विभिन्नदेशं न तत्तत्राश्रितं यथा सह्ये विन्ध्यः, शब्दाद् विभिन्नदेशश्चार्थ इति । यत्र[^141] च आश्रयाश्रयिभावो नास्ति न तत्र धर्मधर्मिभावः यथा चित्रकूटकश्मीरयोः, आश्रयाश्रयिभावाभावश्च शब्दार्थयोरिति । न चार्थविशिष्टं शब्दं कश्चिदवालिशो मन्यते, शब्दात् पृथगेवार्थस्य आबालं सुप्रसिद्धत्वात् ।

[^136]: तुलना–शब्दस्य धर्मिण किमर्थविशिष्टत्व वा साध्यते, प्रत्यायनशक्तिविशिष्टत्व वा, अर्थप्रतीतिविशिष्टत्व वा ? – \[न्यायम॰ पृ॰ १५३ । स्या॰ र॰ पृ॰ ६२० ।\] 


[^137]: “अचलानिल–”  \[आ॰\]  ।


[^138]: तुलना–शैलज्वलनयोरिव शब्दार्थयो धर्मधर्मिभावाभावात् । – \[न्यायमं॰ पृ॰ १५३ ।\]  पर्वतपावकयोरिव शब्दार्थयो धर्मधर्मिभावासम्भवात् । – \[स्या॰ र॰ पृ॰ ६२१ ।\] 


[^139]: “शब्दार्थयोर्धर्मभा–”  \[ब॰\]  ।


[^140]: “नैवार्थः”  \[ब॰\]  ।


[^141]: शब्दार्थयो धर्मधर्मिभावो नास्ति आश्रयाश्रयिभावाभावात् ।


अथ अर्थप्रत्यायनशक्तियुक्तत्वमस्य साध्यते; तदप्यसत्; तदर्थतया[^142] शब्दप्रयोगाऽसम्भवात् । न हि तच्छक्तिसिद्धये शब्दः प्रयुज्यते श्रूयते वा, किन्तु अर्थसिद्धये ।

[^142]: अर्थप्रत्यायनशक्तिप्रतीत्यर्थम् । तुलना–न शक्तिसिद्धये शब्दः कथ्यते श्रूयतेऽपि वा । अर्थगत्यर्थमेवामु शृण्वन्ति च वदन्ति च । – \[न्यायमं॰ पृ॰ १५४ । स्या॰ र॰ पृ॰ ६२१ ।\] 


अथ अर्थप्रतीतिविशिष्टत्वं साध्यते; तदप्ययुक्तम्; सिद्धाऽसिद्धविकल्पानुपपत्तेः[^143] । असिद्धया हि अर्थप्रतीत्या तद्वत्त्वं शब्दस्यायुक्तम्, अतिप्रसङ्गात् । सिद्धायां त्वस्यां[^144] किमन्यदनुमीयताम् ? स्वसंविदितस्वभावायामस्यां विसंवादाभावात् इत्यस्यानुमानस्य वैफल्यम् । न च धूमाद्यनुमानेऽप्ययं दोषस्तुल्य[^145] इत्यभिधातव्यम्; तत्र कार्यकारणभावा[^146]  भावात् । न खलु धूमेन अग्निर्जन्यते किन्तु गम्यते, शब्देन तु अर्थप्रतीतिर्जन्यते अतः अस्यामेव सिद्धासिद्धविकल्पावतारः[^147] । तन्न शब्दस्य धर्मित्वं घटते ।

[^143]: तुलना–सिद्ध्यसिद्धिविकल्पानुपपत्ते । असिद्ध्याऽपि तद्वत्त्व शब्दस्यार्थधिया कथम् । सिद्धाया तत्प्रतीतौ वा किमन्यदनुमीयते । – \[न्यायमं॰ पृ॰ १५४ ।\]  नन्वर्थप्रतीति शब्दोत्थाऽन्योत्था वा भवेत् । – \[स्या॰ र॰ पृ॰ ६२१ ।\] 


[^144]: अर्थप्रतीतौ ।


[^145]: “दोष इत्य–”  \[आ॰\]  ।


[^146]: तुलना– न हि तत्र अग्निर्धूमेन जन्यते अपि तु गम्यते । इय त्वर्थप्रतीतिर्जन्यते शब्देनेत्यस्यामेव सिद्धासिद्धत्वविकल्पावसर । – \[न्यायमं॰ पृ॰ १५४ ।\] 


[^147]: “सिद्धविक–”  \[आ॰\]  ।


नाप्यर्थस्य, तेन[^148] सह शब्दस्य भवद्भिः[^149] सम्बन्धानभ्युपगमात् । न हि शब्दार्थयोस्तादात्म्यलक्षणस्तदुत्पत्तिरूपो वा सम्बन्धः सौगतैरभ्युपगम्यते । न ह्यर्थे शब्दाः सन्ति तदात्मानो वा[^150]  \[ \]  इत्यादिवचनविरोधानुषङ्गात् । न च अर्थेनाऽसम्बद्धोपि शब्दः तस्य धर्मः अतिप्रसङ्गात् । अथ अर्थप्रतीतिहेतुत्वात्[^151] तद्धर्मोऽसौ,[^152] न, इतरेतराश्रयानुषङ्गात्–पक्षधर्मत्वसिद्धौ[^153] हि शब्दस्य अर्थप्रतीतिहेतुत्वसिद्धि, तत्सिद्धौ च पक्षधर्मत्वसिद्धिरिति । तत्प्रतीतिहेतुत्वेन चास्य[^154] तद्धर्मत्वे चक्षुरादेरपि पक्षधर्मतासिद्धेः तत्प्रभवापि[^155] प्रतीतिः आनुमानिक्येव स्यात् । तन्न पक्षधर्मत्वं शब्दे सम्भवति ।

[^148]: अर्थेन स्वलक्षणात्मकेन ।


[^149]: बौद्धै ।


[^150]: उक्तञ्च–न ह्यर्थे शब्दा तदात्मानो वा येन तस्मिन् प्रतिभासमाने तेऽपि प्रतिभासेरन्नित्यादि । – \[न्यायप्र॰ बृ॰ पृ॰ ३५ ।\]  यथाहि वह्नौ धूमो जन्यजनकसम्बन्धसम्बद्ध उत्तरभावेन भवति एव नार्थे जन्यजनकसम्बन्धसम्बद्धा शब्दा उत्तरभावेन सन्ति । एतेन तदुत्पत्तिसम्बन्ध समर्थ शब्दार्थ योर्नास्ति इत्याचष्टे । स एवार्थ आत्मा येषा शब्दाना ते तदात्मानः, अनेन तादात्म्यसम्बन्धोऽपि नास्तीत्याह तस्मिन्निति । अर्थे प्रतिभासमाने प्रत्यक्षेण परिच्छिद्यमाने प्रतिभासेरन् प्रदीप्येरन् शब्दा इति । अयमभिप्राय–द्विविधो हि सम्बन्ध मौगताना तादात्म्यलक्षणस्दुत्पत्तिलक्षणश्च । तत्र तादात्म्यलक्षणो वृक्षत्वर्शिशपात्वयोरिव तदुत्पत्तिलक्षणस्त्वग्निधूमयोरिव । शब्दार्थयोर्द्विविधोऽपि सम्बन्धोऽपि न घटते । तथाहि–न तावत्तादात्म्यलक्षण । तादात्म्ये हि शब्दार्थयो शब्दो वा स्यादर्थो वा न द्वयम् । तथा शब्दार्थयोस्तादात्म्ये क्षुरिकामोदकादिशब्दोच्चारणे मुखपाटनपूरणादिप्रसङ्ग, न च दृश्यते । तदुत्पत्तिलक्षणोऽपि न घटते । यत केय तदुत्पत्तिर्नाम ? किं शब्दादर्थोत्पत्तिरर्थाद्वा शब्दोत्पत्ति ? यदि शब्दादर्थोत्पत्ति स्यात्तदा विश्वमदरिद्र स्यात् हिरण्यादिशब्दोच्चारणादेव तदुत्पत्ते । नाप्यर्थाच्छब्दोत्पत्ति, ताल्वादिकारणकलापात्तदुत्पत्तिदर्शनात् । – \[न्यायप्र॰ वृ॰ प॰ पृ॰ ७६ ।\]  उक्तञ्च धर्मकीर्तिना–न ह्यर्थे शब्दा सन्ति तदात्मानो वा येन तस्मिन् प्रतिभासेरन् । – \[अनेकान्तजय॰ पृ॰ ११९ ।\]  उद्धृतमिदम् – \[अष्टसह॰ पृ॰ ११८ । सिद्धिवि॰ टी॰ पृ॰ ७५ब् । स्या॰ र॰ पृ॰ ६२१ । षड्द॰ बृह॰ पृ॰ १६ ।\]  न ह्यर्थे शब्दा सन्ति तदात्मानो वा तथा सत्यव्युत्पन्नस्यापि व्युत्पन्नवद् व्यवहार स्यादित्युक्तम् । – \[न्यायवा॰ ता॰ पृ॰ १३३ ।\] 


[^151]: “–त्वाद्धर्मोऽसौ”  \[आ॰\]  ।


[^152]: अर्थघर्मोऽसौ शब्द ।


[^153]: तुलना–गमकत्वाच्च धर्मत्व घर्मत्वाद् गमको यदि । स्यादन्योन्याश्रयत्व हि तस्मान्नैषापि कल्पना ॥ – \[मी॰ श्लो॰ शब्दपरि॰ श्लो॰ ७७ ।\]  प्रतीतिजनकत्वेन तद्धर्मतायामुच्यमानाया पूर्ववदितरेतराश्रत्वम् । पक्षधर्मादिबलेन प्रतीति, प्रतीतौ च सत्या पक्षधर्मादिरूपलाभ इति । – \[न्यायम॰ पृ॰ १५४ । स्या॰ र॰ पृ॰ ६२१ ।\] 


[^154]: शब्दस्य ।


[^155]: चक्षुरादिजन्या ।


नाप्यन्वयव्यतिरेकौ,[^156] देशे काले च शब्दार्थयोरनुगमाभावात् । नहि यत्र देशे  शब्दः तत्रार्थः मुखे हि शब्द उपलभ्यते भूमावर्थः  \[शाबरभा॰ १ । १ । ५\]  इति भवद्भिरेवाभ्युपगमात्[^157] । नापि व्यवहारिणां तदन्वयाध्यवसायोऽस्ति; न खलु यत्र[^158] यत्र पिण्डखर्जूरादिशब्दं शृण्वन्ति तत्र पिण्डखर्जूराद्यर्थास्तित्वं व्यवहारिणः प्रतिपद्यन्ते । यत्र हि धूमः तत्रावश्यं वह्निरस्तित्वेन प्रसिद्धोऽन्वेता भवति[^159] धूमस्य, नत्वेवं देशकृतः शब्दस्य अर्थेनाऽन्वयोऽस्ति । नापि कालकृतः, न हि यत्र काले शब्दः तत्र तदर्थोऽवश्यं सम्भवति, रावणशङ्खचक्रवर्त्यादिशब्दा हि वर्त्तमानाः तदर्थस्तु भूतो भविष्यंश्चेति कुतोऽर्थानां शब्दान्वेतृत्वम् ? अन्वयाभावे[^160] च व्यतिरेकस्याप्यभावः तत्पूर्वकत्वात्तस्य[^161] ।

[^156]: तुलना–अन्वयो न च शब्दस्य प्रमेयेण निरूप्यते ॥ व्यापारेण हि सर्वेषामत्वेतृत्व प्रतीयते । यत्र धूमोऽस्ति तत्राग्निरस्तित्वेनान्वय स्फुट । न त्वेन यत्र शब्दोऽस्ति तत्रार्थोऽस्तीति निश्चय । न तावत्तत्र देशेऽसौ तत्काले वाऽवगम्यते । – \[मी॰ श्लो॰ शब्दपरि॰ श्लो॰ ८५-८६ ।\]  अन्वयव्यतिरेकावपि तस्य दुरुपपादौ, देशे काले च शब्दार्थयोरनुगमाभावात् । नहि यत्र देशे शब्द तत्रार्थ । यथोक्तं श्रोत्रियै–मुखे हि शब्दमुपलभामहे भूमावर्थमिति । – \[न्यायमं॰ पृ॰ १५५ । स्या॰ र॰ पृ॰ ६१२ ।\] 


[^157]: बौद्धादिभि ।


[^158]: “यत्र पिण्ड–”  \[ब॰\]  ।


[^159]: “–ति नापिदे–”  \[ब॰\]  ।


[^160]: “–भावे व्यति–”  \[ब॰\]  ।


[^161]: व्यतिरेकस्य ।


यदप्युक्तम्–“यो[^162] हि शब्दो[^163] यत्रार्थे दृष्टः” इत्यादि, तदप्ययुक्तम्; एवंविधाऽन्वयव्यतिरेकाभ्यां तद्वाचकत्वस्य अस्माभिरभीष्टत्वात्[^164] । न चैवंविधान्वयव्यतिरेकत्वमात्रेण अस्यानुमानत्वं[^154] वाच्यम्, प्रत्यक्षस्यापि तत्प्रसङ्गात् तन्मात्रस्य तत्राप्यविशेषात्[^165] । यत्र हि घटसद्भावोऽस्ति तत्र तत् प्रत्यक्षं भवति, यत्र तु स नास्ति तत्र तन्न भवतीति ।

[^154]: शब्दस्य ।


[^162]:  \[पृ॰ ५३१ पं॰ ५ ।\] 


[^163]: “शब्दो दृष्टार्थे शब्द इत्यादि”  \[श्र॰\]  ।


[^164]: जैनै ।


[^165]: प्रत्यक्षेऽपि । तुलना–अन्वयव्यतिरेकोपपत्ति प्रत्यक्षेऽपि, यथा यत्र घटस्तत्र घटज्ञानम्, यत्र नास्ति तत्र तदभाव इति । – \[न्यायवा॰ पृ॰ २६१ ।\] 


यदपि–“सम्बन्धस्मृत्यपेक्षत्वात्” इत्युक्तम्,[^166] तदप्यनुपपन्नम्, अननुमानेऽपि[^167] संशयोपमानादौ अस्य[^168] सद्भावेनाऽनैकान्तिकत्वात्, अननुमानत्वञ्च उपमानादेः प्रागेव[^169] प्रसाधितम् ।

[^166]:  \[पृ॰ ५३१ पं॰ ४ ।\] 


[^167]: तुलना–यत्तावत्स्मृत्यपेक्षत्वादनुमान शब्द इति, तन्न, अनेकान्तात् । अनु अननु मानेऽपि स्मृत्यपेक्षित्वमस्ति, यथा सशये यथा तर्के यथोपमान इति । – \[न्यायवा॰ पृ॰ २६० ।\] 


[^168]: सम्बन्धस्मृत्यपेक्षत्वस्य ।


[^169]:  \[पृ॰ ४९५ ।\] 


यच्चान्यदुक्तम्–“शब्दो[^170] विवक्षायामेव प्रमाणम्” इत्यादि; तदप्यनल्पतमोविलसितम्; तत्र[^171] तत्प्रामाण्यस्य ““वर्णाः पदानि वाक्यानि प्राहुरर्थानवाञ्छितान्””  \[लघी॰ का॰ ६४\]  इत्यत्र प्रपञ्चतः प्रतिषेत्स्यमानत्वात् ।

[^170]:  \[पृ॰ ५३२ पं॰ १० ।\] 


[^171]: विवक्षायाम् ।


ततः शब्दो[^172] नानुमानं तद्विभिन्नविषयत्वात् तद्विभिन्नसामग्रीसम्बन्धित्वाच्च प्रत्यक्षवत् । इतोऽप्यननुमानमसौ पुरुषैर्यथेष्टं[^173] नियुज्यमानस्य अर्थप्रतीतिहेतुत्वात्, यत्षुनरनुमानं न तत्तथा यथा कृतकत्वादि, तथा च शब्दः, तस्मान्नानुमानमिति । न च साधनाऽव्यतिरेकोऽयं दृष्टान्तः इत्यभिधातव्यम्; तथा तैर्नियुज्यमानस्यास्य[^174] साध्यप्रतीत्यजनकत्वात् । न हि कृतकत्वं नित्यत्वसाध्येच्छया धूमत्वादिकं वा जलादिसाध्येच्छया नियुज्यमानं तत्प्रतीतिहेतुः, अन्यथा न कश्चिद् विरुद्धो हेतुः स्यात् । तथा,  शब्दो नानुमानम् आप्तोक्तत्वेनैवाऽव्यभिचारिज्ञानजनकत्वात्,[^175] यत् पुनरनुमानं न तत्तथा तज्जनकम् यथा कृतकत्वादि, तथा[^176] तज्जनकश्च शब्द इति । कृतकत्वादिसाधनस्य हि साध्येऽव्यभिचारिज्ञानजनने अविनाभाव एव निमित्तं नाप्तोक्तत्वमनाप्तोक्तत्वं[^177] वा शब्दस्य तु आप्तोक्तत्वमेवेति ।

[^172]: तुलना–एवविधविषयभेदात् सामग्रीभेदाच्च प्रत्यक्षवदनुमानादन्यः शब्द इति सिद्धम् । – \[न्यायम॰ पृ॰ १५५ ।\] 


[^173]: तुलना–सामयिकत्वाच्छब्दार्थसम्प्रत्ययस्य । जातिविशेषे चानियमात् । ऋष्यार्यम्लेच्छाना यथाकाम शब्दप्रयोगोऽर्थप्रत्यायनाय प्रवर्तते – \[न्यायभा॰ २ । १ । ५५-५६ ।\]  यथेष्टविनियोगैन प्रतीतिर्यापि शब्दत । न धूमादेरिति – \[मी॰ श्लो॰ शब्दपरि॰ श्लो॰ १९ ।\] 


[^174]: कृतकत्वादेर्हेतो ।


[^175]: तुलना–आप्तोपदेशसामर्थ्याच्छब्दादर्थे सम्प्रत्यय । २ । १ । ५२ । स्वर्ग अप्सरस उत्तरा कुरव सप्त द्वीपा समुद्रो लोकसन्निवेश इत्येवमादेरप्रत्यक्षस्यार्थस्य न शब्दमात्रात् प्रत्यय । किन्तर्हि ? आप्तैरयमुक्त शब्द इत्यत सम्प्रत्यय, विपर्ययेण सम्प्रत्ययाभावात् नत्वेवमनुमानमिति । – \[न्यायभा॰, न्यायवा॰, २ । १ । ५२ ।\] 


[^176]: “तथा तज्जनकश्च”  \[श्र॰\]  ।


[^177]: “नाप्तोक्तत्व वा”  \[श्र॰\]  ।


 “शब्द विकल्पवासनामात्रजन्यत्वादर्थाऽसस्पर्शी, अत एव च न तत्प्रामाण्यम्” इति बौद्धस्य पूर्वपक्ष–

सत्यम्, अननुमानस्वभाव एवायं शब्द अप्रमाणत्वात्,[^178] प्रमाणत्वे हि तस्य अनुमानेऽन्तर्भावप्रयासः फलवान् । न चास्यैतदस्ति, वस्तुनि सम्बन्धाऽसम्भवात् । सम्बन्धो हि शब्दार्थयोर्भवन् तादात्म्यलक्षणः, तदुत्पत्तिस्वभावो वा भवेत् ? न तावत् तादात्म्यलक्षणः, विभिन्नदेशतया तयो प्रतीयमानत्वात्, मुखे हि शब्दः प्रतीयते भूमावर्थ इति । तत्तादात्म्ये[^179] च क्षुरमोदकशब्दोच्चारणे मुखस्य पाटनपूरणप्रसङ्ग । नापि तदुत्पत्तिस्वभावः, “अङ्गुल्यग्रे हस्तियूथशतमास्ते” इत्यादि शब्दानाम् अर्थाभावेऽप्युत्पत्तिप्रतीतेः, स्थानकरणप्रयत्नप्रभवत्वाच्च । अतोऽर्थाऽसस्पर्शिन शब्दा न बाह्यार्थे प्रतीतिं जनयितुमल तत्कथं प्रामाण्यभाजो भवेयुः ? ते हि विकल्पमात्राधीनजन्मान[^180] स्वमहिम्ना तिरस्कृतबाह्यार्थान् प्रत्ययानुत्पादयन्ति यथा “अङ्गुल्यग्रे हस्तियूथशतमास्ते”[^181] इति ।

[^178]: नान्तरीयकताभावाच्छब्दाना वस्तुभिस्सह । नार्थसिद्धिस्ततस्ते हि वक्त्रभिप्रायसूचका ॥ अधुना नैव बाह्येऽर्थेऽस्य प्रामाण्यमित्याह–अपि चेत्यादि । वस्तुभि स्वलक्षणै सह शब्दनान्तरीयकताया अविनाभावस्याभावात् तेभ्य शब्देभ्यो नार्थसिद्धिर्न बाह्यवस्तुनिश्चय, यस्मात्ते वक्त्रभिप्रायसूचका । – \[प्रमाणवा॰ स्ववृ॰ टी॰ ३ । २१२ ।\]  वचसा प्रतिबन्धो वा को बाह्येष्वपि वस्तुषु । प्रतिपादयता तानि येनैषा स्यात्प्रमाणता ॥ भिन्नाक्षग्रहणादिभ्यो नैकात्म्य न तदुद्भव । व्यभिचारान्न चान्यस्य युज्यते व्यभिचारिता ॥ न हि वाच्यै वस्तुभि सह कश्चित्तादात्म्यलक्षणस्तदुत्पत्तिलक्षणो वा प्रतिबन्धो वचसामस्ति येन तानि वस्तूनि प्रतिपादयतामेषा वचसा प्रामाण्य स्यात् । तत्र तावन्न तादात्म्यलक्षणप्रतिबन्धोऽस्ति भिन्नाक्षग्रहणादिभ्यो हेतुभ्य । तत्र भिन्नाक्षग्रहण भिन्नेन्द्रियेण ग्रहणम् । तथाहि–श्रोत्रेन्द्रियेण शब्दो गृह्यते अर्थस्तु चक्षुरादिना । आदिशब्देन कालदेशप्रतिभासकारणभेदो गृह्यते – \[तत्त्वस॰ पृ॰ ४४० । न्यायप्र॰ वृ॰ पं॰ पृ॰ ७६ ।\]  तुलना–मुखे हि शब्दमुपलभामहे भूमावर्थमिति । – \[शाबरभा॰ १ । १ । ५ ।\] 


[^179]: तुलना–पूरणप्रदाहपाटनानुपलब्धेश्च सम्बन्धाभाव । – \[न्यायसू॰ २ । १ । ५३ ।\]  स्याच्चेदर्थेन सम्बन्ध क्षुरमोदकशब्दोच्चारणे मुखस्य पाटनपूरणे स्याताम् । – \[शाबरभा॰ १ । १ । ५ । शास्त्रवा॰ श्लो॰ ६४५ । अनेकान्तजय॰ पृ॰ ४२अ । न्यायकु॰ पृ॰ १४४ टि॰ ३ ।\] 


[^180]: विकल्पवासनोद्भूताः समारोपितगोचरा । जायन्ते बुद्धयस्तत्र केवल नार्थगोचरा । अनादि समानजातीयो यो विकल्पस्तेन आहिता या वासनाशक्तिस्तत उद्भूता उत्पन्ना यथागम समारोपिता य आकाशाद्याकारा तद्गोचरा त त्प्रतिभासिन्य एव केवल गता तत्र बाह्यत्वेन कल्पितेषु आकाशादिषु जायन्ते । न तु ता बुद्धयोऽर्थगोचरा नाकाशादिस्वलक्षणविषया । – \[प्रमाणवा॰ स्ववृ॰ टी॰ १ । २८८ ।\] 


[^181]: “–यूथमास्ते”  \[ब॰\]  ।


पुरुषदोषाणामेष[^182] महिमा न शब्दानाम्; इत्यप्ययुक्तम्;[^183] दोषवतोऽपि मूकादेः[^184] पुरुषस्य अनुच्चारितशब्दस्य ईदृशाऽसत्यप्रत्ययोत्पादनसामर्थ्याऽसम्भवात्, असत्यपि च पुरुषहृदयकालुष्ये आप्तप्रयुक्तानि अङ्गुल्यादिवाक्यानि तानुत्पादयन्त्येव[^185] । अतः शब्दानामेवैष स्वभावो न वक्तृदोषाणाम् । नन्वाप्ता[^186] नेदृंशि[^187] वाक्यानि प्रयुञ्जन्ते, प्रयुञ्जाना वा नाप्ताः स्युः, इत्यप्यसत्; एवमपि हि वक्तृदोषाणाम् अयथार्थज्ञानोदयकारणत्वासिद्धिः, व्यतिरेकासिद्धेः । यदि हि वक्तृदोषाभावे अमून्यपि[^188] वाक्यानि प्रयुज्येरन् न चायथार्थान् प्रत्ययान् कुर्युः, तदा अन्वयव्यतिरेकाभ्यां वक्तृदोषजत्वं[^189] शाब्दज्ञानस्य स्यात् । आप्तैस्तु तेषामप्रयोगे “किं शब्दाभावाद् अयथार्थज्ञानानुत्पत्तिः, आहोस्विद्दोषाभावात्” इति सन्दिग्धो व्यतिरेकः, शब्दे तु निश्चितः-सत्स्वपि दोषेषु शब्दानुच्चारणे मिथ्याज्ञानानुत्पत्तेः । न चाप्तत्वम्[^190] ईदृग्वाक्यप्रयोक्तृत्वेन विरुध्यते; तथाविधशब्दोच्चारणे सत्यपि आशयदोषाभावतोऽनाप्तत्वायोगात् । तथाहि–आप्तोऽपि[^191] कस्मैचिदुपदिशति न त्वयाऽननुभूतार्थवाक्यं प्रयोक्तव्यं यथा “अङ्गुल्यग्रे हस्तियूथशतमास्ते” इति । अतः शब्दस्यैवैष महिमा न वक्तृदोषाणाम् ।

[^182]: तुलना–इहापि पुरुषदोषाणामेष महिमा न शब्दानामिति चेत्, मैवम्, दोषवतोऽपि पुरुषस्य मूकादेरनुच्चारितशब्दस्येदृशविप्लवोत्पादनपाटवाभावात् । असत्यपि च पुरुषहृदयकालुष्ये यथा प्रयुज्यमानानि अङ्गुल्यग्रादिवाक्यानि विप्लवमावहन्त्येवेति शब्दानामेवैष स्वभावो न वक्तृदोषाणाम् । – \[न्यायमं॰ पृ॰ १५७ । स्या॰ र॰ पृ॰ ७०० ।\] 


[^183]: “इत्ययु–”  \[आ॰\]  ।


[^184]: “प्रतारकादेः”  \[आ॰\] ,  \[श्र॰\]  ।


[^185]: बाह्यार्थशून्यान् मिथ्याप्रत्ययान् ।


[^186]: तुलना– न चाप्ता नेदृशानि वाक्यानि प्रयुञ्जते प्रयुञ्जाना वा नाप्ता स्युरिति चेत्; एतदप्यसुन्दरम्, एवमपि हि वक्तृदोषाणामयथार्थज्ञानोदयकारणत्वासिद्धि, व्यतिरेकासिद्धेः – \[स्या॰ र॰ पृ॰ ७०१ ।\] 


[^187]: “नेदृशवा–”  \[श्र॰\]  ।


[^188]: अङ्गुल्यग्रे हस्तियूथशतमास्ते इत्यादीनि ।


[^189]: “चक्षुदोष–”  \[ब॰\]  ।


[^190]: “चासत्त्वम्”  \[श्र॰\]  ।


[^191]: तुलना–उक्तञ्चैतदुम्बेकेन–यदाप्तोऽपि कस्मैश्चिदुपदिशति न त्वयाऽननुभूतार्थविषय वाक्य प्रयोक्तव्य यथाऽङ्गुल्यग्रे हस्तियूथशतमास्त इति तत्रार्थव्यभिचार स्फुट इति । – \[चित्सु॰ पृ॰ २६५ ।\] 


किञ्च, बाधकप्रत्ययोत्पत्तावपि[^192] शब्दो मिथ्याज्ञानं जनयत्येव नेन्द्रियवदुदास्ते, अतोऽर्थाऽसंस्पर्शिनः शब्दा विकल्पमात्राधीनजन्मानः सिद्धाः । तदुक्तम्–

[^192]: तुलना–अपि च न चक्षुरादि बाधकज्ञानोदये सति न विरमति, विपरीतवेदनजन्मन शुक्तिकारजतादिबुद्धिषु विभ्रमस्यापायदर्शनात् । शब्दस्तु शतकृत्वोऽपि वाध्यमानो यथैवोच्चरित करशाखादिशिखरे करेणुशतमास्त इति तदैव तथाभूत भूयोऽपि विकल्पमयथार्थमुत्पादयत्येवेति विकल्पाधीनजन्मत्वाच्छब्दानामेवेद रूप यदर्थासंस्पर्शित्व नामेति । – \[न्यायमं॰ पृ॰ १५८ ।\] 


विकल्पयोनयः[^193] शब्दा विकल्पाः शब्दयोनयः ।  
तेषामन्योन्यसम्बन्धो नार्थान् शब्दाः स्पृशन्त्यमी ॥  \[ \]  इति ।  

[^193]: “तेषामन्योन्यसम्बन्धे” – \[न्यायमं॰ पृ॰ १५८ ।\]  “तेषामत्यन्तसम्बन्धो” – \[नयचक्रवृ॰ लि॰ पृ॰ १६७अ ।\]  “तेषामन्योन्यसम्बन्धात्” – \[सिद्धिबि॰ टी॰ पृ॰ ३६५ब्, ४८४ब् ।\]  “कार्यकारणता तेषा नार्थ शब्दा स्पृशन्त्यपि” – \[न्यायावता॰ टी॰ पृ॰ ४४ । रत्नाकराव॰ पृ॰ ९ । स्या॰ म॰ पृ॰ १७५ ।\]  प्रकृतपाठ – \[स्या॰ र॰ प॰ ७०१ ।\]  पूर्वार्द्धम् – \[अनेकान्तजय॰ पृ॰ ३७ । अनेकान्तवाद॰ पृ॰ ४७ । सिद्धिबि॰ टी॰ पृ॰ २६०ब् । शास्त्रवा॰ यशो॰ पृ॰ ४०२अ ।\] 



 तत्प्रतिविधानपुरस्सर शब्दस्य परमार्थसदर्थवाचकत्वस्य प्रथक् प्रामाण्यस्य च समर्थनम्–

अत्र प्रतिविधीयते । यत्तावदुक्तम्–“वस्तुनि[^194] सम्बन्धासभवात्” इत्यादि; तदसमीक्षिताभिधानम्, तत्र[^195] शब्दस्य तदभावाऽसभवात्[^196] । तथाहि–शब्दः अर्थेन सम्बद्ध एव त प्रकाशयति प्रतिनियततत्प्रत्ययहेतुत्वात्[^197] चक्षुर्वत् । शाब्दप्रत्ययो वा सम्बद्धाभ्यां शब्दार्थाभ्यां जन्यते प्रतिनियतप्रत्ययत्वात् दण्डीत्यादिप्रत्ययवत् । ननु शब्दार्थयोस्तादात्म्यतदुत्पत्तिलक्षणसम्बन्धस्याऽपास्तत्वात् कथं सम्बद्धत्वम् ? इत्यप्यनुपपन्नम्;[^198] तदभावेऽप्य[^199]नयोः[^200] योग्यतालक्षणसम्बन्धसभवात् । तदभावे सोऽपि[^201] कथम् ? इत्यप्यवाच्यम्; चक्षूरूपयोस्तदभावेऽपि[^202] तद्दर्शनात् । न खलु चक्षुपो[^203] घटादिरूपेण सह तादात्म्यं तदुत्पत्तिः संयोगो वा सौगतैरभ्युपगम्यते प्रतीतिविरोधानुषङ्गात्, अप्राप्यकारित्वक्षतिप्रस[^204]ङ्गाच्च[^205] । नाप्यस्य[^206] तदभावे[^207] रूपप्रकाशनयोग्यतास्वभावसम्बन्धस्याप्यसम्भवः; श्रोत्रादिवत् तस्यापि[^208] तदप्रकाशकत्वप्रसङ्गात्[^209] ।

[^194]:  \[पृ॰ ५३६ प॰ ६ ।\] 


[^195]: वस्तुनि ।


[^196]: सम्बन्धाभाव ।


[^197]: अर्थ ।


[^198]: “इत्यन्–”  \[आ॰\]  ।


[^199]: तादात्म्यतदुत्पत्तिसम्बन्धाभावे – \[आ॰ टि॰ ।\]  तुलना–सामयिकत्वाच्छब्दार्थसम्प्रत्ययस्य । – \[न्यायसू॰ २ । १ । ५५ ।\]  स च वाच्यवाचकावलम्बन सङ्केतज्ञानमेव । – \[प्रश॰ व्यो॰ पृ॰ ५८५ ।\]  तादृशो वाचक शब्द सकेतो यत्र वर्तते । – \[न्यायवि॰ का॰ ४३२ ।\]  अन्ये त्वभिदधत्येवं वाच्यवाचकलक्षण । अस्ति शब्दार्थयोर्योगस्तत्प्रतीत्यादितस्तत ॥ – \[शास्त्रवा॰ श्लो॰ ६५२ ।\]  सहजयोग्यतासङ्केतवशाद्धि शब्दादयो वस्तुप्रतिपत्तिहेतव । – \[परीक्षामु॰ ३ । १०० ।\]  स्वाभाविकसामर्थ्यसमयाभ्यामर्थबोधनिबन्धन शब्द इति । – \[प्रमाणनय॰ ४ । ११ ।\] 


[^200]: शब्दार्थयो ।


[^201]: योग्यतालक्षणोऽपि ।


[^202]: तादात्म्यतदुत्पत्त्यभावेऽपि । तुलना–नयनरूपयो क्वचित्तदभावेऽपि तदुपलभ्यात् । – \[स्या॰ र॰ पृ॰ ७०२ ।\] 


[^203]: “चक्षुषा”  \[ब॰\] ,  \[श्र॰\]  ।


[^204]: चक्षूरूपयो संयोगाभ्युपगमे ।


[^205]: “–ङ्गात् ना–”  \[ब॰\]  ।


[^206]: चक्षुष – \[आ॰ टि॰\]  ।


[^207]: तादात्म्यतदुत्पत्त्यभावे – \[आ॰ टि॰\]  ।


[^208]: चक्षुप – \[आ॰ टि॰\]  ।


[^209]: रूपस्य – \[आ॰ टि॰\]  ।


ननु योग्यतातः शब्दस्य अर्थवाचकत्वे अर्थस्यापि शब्दवाचकत्वं किन्न स्यात् ? इत्यप्यसाम्प्रतम्, प्रतिनियतशक्तित्वाद् भावानाम् । योग्यता[^210] हि शब्दार्थयो प्रतिपाद्यप्रतिपादकशक्तिः, ज्ञानज्ञेययोर्ज्ञाप्यज्ञापकशक्तिवत् । नच ज्ञानज्ञेययोः कार्यकारणभावात् तत्प्रतिनियमो[^211] न योग्यतात इत्यभिधातव्यम्; तत्कार्यकारणभावस्य[^212] ““अन्वयव्यतिरेकाभ्यामर्थश्चेत् कारणं विदः””  \[लघी॰ का॰ ५४\]  इत्यत्र विस्तरतो निराकरिष्यमाणत्वात् । कथञ्चैव चक्षूरूपयोः घटप्रदीपयोश्च प्रकाश्यप्रकाशकभावप्रतिनियमः स्यात् ? योग्यतातोऽन्यस्य कार्यकारणभावादिप्रतिबन्धस्य[^213] तत्र[^214] तत्प्रतिनियमहेतोरसम्भवात्[^215] ।

[^210]: तुलना–सहजा स्वाभाविकी योग्यता शब्दार्थयो प्रतिपाद्यप्रतिपादकशक्ति ज्ञानज्ञेययोर्ज्ञाप्यज्ञापकशक्तिवत् । – \[प्रमेयक॰ पृ॰ ४२८ । स्या॰ र॰ पृ॰ ७०२ ।\] 


[^211]: ज्ञाप्यज्ञापकप्रतिनियम ।


[^212]: ज्ञानार्थयो कार्यकारणभावस्य ।


[^213]: “–स्य तत्प्रति–”  \[ब॰\]  ।


[^214]: चक्षूरूपयो घटप्रदीपयोश्च । तुलना–इतरथा ज्ञानमेव प्रकाशक ज्ञेयमेव च प्रकाश्य नपुनर्ज्ञानमिति नियमस्याघटनात् । – \[स्या॰ र॰ प॰ ७०२ ।\] 


[^215]: प्रकाश्यप्रकाशकप्रतिनियम ।


ननु योग्यतावशात् शब्दो यद्यर्थं[^216] प्रतिपादयति तदा भूभवनवर्द्धितोत्थितस्यापि  प्रतिपादयेत्[^217] विशेषाभावात्; इत्यप्यपेशलम्; सङ्केतसचिवयोग्यतावशात्तस्य[^154] तत्प्रतिपादकत्वाभ्युपगमात्,[^218] भूभवनवर्द्धितोत्थितं प्रति चास्य तथाविधत्वाभावान्न तत्प्रतिपादकत्वप्रसङ्गः । सङ्केतो[^219] हि “इदमस्य वाच्यम् इदं वाचकम्” इत्येवंविधो[^220] वाच्यवाचकयोर्विनियोगः, स यस्यास्ति[^221] तस्यैव शब्दः स्वार्थं प्रतिपादयति नान्यस्य, अन्यथा धूमादिसाधनमप्यस्य[^222] अग्न्यादिसाध्यं गमयेदविशेषात्, अविनाभावो हि साधनस्य साध्यगमकत्वे अङ्गम्, स च सर्वदा सर्वं प्रत्यस्यास्ति । येनैव[^223] साध्यसाधनयोरविनाभावो[^224] गृहीतः तं प्रत्येव साधनं साध्यस्य गमकमित्यभ्युपगमे येनैव शब्दार्थयोः सङ्केतो गृहीतः तं प्रत्येव शब्दोऽर्थस्य वाचकः इत्यभ्युपगम्यतामविशेषात् ।

[^154]: शब्दस्य ।


[^216]: “यथार्थ”  \[ब॰\]  ।


[^217]: “प्रतिपादयतु”  \[ब॰\]  ।


[^218]: अर्थवाचकत्वस्वीकारात् ।


[^219]: तुलना–क पुनरय समय ? अस्य शब्दस्येदमर्थजातमभिधेयमित्यभिधानाभिधेयनियमनियोग, तस्मिन्नुपयुक्ते शब्दार्थसप्रत्ययो भवति । – \[न्यायभा॰ २ । १ । ५५ ।\]  अभिधानाभिधेयनियमनियोग समय उच्यते । – \[न्यायमं॰ पृ॰ २४१ ।\]  अस्यार्थस्याय वाचक इत्यर्थकथन समय – \[प्रमाणवा॰ स्ववृ॰ टी॰ १ । २३० ।\]  इद पदममुमर्थ बोधयतु इति अस्मात्पदादयमर्थो बोद्धव्य इति वेच्छा । – \[तत्त्वचि॰ शब्दपरि॰ । स्या॰ र॰ पृ॰ ७०२ ।\] 


[^220]: “–विधावाच्यवाच–”  \[आ॰\]  ।


[^221]: पुरुषस्य ।


[^222]: भूभवनसवर्द्धितोत्थितस्य ।


[^223]: पुरुषेण ।


[^224]: “साध्यसाधनं साध्यस्य”  \[ब॰\]  ।


ननु सङ्केतः पुरुषेच्छाकृतः, नच तदिच्छया वस्तुव्यवस्था युक्ता अतिप्रसङ्गात्, अतोऽर्थोपि[^225] वाचकः शब्दस्तु वाच्यः किन्न स्यात् तदिच्छाया निरङ्कुशत्वात् ? इत्यप्यसुन्दरम्, तत्सङ्केतस्य[^226] सहजयोग्यतानिबन्धनत्वाद् धूमाग्निवत् । यथैव हि धूमाग्न्योर्नैसर्गिक एवाविनाभावः सम्बन्धः, तद्व्युत्पत्तये[^227] तु भूयोदर्शनादिनिमित्तमाश्रीयते,[^228] तथा शब्दार्थयोः स्वभाविक एव प्रतिपाद्यप्रतिपादकशक्त्यात्मा सम्बन्धः, तद्व्युत्पत्तये[^229] तु सङ्केतः समाश्रीयते । सांसिद्धिकार्थशक्तिव्यतिक्रमे[^230] च चक्षूरूपादीनामपि प्रकाश्यप्रकाशकशक्तेर्व्यतिक्रमः स्यात् । तथा च चक्षुःप्रदीपादीनां[^231] प्रकाश्यत्वं घटादीनां तु प्रकाशकत्वं स्यात् । प्रतीतिविरोधोऽन्यत्रापि[^232] न काकैर्भक्षितः ।

[^225]: अतिप्रसङ्गमेव स्पष्टयति ।


[^226]: तुलना–स हि पुरुषकृत सङ्केत न च पुरुषेच्छया वस्तुनियमोऽवकल्प्यते, तदिच्छाया अव्याहतप्रसरत्वात् । अर्थोऽपि किमिति वाचको न भवति । न चैवमस्ति, न हि दहनमनिच्छन्नपि पुरुषो धूमान्न तत्प्रत्येति जल वा तत इच्छन्नपि प्रतिपद्यते । तत्र यथा धूमाग्न्यो नैसर्गिक एवाविनाभावो नाम सम्बन्ध ज्ञप्तये तु भूयोदर्शनादि निमित्तमाश्रीयते एव शब्दार्थयो सासिद्धिक एव शक्त्यात्मा सम्बन्ध तद्व्युत्पत्तये तु वृद्धव्यवहारप्रसिद्धिसमाश्रयणम् । – \[न्यायमं॰ पृ॰ २४१ ।\]  सङ्केतस्य सहजयोग्यतानिबन्धनत्वात् । यथैव हि धूमपावकयो स्वाभाविक एवाविनाभावः – \[स्या॰ र॰ पृ॰ ७०३ ।\] 


[^227]: अविनाभावग्रहणाय ।


[^228]: आदिपदेन तर्को ग्राह्य ।


[^229]: “–त्पत्तये स–”  \[आ॰\] ,  \[ब॰\]  ।


[^230]: “–क्रमे चक्षू–”  \[श्र॰\]  ।


[^231]: “–प्रदीपानां”  \[आ॰\]  ।


[^232]: शब्दार्थयोरपि वाच्यवाचकचोदने ।


ननु शब्दस्य[^233] स्वाभाविकी शक्तिः किमेकार्थप्रत्यायने, अनेकार्थप्रत्यायने वा ? यद्येकार्थप्रत्यायने, तदा[^234] सङ्केतशतैरपि ततोऽर्थान्तरे प्रतीतिर्न स्यात् धूमादनग्निप्रतीतिवत् ।  अथ अनेकार्थप्रत्यायने, तदा युगपत् ततोऽनेकार्थप्रतीतिप्रसङ्गात् प्रतिनियतेऽर्थे प्रवृत्तिर्न स्यात्, इत्यप्यचर्चिताभिधानम् सर्वशब्दानां[^235] सर्वार्थेषु प्रत्यायनशक्तिसम्भवात् । कथमन्यथा अनवगतसम्बन्धे शब्दे प्रयुक्ते सन्देह स्यात्–“कमर्थं[^236] प्रतिपादयितुमनेन शब्दः प्रयुक्तः” इति । नचैवं सकृत्सर्वार्थप्रतिपत्तिप्रसक्तेः प्रतिनियतेऽर्थे ततः[^237] प्रवृत्तिर्न स्यादित्यभिधातव्यम्; प्रतिनियतसङ्केतवशात्तेषां[^238] प्रतिनियतार्थप्रतिपादकत्वोपपत्तेः । एकस्यापि हि शब्दस्य देशादिभेदेन प्रतिनियतः सङ्केतोऽनुभूयते,[^239] यथा[^240] मालवकादौ[^241] कर्कटिकाशब्दस्य फलविशेषे, गुर्जरादौ तु योन्यामिति । दृश्यते च सर्वत्र रूपप्रकाशने[^242] योग्यस्यापि चक्षुषः प्रत्यासन्नतिमिरवशादसन्निहिते, दूरतिमिरवशाच्च सन्निहिते रूपे, विशिष्टाञ्जनादिवशात् अन्धकारान्तरितेऽपि ज्ञानजनकत्वम्, काचकामलादिवशाच्च विवक्षितरूपाभावेऽपीति[^243] । तयो यथा अनेकरूपप्रकाशनयोग्यस्यापि चक्षुषो दूरतिमिरादिप्रतिनियतसहकारिवशात् प्रतिनियतदूररूपादिज्ञानजनकत्वं तथा अनेकार्थप्रत्यायनयोग्यस्यापि शब्दस्य प्रतिनियतसङ्केतवशात् प्रतिनियतार्थप्रतिपादकत्वमविरुद्धम् ।

[^233]: तुलना–गिरामेकार्थनियमे न स्यादर्थान्तरे गति । अनेकार्थाभिसम्बन्धे विरुद्धव्यक्तिसभवः ॥ – \[प्रमाणवा॰ ३ । २२८ ।\] 


[^234]: “तथा”  \[ब॰\]  ।


[^235]: तुलना–सर्वाकारपरिच्छेद्यशक्तेऽर्थे वाचकेऽपि वा । सर्वाकारार्थविज्ञानसमर्थे नियम कृत ॥ – \[मी॰ श्लो॰ पृ॰ २०२ ।\]  सर्वशब्दाना सर्वार्थप्रत्यायनशक्तियुक्तत्वात् क्वचिद्देशे केनचिदर्थेन व्यवहार । अत एव चानधिगतसम्बन्धे श्रुते सति सन्देहो भवति कमर्थं प्रत्याययितुमनेन शब्द प्रयुक्तः स्यादिति । – \[न्यायम॰ पृ॰ २४२ ।\]  समयापेक्षण चेह तत्क्षयोपशम विना । तत्कर्तृत्वेन सफल योगिना तु न विद्यते ॥ सर्ववाचकभावत्वाच्छब्दाना चित्रशक्तित । वाच्यस्य च तथाऽन्यत्र नागोऽस्य समयेऽपि हि ॥ – \[शास्त्रवा॰ श्लो॰ ६६३-६४ ।\]  तथा च सर्वे शब्दा प्राय सर्वार्थवाचकशक्तिमन्त सर्वे चार्था सर्वशब्दवाच्यशक्तियुक्ता इति विचित्रक्षयोपशमादिसहकारियोगत तथा तथा प्रवर्तन्ते इति न काचिद्वाधा – \[अनेकान्तजय॰ पृ॰ ३६अ ।\]  सर्वस्य शब्दस्य सर्वार्थप्रतिपादनशक्तिवैचित्र्यसिद्धे । पदार्थस्य च सर्वस्य सर्वशब्दवाच्यत्वशक्तिनानात्वात् । – \[अष्टसह॰ पृ॰ १४३ ।\]  शब्दस्यानेकार्थप्रतिपादने नैसर्गिकशक्तिसद्भावेऽपि प्रतिनियतसङ्केतसामर्थ्यात् प्रतिनियतार्थप्रतिपादकत्वोपपत्ते । – \[स्या॰ र॰ पृ॰ ७०३ ।\] 


[^236]: “कथमर्थ”  \[श्र॰\]  ।


[^237]: शब्दात् ।


[^238]: शब्दानाम् ।


[^239]: तुलना–तथाहि–यवशब्द आर्यैर्दीर्घशूके पदार्थे प्रयुज्यते, ते हि यवशब्दात् दीर्घशूक पदार्थं प्रतिपद्यन्ते म्लेच्छास्तु प्रियङ्ग प्रतिपद्यते । एव त्रिवृत्शब्दमृषय स्तोत्रीयानवके प्रयुञ्जते, आर्यास्तु लताविशेषे । – \[न्यायवा॰ ता॰ पृ॰ ४२० ।\]  एकस्यापि हि शब्दस्य देशादिभेदेन प्रतिनियत सङ्केतोऽनुभूयते, यथा गुर्जरादौ चोरशब्दस्य तस्करे द्राबिडादौ पुनरोदन इति । दृश्यते च सर्वत्र रूपप्रकाशने योग्यस्यापि चक्षुष प्रत्यासन्नतिमिरवशादसन्निहिते दूरतिमिरसामर्थ्याच्च सन्निहिते रूपे विशिष्टाञ्जनादिवशादन्धकारान्तरितेऽपि ज्ञानजनकत्वम्, काचकामलादिदूषणबलाच्च विवक्षितरूपाभावेऽपीति । – \[स्या॰ र॰ पृ॰ ७०३ ।\] 


[^240]: एव कर्कटीशब्दादयोऽपि तत्तद्देशापेक्षया योन्यादिवाचका ज्ञेया । – \[स्या॰ मं॰ पृ॰ १७८ ।\] 


[^241]: “मालवादौ”  \[ब॰\] ,  \[श्र॰\]  ।


[^242]: “–शनयोग्य–”  \[श्र॰\]  ।


[^243]: पीतरूपाभावेऽपि शखे पीतज्ञानजनकत्वम् ।


अथ मतम्–चक्षुरादिवत् शब्दस्य अर्थे योग्यतालक्षणसम्बन्धसम्भवे तद्वदेव[^244] अतः[^237] सङ्केतानपेक्षा अर्थप्रतीतिः स्यात्, तदप्यसङ्गतम्; तस्य[^245] ज्ञापकतया तत्सापेक्षस्यैव[^246] अर्थ[^247]  प्रतीत्यङ्गतोपपत्तेः । यज्ज्ञापकं तत् ज्ञाप्ये प्रतिपन्नप्रतिबन्धमेव प्रतीतिमुत्पादयति यथा धूमादि, ज्ञापकश्च शब्द इति । चक्षुरादीनां तु कारकत्वात् युक्तं स्वार्थसम्बन्धग्रहणानपेक्षाणां तदुत्पादकत्वम् । स्वयं हि प्रतीयमानम् अप्रतीतार्थप्रतीतिहेतुर्ज्ञापकमुच्यते । तद्रूपता[^248] च शब्दादेरेवास्ति न चक्षुरादेः, अतः[^249] स[^250] एव प्रतिपन्नप्रतिबन्धं स्वार्थं गमयति । शक्तिस्तु स्वाभाविकी यथा रूपप्रकाशने चक्षुरादेः तथा अर्थप्रकाशने शब्दस्य ।

[^237]: शब्दात् ।


[^244]: चक्षुर्वदेव ।


[^245]: शब्दस्य । तुलना–वाच्यवाचकलक्षणो हि शब्दार्थयो प्रतिबन्ध, तथाहि वाच्यस्वभावा अर्था वाचकस्वभावाश्च शब्दा इति तज्ज्ञप्तिवाद । यदैवं कथन्न सङ्केतमन्तरेणैव ततस्तदवगति ? उच्यते–तथाविधक्षयोपशमाभावात् । न हि रूपप्रकाशनस्वभावोऽपि दीपोऽसति चक्षुषि तत्प्रकाशयति, चक्षु कल्पश्च क्षयोपशम, स च सङ्केततपश्चरणभावनादिजन्यस्तथोपलब्धे । – \[अनेकान्तजय॰ पृ॰ ३६अ। ।\]  शब्दस्य ज्ञापकत्वात् । ज्ञापकस्य धूमादेरेतद्रूप यत्सम्बन्धग्रहणापेक्ष स्वज्ञाप्यज्ञापकत्वम् । तद्योग्यतादयस्तु प्रत्यक्षसामग्र्यन्तर्गतत्वान्न व्युत्पत्त्यपेक्षा भवन्ति । शक्तिस्तु नैसर्गिकी यथा रूपप्रकाशिनी दीपादेस्तथा शब्दस्यार्थप्रतिपादने । – \[न्यायमं॰ पृ॰ २४१ ।\] 


[^246]: सङ्केतग्रहणसहितस्य ।


[^247]: “अर्थस्य प्रती–”  \[श्र॰\]  ।


[^248]: ज्ञापकरूपता ।


[^249]: “अतस्तदेव”  \[श्र॰\] ,  \[ब॰\]  ।


[^250]: शब्दादि ।


यदप्युक्तम्–“अतोऽर्थासंस्पर्शिनः[^251] शब्दाः” इत्यादि, तदप्यसमीक्षिताभिधानम्; यतः[^252] किमाप्तप्रणीतस्य शब्दस्य अर्थासंस्पर्शित्वं प्रसाध्यते, अनाप्तप्रणीतस्य, शब्दमात्रस्य वा ? तत्राद्यपक्षे प्रत्यक्षबाधा,[^253] आप्तप्रणीतात् “नद्यास्तीरे फलानि सन्ति” इति वाक्यादतिरस्कृतबाह्यार्थप्रत्ययप्रतीतेः[^254] ततः[^255] प्रवृत्तस्य तदर्थप्राप्तेः । अथाऽनाप्तप्रणीतस्य; तर्हि तस्यैव अर्थाऽसंस्पर्शित्वं युक्तं नान्यस्य, अन्यथा काचादिदोषदुष्टचक्षुःप्रभवप्रत्यक्षस्य[^256] अर्थासंस्पर्शित्वोपलम्भात् गुणवच्चक्षुःप्रभवप्रत्यक्षस्यापि[^257] तत्स्यात्[^258] ।

[^251]:  \[पृ॰ ५३६ पं॰ १२ ।\] 


[^252]: तुलना–यत किमाप्तनिगदितशब्दस्यार्थासस्पर्शित्व – \[स्या॰ र॰ पृ॰ ७०३ ।\] 


[^253]: तुलना–भवेदेतदेवं यदि न कदाचिदपि यथार्थं शब्द प्रत्ययमुपजनयेत् । अर्थसस्पर्शित्वमेवास्य स्वभाव इत्यवगम्यते । भवति तु गुणवत्पुरुषभाषितान्नद्यास्तीरे फलानि सन्तीति वाक्यादतिरस्कृतबाह्यार्थो यथार्थप्रत्यय तत प्रवृत्तस्य तदर्थप्राप्तेः । – \[न्यायमं॰ पृ॰ १५८ ।\] 


[^254]: “–र्थप्रतीतेः प्रवृत्तस्य”  \[आ॰\]  ।


[^255]: आप्तोक्तशब्दात् ।


[^256]: शुक्ले शखे पीताकारावभासिन ।


[^257]: शुक्ले शखे शुक्लत्वावभासकस्यापि ।


[^258]: अर्थासस्पर्शित्वमतश्च मिथ्यात्व स्यादिति भाव ।


एतेन तृतीयविकल्पोऽपि प्रत्याख्यातः; आप्तानाप्तप्रणीतशब्दव्यतिरिक्तस्य शब्दमात्रस्याऽसम्भवात् । नन्वाप्तप्रणीताद्[^259] अङ्गुल्यादिवाक्याद्[^260] विपर्ययज्ञानोत्पत्तिप्रतीतेः शब्दस्यैष महिमा[^261] न वक्तृदोषाणाम्; इत्यप्यचर्चिताभिधानम्; आप्तैरेवंविधवाक्याऽप्रयोगात्[^262] ।

[^259]: “–प्रयुक्ताद्”  \[ब॰\] ,  \[श्र॰\]  ।


[^260]: अङ्गल्यग्रे हस्तियूथशतमास्ते इत्यादिवाक्यात् ।


[^261]: यत् तिरस्कृतबाह्यार्थप्रत्ययोत्पादकत्वम् ।


[^262]: तुलना–गुणवतामेवविधवाक्योच्चारणचापलाभावात् । – \[न्यायमं॰ पृ॰ १५८ ।\]  आप्तैरेवविधवाक्यस्याप्रयुक्ते – \[स्या॰ र॰ पृ॰ ७०४ ।\] 


यत्तु–“आप्तोऽपि कस्मैचिदुपदिशति” इत्याद्युक्तम्;[^263] तत्र[^264] निषेधपरत्वेनास्य[^265] यथार्थ  तैव, वाक्यैकदेशस्यापि[^266] उदाहरणविवक्षायाम् इतिकरणावच्छिन्नस्य शब्दपरत्वेनोपादानात् प्रतिषेधैकवाक्यतया यथार्थतैव । अर्थपरत्वे तु निषेधेनैकवाक्यतैव न स्यात् । तस्माद् आप्तप्रणीतशब्दानामयथार्थत्वाभावान्न स्वतोऽर्थासंस्पर्शिनः शब्दाः, किन्तु पुरुषदोषवशात् ।

[^263]:  \[पृ॰ ५३७ प॰ ११ ।\] 


[^264]: तुलना–यत्तु आप्तोऽपि कचिदनुशास्ति मा भवानभूतार्थ वाक्यं वादी अङ्गलिकोटौ करिघटाशतमास्तेऽ इति, तत्र इतिकरणावच्छिन्नस्य दृष्टान्ततया शब्दपरत्वेनोपादानात् प्रतिषेधैकवाक्यतया यथार्थत्वमेव । अर्थपरत्वे तु निषेधैकवाक्यतैव न स्यादिति । तस्मादाप्तवाक्यानामयथार्थत्वाभावान्न स्वतोऽर्थासस्पर्शिन शब्दाः पुरुषदोषानुषङ्गकृत एवाय विप्लव । – \[न्यायम॰ पृ॰ १५८ । स्या॰ र॰ पृ॰ ७०४ ।\] 


[^265]: अङ्गुल्यादिवाक्यप्रयोगनिषेधकस्य आप्तोपदेशस्य ।


[^266]: अङ्गल्यग्रे हस्तियूथशतमास्ते इति वाक्यस्य एकदेश “अङ्गत्यगे” इत्यादिरूप ।


नन्वाप्तैरेवंविधवाक्याप्रयोगेऽपि सन्दिग्धो व्यतिरेकः “कि शब्दाभावादयथार्थज्ञानानुत्पत्तिः, वक्तृदोपाभावाद्वा”; इत्यप्यविचरितरमणीयम्; अनुच्चारितशब्दस्यापि[^267] दोषवतः पुरुषस्य हस्तसञ्ज्ञादिना प्रतारकत्वप्रतीतेः । न च हस्तसञ्ज्ञादि ना शब्दानुमानं ततो वितथप्रत्यय इत्यभिधातव्यम्; तथाप्रतीत्यभावात्[^268] । नद्यादिवाक्यादुत्पन्ने च क्वचिद्विज्ञाने तरङ्गिणीतीरमनुसरन् अनामादितफलः पुरुष पुरुषमेवाधिक्षिपति “दुरात्मनाऽनेन विप्रलब्धोऽस्मि” इति, न शब्दम् । ननु पुरुषस्य गुणवतो दोषवतो वा शब्दोच्चारणमात्र एव व्यापारः, अर्थप्रतिपत्तिस्तु शब्दनिबन्धनैवेति तद्विपर्यये[^269] शब्दस्यैव व्यापारो न वक्तृदोषाणाम्; इत्यप्ययुक्तम् यतो[^270] गुणवद्वक्तृप्रणीतात् “तरङ्गिणीतीरे फलानि सन्ति” इति वाक्यात् सत्यप्रत्ययोदयेऽप्येवं शब्दस्यैव व्यापारः स्यात् तद्वक्तुः तदुच्चारणमात्रे चरितार्थत्वात् । अतः कथमेकान्तत शब्दस्याऽर्थासस्पर्शित्वमेव[^271] स्वरूपं स्यात् ?

[^267]: तुलना– अनुच्चरितशब्दोऽपि पुरुषो विप्रलम्भक । हस्तसज्ञाद्युपायेन जनयत्येव विप्लवम् ॥ – \[न्यायम॰ पृ॰ १५८ । स्या॰ र॰ पृ॰ ७०४ ।\] 


[^268]: तुलना–इत्थमप्रतीते । उत्पन्ने च क्वचिन्नद्यादिवाक्याद्विज्ञाने तरङ्गिणीतीरमनुसरन्ननासादितफल प्रवृत्तवाधकप्रत्यय पुरुषमेवाधिक्षिपति “धिग् हा तेन दुरात्मना विप्रलब्धोऽस्मि” इति न शब्दम्, प्राप्तफलश्च पुसामेव श्लाघते साधु साधुना तेनोपदिष्टमित्यत पुरुषदोषान्वयानुविधानात्तदभावकृत एव आप्तेषु तूष्णीमासीनेषु विभ्रमानुत्पाद इति न सन्दिग्धो व्यतिरेक । पुरुषदोषकृत एव शब्दाद्विप्लवो न स्वरूपनिबन्धन । – \[न्यायम॰ पृ॰ १५८ । स्या॰ र॰ पृ॰ ७०४ ।\] 


[^269]: अर्थप्रतीतिविषर्यये ।


[^270]: तुलना–हन्त तर्हि वक्तरि गुणवति सति सरितस्तीरे फलानि सन्तीति सम्यक्प्रत्ययेऽपि शब्दस्यैव व्यापारात् पुरुषस्य उच्चारणमात्रे चरितार्थत्वान्नैकान्तत शब्दस्यार्थासस्पर्शित्वमेव स्वभाव । – \[न्यायम॰ पृ॰ १५९ ।\] 


[^271]: “–मेव रूप”  \[श्र॰\]  ।


किञ्च, विपर्ययज्ञानोत्पत्तेर्यावद्भिः सह तद्भावभावित्वमवगम्यते[^272] तावतां तत्र व्यापारः, सा[^273] चात्र शब्दोच्चारणे सत्यपि अनाप्तयोगिता विना न दृष्टेति शब्दवत्तदाशयस्यापि[^274] तत्र[^275] व्यापारः ।

[^272]: कार्यकारणभाव ।


[^273]: विपर्ययज्ञानोत्पत्ति ।


[^274]: अनाप्ताभिप्रायस्य ।


[^275]: विपर्ययज्ञानोत्पत्तौ व्यापार । तुलना – \[स्या॰ र॰ पृ॰ ४०७ ।\] 


किञ्च[^276],[^277] चक्षुरादिवदर्थप्रकाशकत्वमात्रं शब्दस्य[^278] स्वरूपं न पुनः यथार्थप्रकाशक[^279]  त्वमयथार्थप्रकाशकत्वं वा, तस्य[^280] गुणदोषनिबन्धनत्वात् । सति हि नैर्मल्यादिगुणे चक्षुर्यथावद्वस्तु प्रकाशयति काचादिदोषे तु सति अयथावत्, एवं शब्दोऽपि वक्तृगुणदोषापेक्षः सत्येतररूपं वस्तु प्रकाशयति । अत एव अङ्गुलिशिखराधिकरणकरेणुशतवचसि[^281] वाध्यमानेऽपि पुनः पुनरुच्चार्यमाणे भवति भ्रान्तिः प्रकाशकत्वस्य तत्स्वरूपस्य[^282] बाधकशतोपनिपातेऽप्यनपायात् ।

[^276]: “किञ्चक्षुरा–”  \[ब॰\]  ।


[^277]: तुलना–युक्तञ्चैदेव यत् दीपवत् प्रकाशत्वमावमेव शब्दस्य स्वरूप न यथार्थत्वमयथार्थत्व वा, विपरीतेऽप्यर्थे दीपस्य प्रकाशत्वानतिवृत्ते । अय तु विशेष–प्रदीपे व्युत्पत्तिनिरपेक्षमेव प्रकाशकत्व शब्दे तु व्युत्पत्त्यपेक्षमिति । प्रकाशात्मनस्तु शब्दस्य वक्तृगुणदोषाधीने यथार्थेतरत्वे । अत एव अङ्गलिशिखराधिकरणकरेणुशतवचसि बाधितेऽपि पुन पुनरुच्चर्यमाणे भवति विभ्रम प्रकाशकत्वतद्रूपानपायात्, न त्वेप शब्दस्य दोष । पदार्थाना तु ससर्गमसमीक्ष्य प्रजल्पत । वक्तुरेव प्रमादोऽय न शब्दोऽत्रापराध्यति । – \[न्यायम॰ पृ॰ १५९ । स्या॰ र॰ पृ॰ ७०४ ।\] 


[^278]: “शब्दस्वरूप”  \[श्र॰\]  ।


[^279]: “यथार्थाप्रकाश–”  \[आ॰\]  ।


[^280]: यथार्थायथार्थप्रकाशकत्वस्य ।


[^281]: अङ्गुल्यग्रे हस्तिशतमास्ते इतिवचने ।


[^282]: शब्दस्वरूपस्य ।


यच्चान्यदुक्तम्–“नेन्द्रियवदुदास्ते”[^283] इति, तदप्युक्तिमात्रम्; बाधकप्रत्ययप्रवृत्तावपीन्द्रियस्य चन्द्रद्वयविषयमिथ्याज्ञानजनकत्वप्रतीतेः । न च तत्प्रवृत्तौ[^284] तत्[^285] तद्विषयं[^286] विज्ञानं नोत्पादयतीत्यभिधातव्यम्; प्रतीतिविरोधात् ।

[^283]:  \[पृ॰ ५३७ पं॰ १४ ।\] 


[^284]: बाधकप्रत्ययप्रवृत्तौ ।


[^285]: इन्द्रियम् – \[आ॰ टि॰\]  ।


[^286]: चन्द्रविषयम् – \[आ॰ टि॰\]  ।


यदप्युक्तम्–“विकल्पयोनयः[^287] शब्दाः” इत्यादि, तत् सविकल्पकसिद्धौ[^288] कृतोत्तरत्वादुपेक्षते । ततः प्रमाणं शब्दः अर्थोपलब्धिनिमित्तत्वात् प्रत्यक्षादिवत, स्वपरपक्षसाधनदूषणसमर्थत्वाच्च सम्यग्ज्ञानवत्, तथा सकलतत्त्वविप्रतिपत्तिनिवृत्तिनिमित्तत्वात् योगिज्ञानवत् । न खलु देशकालस्वभावविप्रकृष्टाऽखिलार्थानां[^289] शब्दादन्यतो विप्रतिपत्तिनिवृत्तिः सम्भवति तदुपायान्तराऽसम्भवात् । लिङ्गं तदुपायान्तरं[^290] सम्भवतीति चेत्; न; तत्प्रतिबद्धलिङ्गस्य[^291] कस्यचिदप्यप्रतिपत्तेः । ततो योग्यतालक्षणसम्बन्धात् शब्दस्यैव तत्र[^292] प्रामाण्यमभ्युपगन्तव्यमिति ॥ छ ॥

[^287]:  \[पृ॰ ५३७ पं॰ १६ ।\] 


[^288]:  \[पृ॰ ४७ ।\] 


[^289]: मेरूपर्वतरामरावणादिपरमाण्वादीनाम् ।


[^290]: विप्रकृष्टार्थप्रतिपत्तिसाधनम् ।


[^291]: देशकालस्वभावविप्रकृष्टार्थ – \[आ॰ टि॰ ।\] 


[^292]: विप्रकृष्टार्थे ।


 “शब्दार्थयोर्नित्यसम्बन्धसम्भवान्नास्ति पुरुषकृत सङ्केत” इति मीमासकस्य पूर्वपक्ष–

नन्वस्तु शब्दस्यार्थे सम्बन्धः, स तु अनित्य, नित्यो वा स्यात् ? तत्राद्यपक्षोऽनुपपन्नः; अनित्यस्य सम्बन्धस्य कर्त्तुमशक्यत्वात् । समयो हि क्रियमाणः प्रतिपुरुषम्,[^293] प्रतिशब्दम्, प्रत्यर्थ सर्गादौ सकृदेव क्रियते प्रकारान्तरासम्भवात् । उक्तञ्च–

[^293]: एतावताऽत्र भग्या क्रम उक्त – \[आ॰ टि॰\]  ।


समयः प्रतिमर्त्त्यं वा प्रत्युच्चारणमेव वा ।  
क्रियते जगगदादौ वा सकृदेकेन केनचित्[^294] ॥  

[^294]: व्याग्या– इयमस्य सञ्ज्ञेति समय, स प्रत्यर्थ प्रतिपुरुष वा क्रियेत, प्रतिपुरुषमेव प्रत्युच्चारण प्रतिप्रयोगं वा । अथवा जगदादौ जगत सृष्टिकाले केनचित् ईश्वरादिना धात्रा सकृत् एकयैव हेलया क्रियतेति त्रयो विकल्पा । – \[तत्त्वस॰ पं॰ पृ॰ ६२२ ।\]  उद्धृतोयम् – \[प्रमाणवा॰ स्ववृ॰ टी॰ १ । २३० । तत्त्वस॰ पृ॰ ६२२ । जैनतर्कवा॰ पृ॰ ३१ ।\] 


 
 \[मी॰ श्लो॰ सम्बन्धा॰ श्लो॰ १३\] 

प्रथमपक्षे पुरुषेण प्रतिपुरुषं सम्बन्धः क्रियमाणः किमेकः क्रियते, अनेको वा ?  यद्येकः,[^295] कथं कृतकः[^296][^297] ? पूर्वमप्यस्य[^298] सद्भावतोऽकृतकत्वप्रसिद्धेः । नहि सतो वस्तुनपुरुषाज्जन्म युक्तम्, अभिव्यक्तेरेवातस्तस्योपपत्तेः[^299] । अथानेकः; कथमेकार्थसङ्गतिः ? यथा गोशब्दस्य सास्नादिमानर्थः केसरादिमानश्वशब्दस्येति[^300] ।

[^295]: प्रत्येक वाऽपि सम्बन्धो भिद्येतैकोऽथवा भवेत् । एकत्वे कृतको न स्यात् भिन्नश्चेद्भेदधीर्भवेत् ॥ एकत्वे तावत्कृततैव न स्यात्, न हि एकस्य बहुभि क्रिया सम्भवतीत्याह एकत्व इति । – \[मी॰ श्लो॰ न्याय॰ र॰ सम्बन्धा॰ श्लो॰ १४ ।\]  एकत्वपक्षे जातिवद्देशकालभेदानुयायित्वात्कृतको न स्यात्, नित्य एव स्यादिति यावत् । – \[तत्त्वसं॰ प॰ पृ॰ ६२२ ।\] 


[^296]: “कृतः”  \[श्र॰\]  ।


[^297]: गगनैकपरमाण्वादीनामेकत्वस्य नित्यत्वाविनाभूतत्वात्, एकत्व ह्येकरूपत्वम्, तच्च क्रियमाणत्वे विनश्यति – \[आ॰ टि॰\]  ।


[^298]: सम्बन्धस्य ।


[^299]: पुरुषव्यापारात् ।


[^300]: “केशरा–”  \[आ॰\]  ।


किञ्च, प्रतिपुरुषं[^301] सम्बन्धकरणे किमेकस्तत्कर्त्ता, बहवो वा ? यद्येकः; तदासौ देशान्तरव्यवस्थितानां कथ समयं विदध्यात् ? तत्र तत्र गत्वाऽसौ करोति चेत्, तर्हि पुरुषायुषेणापि तत्करणानुपपत्तिः[^302] तेषामनन्तत्वात्[^303] । अथैकः सन्निहितेषु बहुषु समयं करोति,[^304] ते च कृतसमया अन्येषान्तं[^305] करिष्यन्ति, तेऽष्यन्येषाम्, इत्येवं सर्वत्र व्यवहारः उपपत्स्यते, तन्न, तेषां[^306] प्रयोजनाभावतः सर्वत्र गमनानुपपत्तेः, अतो यत्रैव ते न गच्छन्ति तत्र व्यवहारो न प्राप्नोति । अथ बहवः समयस्य कर्त्तारः, तर्हि सकलदेशकालेषु एकरूपता समयस्य न प्राप्नोति, तस्यां[^307] निमित्ताभावात् । न च[^308] ते सर्वे सभूय पर्यालोच्य वा एकमेव समयं कुर्वन्ती त्यभिधातव्यम्; परस्परानपेक्षाणां स्वातन्त्र्येण समयं कुर्वतां[^309] तथा[^310] तत्करणानुपपत्तेः ।

[^301]: यथाऽस्मिन्देशे सास्नादिमति गोशब्द एव सर्वेषु दुर्गमेष्वपि । बहव सम्बन्धार कथ सगस्यन्ते ? एको न शक्नुयात् । अतो नास्ति सम्बन्धस्य कर्त्ता । – \[शाबरभा॰ १ । १ । ५ ।\] 


[^302]: सङ्केतकरणानुपपत्ति ।


[^303]: देशान्तराणाम् ।


[^304]: “करोतीति ते च”  \[आ॰\]  ।


[^305]: समयम् ।


[^306]: अन्यपुरुषाणाम् ।


[^307]: सङ्कतस्य एकरूपतायाम् । बहुभि कृतसम्बन्धे न चैको गमको भवेत् । – \[मी॰ श्लो॰ पृ॰ ६४४ ।\] 


[^308]: समुच्चयोऽपि नैतेषा व्यवहारेऽवगम्यते । – \[मी॰ श्लो॰ सम्बन्धा॰ श्लो॰ १७ ।\] 


[^309]: पुरुषाणाम् ।


[^310]: मिलित्वा सङ्केतकरणे प्रयोजनाभावात् ।


प्रतिशब्दमपि उच्चार्य समयः क्रियेत, अनुच्चार्य वा ? न तावदनुच्चार्य;[^311] अस्य[^312] निराश्रयत्वप्रसङ्गात् । न च निराश्रयः सम्बन्धो युक्तः अतिप्रसङ्गात् । नापि उच्चार्य, पुरुषायुषेणापि तथा[^313] सम्बन्धस्य कर्त्तुमशक्यत्वात् ।

[^311]: “–च्चार्यनिरा–”  \[श्र॰\]  ।


[^312]: सङ्केतस्य ।


[^313]: प्रतिशब्दमुच्चार्य उच्चार्य ।


किञ्च, प्रतिशब्दमुच्चार्य[^314] अभिनवः सम्बन्धो विधीयते, प्राक्तन एव वा ? अभिनवस्य विधाने कथमस्य[^315] अर्थप्रत्यायनसामर्थ्यावगतिः ? तदनवगतौ[^316] च सम्बन्धकरणानुपपत्तिः । प्राक्तनस्य[^312] तु पूर्वमपि सत्त्वात् करणानुपपत्तिः[^317] । एकस्य हि वस्तुनो ज्ञप्तिरेव असकृदावर्त्तते[^318] न तूत्पत्तिः ।

[^312]: सङ्केतस्य ।


[^314]: तुलना–प्रत्यूच्चारण प्राक्तन एव क्रियते, नूतनो वा ? नवस्य तावत्क्रियमाणस्य कथमर्थप्रत्यायनसामर्थ्यमवगम्यते तदवगतौ वा किं तत्करणेन ? पूर्वकृतस्य तदकृतत्वादेव पुन करणमनुपपन्नम् । एकस्य बस्तुनो ज्ञप्तिरसकृदावर्तते नोत्पत्ति । – \[न्यायम॰ पृ॰ २४२ ।\]  प्रत्युच्चारणनिर्वृत्तिर्न युक्ता व्यवहारत । – \[तत्त्वसं॰ का॰ २२७४ ।\] 


[^315]: नूतनसङ्केतस्य ।


[^316]: अभिनवसङ्केतस्य अर्थप्रत्यायनशक्तिपरिज्ञानाभावे ।


[^317]: “कारणानुप–”  \[आ॰\]  ।


[^318]: पुन पुनः ।


नापि प्रत्यर्थं सम्बन्धः कर्त्तुं शक्यः; अर्थानामानन्त्याद् विदूरत्वाच्च[^319] । सर्गादा  वपि[^320] सकृत्सम्बन्धकरणमयुक्तम्, तत्राखिलवाच्यवाकानां सकृत्सम्भवाभावात्[^321] । शब्दार्थव्यवहारविकलस्य[^322] कालस्य चाऽसम्भवात् । अतो नित्य[^323] एव शब्दार्थयोः सम्बन्धोऽभ्युपगन्तव्यः ।

[^319]: विप्रकृष्टदेशवर्तित्वात् ।


[^320]: न हि सम्बन्धव्यतिरिक्त कश्चित्कालोऽस्ति, यस्मिन्न कश्चिदपि शब्द केनचिदर्थेन सम्बद्ध आसीत् । – \[शावरभा॰ १ । १ । ५ ।\]  सर्गादौ हि क्रिया नास्ति तादृक्कालो हि नेष्यते । – \[मी॰ श्लो॰ सम्बन्धा॰ श्लो॰ ४२ । शास्त्रदी॰ पृ॰ ४१८ । तत्त्वस॰ पृ॰ ६२७ । न्यायमं॰ पृ॰ २४२ ।\] 


[^321]: “सकृत्सम्भवाभावाभावात्”  \[आ॰\] , “सकृत्सम्भवात्”  \[ब॰\]  ।


[^322]: “–विकल्पस्य च का–”  \[आ॰\]  ।


[^323]: औत्पत्तिकस्तु शब्दस्यार्थेन सम्बन्धः – \[जैमिनिसू॰ १ । १ । ५ ।\]  औत्पत्तिक इति नित्यं ब्रूम । उत्पत्तिर्हि भाव उच्यते लक्षणया । अवियुक्त शब्दार्थयोर्भाव सम्बन्ध । – \[शावरभा॰ १ । १ । ५ ।\]  अपौरुषेय शब्दस्यार्थेन सम्बन्ध – \[शावरभा॰ १ । १ । ५ । पृ॰ ४१ ।\]  अपौरुषेये सम्बन्धे शब्द प्रामाण्यमृच्छति । – \[प्रक॰ पं॰ पृ॰ १६१ ।\]  नित्या शब्दार्थसम्बन्धा – \[वाक्यप॰ १ । २३ ।\] 


तत्प्रतीतिश्च प्रमाणत्रयसम्पाद्या,[^324] तथाहि–यदैकोऽन्यस्मै प्रतिपन्नसङ्केताय प्रतिपादयति “देवदत्त गामभ्याज शुक्लां दण्डेन” इति, तदा पार्श्वस्थोऽन्योऽव्युत्पन्नसङ्केतः शब्दार्थौ प्रत्यक्षतः[^325] प्रतिपद्यते, श्रोतुश्च तद्विष[^326]यक्षेपणादिचेष्टोपलम्भादनुमा[^327]नतो[^328] गवादिविषयां प्रतिपत्तिं[^329] प्रतिपद्यते, तत्प्रतिपत्त्यन्यथानुत्पत्त्या[^330] च शब्दस्यैव तत्र[^331] वाचिकां शक्तिं परिकल्पयतीति । उक्तञ्च–

[^324]: प्रत्यक्षानुमानार्थापत्तिरूप प्रमाणत्रयम् ।


[^325]: शब्द श्रावणप्रत्यक्षेण अर्थञ्च चाक्षुषाध्यक्षेण प्रतिपद्यते ।


[^326]: “तद्विषयपक्षेणा–”  \[श्र॰\]  ।


[^327]: गवादिविषय ।


[^328]: देवदत्तस्य श्रोतु देवदत्त गामभ्याजेति वाक्यात् गोक्षेपणविषयिणी प्रतीतिर्जाता तद्वाक्यश्रवणानन्तरमेव गोक्षेपणचेष्टाऽन्यथानुपपत्ते ।


[^329]: “प्रतिपत्त्युत्पद्यते”  \[ब॰\]  ।


[^330]: देवदत्त गामभ्याजेति वाक्ये गवादिविषयकक्षेपणार्थवाचिका शक्तिरस्ति ततस्तत्प्रतीत्यन्यथानुपपत्ते ।


[^331]: गोविषयकक्षेपणार्थे ।


शब्दवृद्धाभिधेयानि[^332] प्रत्यक्षेणात्र पश्यति ।  
श्रोतुश्च प्रतिपन्नत्वमनुमानेन चेष्टया ॥  
यन्यथानुपपत्त्या[^333] तु[^334] वेत्ति शक्ति द्वयाश्रिताम् ।  \[मी॰ श्लो॰ सम्बन्धा॰ १४०-४१\]  इति ।  

[^332]: “शब्दवृद्धाभिधेयाश्च” – \[मी॰ श्लो॰, प्रमाणवा॰ स्ववृ॰ टी॰ १ । २२८ । न्यायमं पृ॰ २४५ ।\]  “प्रत्यक्षेणैव” – \[स्या॰ र॰ पृ॰ ६७७ ।\] 


[^333]: अन्यथानुपपत्त्या च बुद्ध्येच्छक्तिं द्वयाश्रिताम् । अर्थापत्त्याऽवबुद्ध्यन्ते सम्बन्ध त्रिप्रमाणकम् ॥ – \[मी॰ श्लो॰ पृ॰ ६८० । प्रमाणवा॰ स्ववृ॰ टी॰ १ । २२८ ।\]  “वेत्ति शक्तिं द्वयात्मिकाम्” – \[न्यायम॰ पृ॰ २४५ ।\]  व्याख्या–शब्दवृद्वाभिधेयानिसम्बन्धप्रतिपत्तेरय न्याय कुमारिलेन वर्णित–यस्मात् प्रथमं तावत् प्रत्यक्षेण शब्द वृद्ध च शब्दस्याख्यातारम् अभिधेयञ्च वाच्य वस्तु पश्यति, तत पश्चादनुमानेन चेष्टालक्षणेन लिङ्गेन श्रोतु प्रतिपन्नत्व पश्यति अवधारयतीत्यर्थ । करण कारकं कृत्वा चेष्टाया अनुमानत्वमुक्तम् । ततश्च पश्चादर्थापत्त्या द्व्याश्रिता शब्दार्थाश्रितां शक्तिं वेत्ति । अर्थापत्त्या तु साक्षादवबुद्ध्यन्त इत्यतोऽर्थापत्त्यावबुद्ध्यन्त इत्युक्तम् । – \[तत्त्वसं॰ प॰ पृ॰ ७०९ ।\]  वृद्धाना स्वार्थे सव्यवहरमाणानामुपशृण्वन्तो बाला प्रत्यक्षमर्थ प्रतिपद्यमाना दृश्यन्ते । – \[शावरभा॰ १ । १ । ५ । पृ॰ ५६ ।\]  किञ्चान्त्युपायो बालानाम्, नावश्य सम्बन्धकथनवाक्येनैव वृद्धेभ्यो बाला सम्बन्धं प्रतिपद्यन्ते किन्तु यदा वृद्धा प्रसिद्धसम्बन्धा स्वकार्यार्थेन व्यवहरन्ति तदा तेषामुपशृण्वन्तो बालाः सम्बन्धं प्रतिपद्यन्ते । यदा हि केनचित् “गामानयं” इत्युक्त कश्चित् सास्नादिमन्तमानयति तदा समीपस्यो वालोऽवगच्छति–यस्मादय- मेतस्माद्वाक्यादयमर्थ प्रत्यायित इत्येव सम्मुग्धरूपेणावगत प्रत्यायकत्व पश्चाद्वहुषु प्रयोगेषु अन्वयव्यतिरेकाभ्या वाक्यभागाना पदानां पदभागानाञ्च प्रकृतिप्रत्ययाना वाक्यार्थभागेषु पदार्थेषु विविच्यते तस्मान्न पौरुषेय सम्बन्धः – \[शास्त्रदी॰ पृ॰ ४६३ ।\]  “तु बुद्धे शक्तिं” – \[स्या॰ र॰ पृ॰ ६७७ ।\] 


[^334]: “नु”  \[आ॰\] ,  \[ब॰\]  ।



 तन्निरसरनपुरस्सरम् पुरुषकृताऽनित्यसङ्केतवशादेव शब्दानाम् अर्थप्रतिपादकत्वसमर्थनम्–

अत्र प्रतिविधीयते । यत्तावदुक्तम्–“अनित्यो[^335] नित्यो वा” इत्यादि, तदसमीक्षिताभिधानम्; तत्सम्बन्धस्य[^336] नित्यरूपतया विचार्यमाणस्यानुपपत्तितो नित्यत्वानुपपत्तेः । यद्[^337] यद्रूपतया विचार्यमाणं नोपपद्यते न तत् तद्रूपतयाऽभ्युपगन्तव्यम् यथा जगदद्वैतरूपतया, नित्यरूपतया विचार्यमाणो नोपपद्यते च शब्दार्थयोः सम्बन्ध इति । न चास्य तद्रूपतया[^338] विचार्यमाणस्यानुपपद्यमानत्वमसिद्धम्, तथाहि–तत्सम्बन्धस्य नित्यत्वं स्वभावतः,[^339] सम्बन्धिनित्यत्वाद्वा[^340] स्यात् ? यदि स्वभावत;[^341] तर्हि सर्वदा सर्वस्य अर्थमसौ प्रकाशयतु[^342] स्वरूपतस्तस्य[^343] प्रकाशकत्वात् । नहि प्रदीपः[^344] स्वरूपतो रूपप्रकाशकः सन् कञ्चित्प्रति तत्[^345] प्रकाशयति कञ्चिन्नेति नियमो दृष्टः । अथ सङ्केतव्यक्तोऽसौ[^346] तत्प्र[^347]काशकः[^348] तेनायमदोषः; कथमेवमस्य[^343] नित्यैकरूपता, व्यक्ताव्यक्तरूपतया भेदप्रसङ्गात् ? नित्यैक  रूपं हि वस्तु यदि व्यक्तं तदा सर्वदा व्यक्तमेव अभिन्नस्वभावत्वात्तस्य[^349] ।

[^335]:  \[पृ॰ ५४२ प॰ १६ ।\] 


[^336]: शब्दार्थसम्बन्धस्य । तुलना–शब्दवदर्थवच्च तृतीयस्य तस्यप्रत्यक्षादिना प्रमाणेनाप्रतीयमानत्वात् । – \[न्यायम॰ पृ॰ २४३ ।\] 


[^337]: न शब्दार्थसम्बन्धो नित्य नित्यरूपतया विचार्यमाणस्यानुपपद्यमानत्वात् ।


[^338]: नित्यरूपतया ।


[^339]: “स्वभावात्”  \[ब॰\]  । “सभवस्वभावतः”  \[श्र॰\]  ।


[^340]: सम्बन्धिनो शब्दार्थयो नित्यत्वाद्वा । तुलना–असौ नित्यः सन् स्वभावतोऽर्थं प्रकाशयेत्, सङ्केताभिव्यक्तेर्वा – \[स्या॰ र॰ पृ॰ ७०१ ।\] 


[^341]: तुलना–सम्बन्धापौरुषैयत्वे स्यात्प्रतीतिरसविद । सम्बन्धापौरुषेयत्वेपीष्यमाणे स्यादर्थाना प्रतीतिरसंविदोऽविद्यमानसङ्केतप्रतीते पुस । न चेच्छब्दार्थयोः साङ्केतिको वाच्यवाचकता सम्बन्धः किन्तु स्वाभाविक, तदाऽगृहीतसङ्केतोऽपि श्रुताच्छब्दादर्थं प्रतिपद्येतेति । – \[प्रमाणवा॰ मनोरथ॰ ३ । २२७ ।\]  यद्यर्थप्रतिपादने शब्दस्य स्वभावेन शक्ति स्यात्; एवन्तर्हि सन्देहलक्षणमस्याप्रामाण्य स्यात् इष्टेऽनिष्टे चार्थे प्रकाशनशक्तिसभवात् । यदि चास्य स्वभावत एव सा शक्ति किं सङ्केतेन ? – \[प्रमाणवा॰ स्ववृ॰ टी॰ १ । २२९ ।\]  अर्थद्योतनशक्तेश्च सर्वदैव व्यवस्थिते । तद्धेतुरर्थबोधोऽपि सर्वेषा सर्वदा भवेत् ॥ – \[तत्त्वसं॰ पृ॰ ७१० ।\]  सासिद्धिके हि तथात्वे भ्रमित्वादिप्रयुक्तादन्यतो वा यत कुतश्चिदभिनवादपि दीपादिव शब्दादर्थप्रतिपत्ति स्यात् । – \[न्यायम॰ पृ॰ २४३ ।\] 


[^342]: “प्रकाशयेत्”  \[श्र॰\]  ।


[^343]: शब्दार्थसम्बन्धस्य ।


[^344]: “–पस्तत्स्वरूपतोत्तत्प्रकाशकः”  \[ब॰\]  ।


[^345]: रूपम् ।


[^346]: सम्बन्धः ।


[^347]: शब्दार्थप्रकाशक । तुलना–सङ्केतात्तदभिव्यक्तावसदर्थान्यकल्पना । न वै सम्बन्धो विद्यमानोऽप्यनभिव्यक्तोऽर्थप्रतीतिहेतु । सङ्केत खल्वेनमभिव्यक्तिमे ति तर्हि सिद्धोपस्थायी किमकारण पोष्यते ? – \[प्रमाणवा॰ स्ववृ॰ १ । २२९ ।\]  यथा दीपस्यार्थप्रकाशने शक्तस्येन्द्रियापेक्षा तथा शब्दस्येन्द्रियापेक्षा तथा शब्दस्यापि सङ्केतापेक्षेति चेत्, न, प्रदीपेन्द्रिययो प्रत्येकमभावेऽप्यर्थप्रकाशकत्वाभावात् तत्रान्योन्यापेक्षत्व युक्तं नैव शब्दशक्तिसङ्केतयो, सङ्केतमात्रेणैवार्थप्रतीतेरुत्पत्ते तस्मान्न स्वभावत शब्दोऽर्थप्रतिपादनसमर्थ इत्युत्पत्तिलक्षणमप्रामाण्यम् । – \[प्रमाणवा॰ स्ववृ॰ टी॰ १ । २२९ । प्रमाणवा॰ मनोरथ॰ ३ । २२७ ।\]  तस्मिन् सङ्केतसापेक्षा शक्तिश्चेत्परिकल्प्यते । ननूपकार्यपेक्ष्येत नोपकार्या च साऽचला ॥ – \[तत्त्वस॰ पृ॰ ७१० ।\]  अथ सङ्केताभिव्यक्ते, कथमस्य नित्यैकरूपत्वमुपपन्न व्यक्ताव्यक्तरूपतया भेदप्रसक्ते । – \[स्या॰ र॰ पृ॰ ७०९ ।\] 


[^348]: “प्रकाशक क–”  \[ब॰\]  ।


[^349]: नित्यैकरूपस्य सम्बन्धस्य ।


किञ्च,[^350] सङ्केतः पुरुषाश्रयः, स[^351] च अतीन्द्रियार्थज्ञानविकलतया अन्यथापि वेदे सङ्केतं कुर्यात् अतो मिथ्यात्वलक्षणमस्याऽप्रामाण्यं[^352] स्यात् ।

[^350]: तुलना–अर्थज्ञापनहेतुर्हि सङ्केत पुरुषाश्रय । गिरामपौरुषेयत्वेऽप्यतो मिथ्यात्वसभव ॥ किं ह्यस्यापौरुषेयतया ? यतो हि समयादर्थप्रतिपत्ति, स पौरुषेयः वितथोऽपि स्यात्, शील साधन स्वर्गवचनम्, अन्यथा समयेन विपर्यासयेत् तेनायथार्थमपि प्रकाशनसम्भवात् । – \[प्रमाणवा॰ स्ववृ॰ १ । २२८ ।\]  सङ्केतमन्तरेणापौरुषेयादपि वाक्यादर्थप्रतीतेरभावात् । अर्थज्ञापनहेतुरिह सङ्केत स्वीकर्त्तव्य, स च पुरुषकृतत्वात्पुरुषाश्रय । अत सङ्केतस्य पुरुषाश्रयत्वात् गिरामपौरुषेयत्वेऽपि मिथ्यात्वस्य सम्भवः । सङ्केतवशेन वाचोऽर्थं ब्रुवते । स च दोषाश्रयेण पुरुषेण क्रियत इति तासा न विसवादशङ्कानिरास पौरुषेयवाक्यवदिति व्यर्थमपौरुषेयत्वकल्पनम् । – \[प्रमाणवा॰ मनोरथ॰ ३ । २२६ ।\]  अर्थद्योतनहेतोश्च सङ्केतस्य नराश्रयात् । शक्तावितरजन्यायामपि मिथ्यात्वसभव ॥–  \[तत्त्वसं॰ पृ॰ ७१० । प्रमेयक॰ पृ॰ ४३० ।\] 


[^351]: पुरुष ।


[^352]: वेदस्य ।


किञ्च, नित्यसम्बन्धवशात्[^353] शब्दः एकर्थनियतः, अनेकार्थनियतो वा स्यात् ? एकार्थनियतश्चेत्; किमेकदेशेन, सर्वात्मना वा ? सर्वात्मनैकार्थनियमे अर्थान्तरे वेदात् प्रतिपत्तिर्न स्यात्, ततश्चास्या[^354]ज्ञानलक्षणमप्रामाण्यम्[^352] । चौरशब्दो[^355] वा नित्यसम्बन्धात् तस्करे रूढः कथं दाक्षिण्यैः ओदने[^356] प्रयुक्तः तमभिदध्यात् । अथैकदेशेनासौ तन्नियतः;[^357] स किमेकदेशः अभिमतैकार्थनियतः, अनभिमतैकार्थनियतो वा ? अनभिमतैकार्थनियमे मिथ्यात्वलक्षणं वेदस्याऽप्रामाण्यं स्यात् । अथाऽभिमतैकार्थनियतः; किं पुरुषात्, स्वभावाद्वा ? प्रथमपक्षे अस्यापौरुषेयत्वसमर्थनप्रयासो[^358] व्यर्थः । पुरुषो हि रागाद्यन्ध  त्वात्[^359] प्रतिक्षिप्यते तस्माच्चेद् वेदैकदेशोऽर्थनियमं प्रतिपद्येत किमपौरुषेयत्वेन ? स्वभावादभिमतैकार्थनियमे[^360] तु भावनाद्यर्थभेदानुपपत्ति[^361] । अनेकार्थनियतत्वे[^362] तु वेदस्य सकलार्थसाधारणत्वात् कथमिष्टव्यक्तावेव समयकारः समय कुर्यात् ?

[^352]: वेदस्य ।


[^353]: तुलना–किञ्च वाचा किमेकेनार्थेन सह वाच्यवाचकसम्बध, अथानेकै ? गिरामेकार्थनियमे न स्यादर्थान्तरे गति । अनेकार्थाभिसम्बन्धे विरुद्धव्यक्तिसभव ॥ गिरामेकस्मिन्नर्थे वाचकतया नियमे सति सकेतवशादन्यत्रार्थे न स्याद् गति, दृश्यते च विवक्षातोऽनेकार्थाभिधानम् । अनेकैरर्थैर्वाचकत्वाभिसम्बन्धे विरुद्धस्यार्थस्य व्यक्ते प्रतीते सभव स्यात् । अग्निष्टोम स्वर्गस्य साधनमिति विषर्ययोप्यवसीयेत । ततश्चाप्रवृत्तिरेव स्यात् स्वर्गार्थिन । – \[प्रमाणवा॰ मनोरथ॰ ३ । २२८ ।\]  सा शक्तिरेकार्थनियता वा भवेन्नानार्थनियता वा ।–  \[तत्त्वसं पं॰ पृ॰ ७१० । प्रमेयक॰ पृ॰ ४३० ।\]  यदि पुन शब्दस्य वस्तुनि स्वत एव योग्यत्व को दोषो येन सङ्केतस्तत्रापेक्ष्यते ? इति चेदुच्यते–तत्सर्वविषय नियतविषयं वा ? पूर्वविकल्पे ततो युगपत्सर्वार्थप्रतीतिप्रसङ्गात् तथा च न ततो नियतविषयप्रवृत्त्यादिरिति व्यवहारविलोप । तत आह “–न सर्वयोग्यता साध्वी सङ्केतान्नियमो यदि ।” द्वितीयविकल्पे दोषमाह “–सम्बन्धनियमेऽन्यत्र सङ्केतेऽपि न वर्तताम् ॥” – न्यायवि॰ का॰ ४३१ ।


[^354]: “ततश्चाज्ञानल–”  \[आ॰\]  ।


[^355]: चोरशब्दो यथा लोके भक्ष्यार्थं प्रतिपादयेत् । केषाञ्चिच्चोरमेवाहु तन्त्रेप्येव पदास्तथा ॥ – \[ज्ञानसि॰ पृ॰ ७५ ।\]  यथा चौरशब्दस्तस्करवचन ओदने दाक्षिणात्यै प्रयुज्यते । – \[न्यायमं॰ पृ॰ २४२ । प्रश॰ कन्द॰ पृ॰ २१५ ।\] 


[^356]: “उदने”  \[आ॰\]  ।


[^357]: एकदेशार्थनियत । तुलना–य एवार्थो वस्तुस्थित्या स्वर्गसाधन किन्तत्रैव समयकारेणग्निहोत्रादिशब्दोऽभिव्यक्त किम्बाऽन्यस्मिन्नेव स्वर्गसाधनविरुद्धे बुद्धिमान्द्यादिति सन्देह एव । – \[प्रमाणवा॰ स्ववृ॰ टी॰ १ । २३० ।\] 


[^358]: वेदस्य । तुलना–स इति शब्द सर्वस्मिन् वाचकत्वेनानियत नियम क्वचिदर्थे पुरुषात् पुरुषसङ्केतात् प्रतिपद्यते । स च पुरुषो विरुद्धेप्यर्थे सङ्केत कुर्यात् । तथा च न केवल विरुद्धव्यक्तिसम्भव । यापीयमपौरुषेयता वेदस्येष्टा तस्या व्यर्था स्यात् परिकल्पना । – \[प्रमाणवा॰ स्ववृ॰ टी॰ १ । २३० ।\]  अथानेका- र्थाभिधाय्यपि शब्द पुरुषेण सङ्केतादभिमतार्थाभिधायित्वेन नियम्यते तदा–अपौरुषेयतायाञ्च व्यर्था स्यात्परिकल्पना । वाच्यश्च हेतुर्भिन्नाना सम्बन्धस्य व्यवस्थिते ॥ – \[प्रमाणवा॰ मनोरथ॰ ३ । २२९ ।\] 


[^359]: तुलना–असस्कार्यतया पुभि सर्वथा स्यान्निरर्थता । सस्कारोपगमे मुख्य गजस्नानमिद भवेत् ॥ – \[प्रमाणवा॰ ३ । २३० । प्रमेयक॰ पृ॰ ४३० ।\] 


[^360]: तुलना–प्रकृत्यैव स्वभावेनैव वैदिका शब्दा नियता अभिमतेऽर्थे ततो न पुरुषसस्कारकृतो दोष इति चेत्, एव सत्यर्थप्रकाशने नोपदेशमपेक्षेरन्, अपेक्षन्ते च, स्वतस्तेभ्योऽर्थप्रतीतेरभावात । यदि च ते स्वभावत एव प्रतिनियता स्यु तदा यत्र क्वचिदर्थे एकदा समिता पुन कथञ्चित् ततोऽन्यथा सङ्केतेनार्थान्तर न प्रकाशयेयु, प्रकाशयन्ति च ततो न प्रकृत्यैकार्थनियता इति । स्वभावतश्चैकार्थनियमे योऽय वैदिकेषु वाक्येषु व्याख्यातॄणा व्याख्याविकल्पश्च अपरापरव्याख्याभेदश्च न स्यात् एकार्थप्रतिनियमात्, भवति च, तस्मात् पौरुषेयवाक्यवन्नैकार्थनियता वैदिका शब्दा इति । – \[प्रमाणवा॰ स्ववृ॰ टी॰ १ । २३० ।\] 


[^361]: भावनाविधिनियोगरूपेण भाट्टवेदान्तिप्राभाकाराणा वेदार्थविषये व्याख्याभेदो न स्यादिति भाव ।


[^362]: तुलना–सर्वत्र योग्यस्यैकार्थद्योतने नियम कुत । – \[प्रमाणवा॰ ३ । ३२६ ।\]  नानार्थद्योतने शक्तिर्भवत्येकस्य हि ध्वने । नाग्निहोत्रादयस्त्वर्था सर्वे सर्वोपयोगिन । तदिष्टविपरीतार्थद्योतनस्यापि सभवात् । नित्यशब्दार्थसम्बन्धकल्पना वो निरर्थिका ॥ – \[तत्त्वस॰ पृ॰ ७११ ।\] 


तेनाऽग्निहोत्र जुहुयात् स्वर्गकाम[^363] इति श्रुतौ ।  
खादेत् श्वमासमित्येष नार्थ इत्यत्र का प्रमा[^364] ॥  \[प्रमाणवा॰ ३ । ३१८\]   

[^363]: अग्निहोत्र जुहुयात् – \[मैत्र्यु॰ ६ । ३६ ।\] 


[^364]: व्याख्या तेनेति अपरिज्ञातार्थत्वेन अग्निहोत्र जुहुयात् स्वर्गकाम इति श्रुतौ वेदवाक्ये खादेच्छ्वमासमित्येष नार्थ किन्त्वन्योऽभिमतोऽर्थं इत्यत्र का प्रमा ? नैव किञ्चित्प्रमाणम् । – \[प्रमाणवा॰ स्ववृ॰ टी॰ १ । ३२० ।\]  अग्नि हन्तीति अग्निह श्वा तस्योत्र मास जुहुयात् खादेत् । अथवा अगति गच्छतीत्यग्नि श्वा हूयतेऽद्यते यत्तत् होत्र मासम् अग्नेर्होत्रमित्यग्निहोत्र श्वमास तज्जुहुयात् खादेत् स्वर्गकाम पुमान् द्विज । – \[प्रमेयरत्नमा॰ टि॰ पृ॰ १३४ ।\]  उद्धृतोऽयम् – \[शास्त्रवा॰ श्लो॰ ६०५ । न्यायमं॰ पृ॰ ४०५ । नन्दिमलय॰ पृ॰ १९ ।\] 



तन्न स्वरूपतः सम्बन्धो नित्यः ।

नापि[^365] सम्बन्धिनित्यत्वात्, यतः कोऽत्र नित्य[^366] सम्बन्धी–शब्द, अर्थः, द्वयं वा ? न तावच्छब्दः, तस्याग्रेऽनित्यत्वप्रसाधनात्[^367] । नाप्यर्थः, घटादेस्तदर्थस्य[^368] अनित्यतया प्रत्यक्षादितः प्रतीतेः । अथ सामान्यं तदर्थः,[^369] तच्च नित्यम्, अतस्तदाश्रितः[^370] सम्बन्धोऽपि नित्य इत्युच्यते, तदसत्; सामान्यस्य तदर्थत्वानुपपत्तेः, तद्वानेव[^371] शब्दार्थः इत्यग्रे समर्थयिष्यमाणत्वात्, परपरिकल्पितसामान्यस्य[^372] निषिद्धत्वा[^373]च्च[^374] । उभयपक्षोऽपि उभयपक्षनिक्षिप्तदोषानुषङ्गादयुक्तः ।

[^365]: तुलना–सम्बन्धिनामनित्यत्वान्न सम्बन्धेऽस्ति नित्यता । – \[प्रमाणवा॰ ३ । २३१ ।\] 


[^366]: “नित्यसम्बन्धी”  \[आ॰\]  ।


[^367]: शब्दस्य


[^368]: सम्बन्धविषयभूतस्य अर्थस्य ।


[^369]: शब्दार्थ – \[आ॰ टि॰\]  ।


[^370]: सामान्याश्रितः ।


[^371]: सामान्यवानेव ।


[^372]: मीमासकनैयायिकादि ।


[^373]:  \[पृ॰ २८५ ।\] 


[^374]: “–त्वात् उभ–”  \[ब॰\]  ।


अस्तु वा कुतश्चिन्नित्यः सम्बन्धः; तथाप्यसौ[^375] किमैन्द्रियः, अतीन्द्रियः, अनुमानगम्यो वा स्यात् ? नतावदैन्द्रियः,[^376] नित्यस्वभावस्य[^343] क्वचिदपीन्द्रियेऽप्रतिभासमानत्वात् । अथातीन्द्रियः,[^377] कथमर्थप्रतिपत्त्यङ्गम् अज्ञातस्य ज्ञापकत्वविरोधात् ? नाज्ञातं ज्ञापकं नाम[^378]  \[ \]  इत्यभिधानात् । सन्निधिमात्रेण ज्ञापकत्वेऽपिप्रसङ्गात् । नाप्यनुमानगम्यः; सन्बन्धस्याप्रत्यक्षत्वे तत्पूर्वकत्वेनात्रा[^379]ऽनुमानस्याऽप्रवृत्तेः[^380] । न ह्यगृहीतप्रतिबन्धं[^381] किञ्चिल्लिङ्गमनुमानमाविर्भावयत्यतिप्रसङ्गात् । अथास्याप्रत्यक्षत्वेऽपि[^343] अनुमानात् प्रतिबन्धग्रहो भविष्यति, ननु किमत एवाऽनुमानात्, तदन्तराद्वा[^382] तद्ग्रहः[^383] स्यात् ? यद्यत एव, अन्योन्याश्रयः–सिद्धे हि अनुमाने तद्ग्रहसिद्धिः, तत्सिद्धेश्चानुमानसिद्धिरिति । अनुमानान्तरात्तत्सिद्धौ[^384] अनवस्था, तत्रापि[^385] तद्ग्रहस्य अनुमानान्तरात् प्रसिद्धेः । न चात्र[^386] किञ्चिल्लिङ्गमस्ति ।

[^343]: शब्दार्थसम्बन्धस्य ।


[^375]: तुलना–किञ्चासौ सम्बन्ध ऐन्द्रिय अतीन्द्रिय अनुमानगम्यो वा स्यात् । – \[प्रमेयक॰ पृ॰ ४३० ।\] 


[^376]: तुलना–न च नित्य सम्बन्ध शब्दार्थयो प्रमाणेनावसीयते, प्रत्यक्षेण तस्याननुभवात्, तदभावे नानुमानेनापि, तस्य तत्पूर्वकत्वाभ्युपगमात् । – \[सन्मति॰ टी॰ पृ॰ ४३६ ।\] 


[^377]: तुलना–नातीन्द्रिय सम्बन्ध, ततोऽतीन्द्रियात् सम्बन्धात् अर्थस्याप्रतिपत्तिप्रसङ्गात् । किं कारणम् ? अप्रसिद्धस्य स्वेन रूपेण अनिश्चितस्य अज्ञापकत्वात् । न हि येन सह यस्य सम्बन्धो न गृह्यते तद्द्वारेण तस्य प्रतीतिर्युक्ता । अथाज्ञात एव सम्बन्धोऽर्थं ज्ञापयतीन्द्रियवदित्याह–सन्निधिमात्रेणेत्यादि । सम्बन्धस्य सन्निधिमात्रेण सत्तामात्रेणार्थज्ञापनेऽभ्युपगम्यमाने शब्दार्थसम्बन्ध प्रत्यव्युत्पन्नानामपि अर्थस्याय वाचक इति प्रतिपत्ति स्यात् । – \[प्रमाणवा॰ स्ववृ॰ १ । २३८ । तत्त्वसं॰ पृ॰ ७१२ । प्रमेयक॰ पृ॰ ४३० ।\] 


[^378]: उद्धृतमिदम् – \[प्रमेयक॰ पृ॰ १२४, २०६ ।\] 


[^379]: प्रत्यक्षपूर्वकत्वेन ।


[^380]: शब्दार्थसम्बन्धे ।


[^381]: प्रतिबन्धोऽविनाभावसम्बन्ध ।


[^382]: अनुमानान्तरात् ।


[^383]: अविनाभावग्रह ।


[^384]: अविनाभावग्रहणे ।


[^385]: अनुमानान्तरेऽपि ।


[^386]: शब्दार्थसम्बन्धाधिगमे । तुलना–नानुमानात् प्रतिपत्ति सम्बन्धस्य । कुत ? लिङ्गाभावात् । नहि सम्बन्धसाधन किञ्चिर्ल्लिगमस्ति । अर्थप्रतीतिरपि न लिङ्ग दृष्टान्तासिद्धे । न हि क्वचिद् दृष्टान्ते सम्बन्धकार्या अर्थप्रतीति प्रतिपन्ना । किङ्कारणम् ? तत्रापि दृष्टान्तत्वेनोपनीते सम्बन्धस्यातीन्द्रियत्वेन कारणेन साधनापेक्षणात् । न चास्ति साधनं तत्रापि दृष्टान्तासिद्धे । – \[प्रमाणवा॰ स्ववृ॰ टी॰ १ । २३८ ।\] 


नित्यसम्बन्धस्य हि लिङ्गम्–अर्थज्ञानम्,[^387] अर्थः, शब्दो वा ? न तावदर्थज्ञानम्; सम्बन्धासिद्धौ तत्कार्यत्वेनास्याऽनिश्चयात्[^388] । नाप्यर्थः;[^389] तस्य[^298] तेन[^390] सम्बन्धासिद्धे, नहि सम्बन्धार्थयोस्तादात्म्यं सम्भवति घटाद्यर्थवत् सम्बन्धस्यानित्यत्वप्रसङ्गात् । नापि तदुत्पत्तिः संयोगादिर्वा, अनभ्युपगमात् । नापि शब्दो लिङ्गम्, अर्थपक्षोपक्षिप्तदोषानु  षङ्गात् । ततो नित्यसम्बन्धस्य कुतश्चिदप्रसिद्धेः अनित्य एवाऽसौ अभ्युपगन्तव्यः ।

[^298]: सम्बन्धस्य ।


[^387]: तस्य हि लिङ्ग ज्ञानमर्थ शब्दो वा ? – \[प्रमेयक॰ पृ॰ ४३० ।\] 


[^388]: प्रतिपन्ने हि सम्बन्धे तस्य कार्यमर्थज्ञान निश्चीयते, स चाद्यापि न सिद्ध – \[आ॰ टि॰\]  ।


[^389]: तुलना–शब्दार्थौ लिङ्गमिति चेदाह– नहीत्यादि । न हि तत्र सम्बन्धविशेषे शब्दरूपमर्थो वा लिङ्गम् । किङ्कारणम् ? तयो शब्दार्थयो सर्वत्र योग्यत्वात् । सर्वस्य शब्दस्य सर्वस्मिन्नर्थे वाचकत्वेन योग्यत्वात् सर्वस्य चार्थस्य सर्वस्मिन् शब्दे वाच्यत्वेन योग्यत्वात् । अर्थविशेषप्रतीतेश्च कारण सम्बन्धविशेषः, तस्य च अर्थविशेषप्रतीतिसमाश्रयस्य सम्बन्धस्य अनियताभ्या शब्दार्थाभ्यामप्रत्यायनात् । – \[प्रमाणवा॰ स्ववृ॰ टी॰ १ । २३८ ।\] 


[^390]: अर्थेन ।


यदपि तदनित्यत्वे “प्रतिपुरुषम्” इत्यादि दूषणमुक्तम्,[^391] तदप्यसमीक्षिताभिधानम्; अनादित्वात् शाब्दव्यवहारस्य । नहि सर्वथा सतो जगतो निर्मूलनाशलक्षणो महाप्रलयः असतश्चात्मलाभलक्षणा सृष्टिः अस्माकं[^392] भव[^393]तां[^394] वा प्रसिद्धा येन अपूर्वसृष्टिप्रादुर्भावाश्रयणेन “समय प्रतिमर्त्य वा” इत्याद्युक्तं शोभेत । नित्यत्वेऽपि च तत्सम्बन्धस्य अभिव्यक्तिरनित्याऽभ्युपगन्तव्या, अतस्तत्रापीदं[^395] दूषणं तुल्यम् । कथञ्चैवंवा[^396]दिनोऽग्निधूमयोरपि[^397] सम्बन्धः सिद्ध्येत् तत्राप्युक्तविकल्पानां समानत्वात् । अथाग्निधूमत्वसामान्ययोर्नित्यस्वरूपयोः सम्बन्धित्वेन तत्सम्बन्धनित्यत्वसभवात्[^398] नोक्तविकल्पानां तत्रावकाशः; तदप्यपेशलम्; केवलसामान्ययोः[^399] सम्बन्धित्वस्य व्याप्तिविचारप्रघट्टके[^400] प्रतिषिद्धत्वात् । नित्यत्वञ्च सामान्यस्य प्रागेव[^373] प्रतिषिद्धम् । अतो यथा सादृश्यप्रधानतया सादृश्योपलक्षितानां साध्यसाधनव्यक्तिविशेषाणामनन्तानामपि[^401] व्याप्तिज्ञानेन क्रोडीकरण तथा वाच्यवाचकव्यक्तिविशेषाणामपि । अतः सम्बन्धस्त्रिप्रमाणकः[^402]  \[मी॰ श्लो॰ पृ॰ ६८०\]  यत्त्वयोच्यते,[^403] तत्र “शब्दवृद्धाभिधेयानि प्रत्यक्षेणात्र पश्यति” इति युक्तम् । “श्रोतुश्च प्रतिपन्नत्वमनुमानेन चेष्टया” इत्यप्युपपन्नम्, “अन्यथानुपपत्त्या तु वेत्ति शक्तिं द्वयाश्रिताम्” इत्येतत्त्वनुपपन्नम्, नित्यशक्तौ[^404] सम्बन्धाख्यायामन्यथानुपपत्तेरभावात् । वह्निधूमादिशक्तिवत्[^405] शब्दार्थाश्रितायाः शक्तेरनित्यत्वेऽपि श्रोतुरर्थप्रतिपत्त्युपपत्तेः ।

[^373]:  \[पृ॰ २८५ ।\] 


[^391]:  \[पृ॰ ५४३ पं॰ १३ ।\] 


[^392]: जैनानाम् ।


[^393]: “भवतो वा”  \[श्र॰\]  ।


[^394]: मीमासकानाम् – \[आ॰ टि॰\]  । तस्मादद्यवदेवात्र सर्गप्रलयकल्पना । समस्तक्षयजन्मभ्या न सिद्ध्यत्यप्रमाणिका । – \[मी॰ श्लो॰ सम्बन्धा॰ श्लो॰ ११३ ।\] 


[^395]: अभिव्यक्तावपि ।


[^396]: “–वादिनो धूमाग्न्योरपि”  \[श्र॰\]  ।


[^397]: शब्दार्थयो नित्यसम्बन्धवादिनः ।


[^398]: अग्निधूमसम्बन्ध ।


[^399]: नाग्नित्वधूमत्वयोरविनाभावो गृह्यते किन्तु अग्नित्वविशिष्टाग्निना सह धूमत्वविशिष्टधूमस्याविनाभाव गृह्यते इति भाव ।


[^400]:  \[पृ॰ ४२३ ।\] 


[^401]: साध्यसाधनव्यक्तीनामानन्त्येऽपि सादृश्याद् व्याप्तिज्ञानेन क्रोडीकृति एव वाच्यवाचकव्यक्तीनामपि सादृश्यवशात्तेन क्रोडीकरणम्, अस्ति ह्यत्रापि सादृश्यम्, घटशब्दवाच्योऽय पृथुबुध्नोदराद्याकारत्वात् पूर्वोपलब्धघटान्तरवत् । – \[आ॰ टि॰ ।\] 


[^402]: तुलना–अतएव च सम्बन्धस्त्रिप्रमाणक इति यत्त्वयोच्यते तदस्माभिर्न मृष्यते । शब्दवृद्धाभिधेयाश्च प्रत्यक्षेणात्र पश्यतीति सत्य श्रोतुश्च प्रतिपन्नत्वमनुमानेन चेष्टयेत्येतदपि सत्यम् । अन्यथानुपपत्त्या तु वेत्ति शक्तिं द्वयाश्रितामित्येतत्तु न सत्यम्, अन्यथाप्युपपत्तेरित्युक्तत्वात् । – \[न्यायम॰ पृ॰ २४५ ।\] 


[^403]: मीमासकेन कुमारिलभट्टेन ।


[^404]: ज्ञाप्यज्ञापकशक्ति – \[आ॰ टि॰\]  ।


[^405]: यथाहि वह्निधूमयो ज्ञाप्यज्ञापकशक्तिरनित्याऽपि अनुमेयार्थप्रतिपत्तिप्रयोजिका तथैव शब्दार्थयो वाच्यवाचकशक्तिरपि ।


एतेनेदमपि निरस्तम्–

नित्याः शब्दार्थसम्बन्धाः तत्राम्नाता महर्षिभिः ।  
सूत्राणा सानुतन्त्राणां[^406] भाष्याणाञ्च प्रणेतृभि[^407] ॥  \[वाक्यप॰ १ । २३\]  इति;  

[^406]: सवृत्तिकाणा नाम् – \[आ॰ टि॰\]  । अनुतन्त्र वार्त्तिकम् – \[वाक्यप॰ पृ॰ टी॰ ।\] 


[^407]: सिद्धे शब्दार्थसम्बन्धे । सिद्धे शब्देऽर्थे सम्बन्धे चेति । – \[पा॰ महाभा॰ पृ॰ ५५ ।\]  नित्य शब्द नित्योऽर्थ नित्य सम्बन्ध इत्येषा शास्त्रव्यवस्था । तत्राम्नाता महर्षिभि सूत्रादीना प्रणेतृभि । व्याकरण एव ये सूत्रादीना प्रणेतारस्ते व्यपदिश्यन्ते । तत्र सूत्राणामारम्भादेव शब्दाना नित्यत्वमभिमतम् । न ह्यनित्यत्वे शब्दादीना शास्त्रारम्भे किञ्चिदपि प्रयोजनमस्ति । व्यवहारमात्र ह्येतदनर्थक न महान्त शिष्टा समनुगन्तुमर्हन्तीति तस्माद् व्यवस्थितसाधुत्वेषु शब्देषु स्मृतिशास्त्र प्रवृत्तमिति । – \[ वाक्यप॰ हरि॰ १ । २३ ।\]  उद्धृतोऽयम् – \[सिद्धिवि॰ टी॰ पृ॰ ५०५ । प्रमेयक॰ पृ॰ ४२९ ।\] 


[^408]
सम्बन्धस्यानित्यत्वसमर्थनात्, शब्दस्य तदर्थस्य चाग्रे[^409] अनित्यतया समर्थयिष्यमाणत्वाच्च, सर्वथा नित्यस्य वस्तुनः क्रमयौगपद्याभ्यामर्थक्रियाकारित्वाभावप्रतिपादनाच्च[^410] । कथञ्चैवंवादिनः[^411] कार्येर्थे[^412] चोदनायाः प्रामाण्यं स्यात् कार्यस्याऽनित्यत्वात्[^413] ? ततः सिद्धं कथञ्चिदनित्ययोग्यतालक्षणसम्बन्धवशात् श्रुतस्यार्थप्रतिपादकत्वम् । अतः सूक्तम्–““संवादकं श्रुतं प्रमाणम्”” इति ॥ छ ॥

[^408]: “–विद्ध यथा”  \[श्र॰\]  ।


[^409]: “वाग्रे”  \[ब॰\]  ।


[^410]:  \[पृ॰ ३७२ ।\] 


[^411]: नित्यससम्बन्धवादिन – \[आ॰ टि॰\]  ।


[^412]: आम्नायस्य क्रियार्थत्वात् – \[ जैमिनिसू॰ १ । २ । १ ।\]  चोदनेति क्रियाया प्रवर्तकं वचनमाहु । – \[शाबरभा॰ १ । १ । २ ।\] 


[^413]: अग्निष्टोमादियज्ञरूपकर्मण ।


 “शब्दस्यान्यापोहमात्राभिधायकत्वम्” इति बौद्धस्य पूर्वपक्ष–

ननु श्रुतस्याविसवादित्वमसिद्धम्, अर्थाभावेऽपि शब्दानामुपलम्भात् । य एव हि शब्दाः सत्यर्थे दृष्टाः ते तदभावेऽपि[^414] दृश्यन्ते, अतः शब्दानां विधिद्वरेणाऽर्थाभिधायकत्वानुपपत्तेः अन्यापोहमात्राभिधायकत्वमेवोपपन्नम्[^415] । उक्तञ्च–अषोहः शब्दलिङ्गाभ्यां न वस्तु विधिनोध्यते[^416]   \[क्षणभङ्गाध्याय ?\]  इति । प्रयोगः–यद्यत्र[^417] प्रतिभाति तत्तस्य विषयः यथा अक्षजे सवेदने परिस्फुटप्रतिभासमानवपुरर्थात्मा नीलादिस्तद्विषयः, शब्दलिङ्गप्रभवे च प्रत्यये बहिरर्थतत्त्वरहितं[^418] स्वरूपमात्रमेव प्रतिभाति अतस्तदेव तस्य विषय इति । न च तत्प्रभवप्रत्यये बहिरर्थाऽसस्पर्शिस्वरूपमात्रावभासित्वमसिद्धम्; शब्दलिङ्गयोर्बहिरर्थविषयत्वायोगतस्तत्सिद्धेः । तथाहि–शब्दस्य[^419] बहिरर्थो विषयो भवन् स्वलक्षणस्वभावो भवेत्, सामान्यस्वरूपो वा ? तत्राद्यपक्षोऽनुपपन्नः;[^420] तत्र[^421] सङ्केताभावतः शब्दानां प्रवृत्त्यनुपपत्तेः । सङ्केतो हि सङ्केतव्यवहारकालानुयायिस्वरूपेऽर्थे विधीयते, न च स्वलक्षणस्य तथाविधं[^422] स्वरूपं सम्भवति देशकालाकारसङ्कुचितत्वेन[^423] अननुयायिस्वरूपत्वात् । यः[^424] सङ्केतव्यवहारकालाननुयायी न तत्र व्यवहारिभिः शब्दः सङ्केत्यते यथा उत्पन्नमात्रप्रध्वसिनि क्वचिदर्थे, नान्वेति च विवक्षितदेशादिभ्यः शावलेयादिर्देशान्तरादाविति[^425] ।

[^414]: अतीताजातयोर्वापि न च स्यादनृतार्थता । वाच कस्याश्चिदित्येषा बौद्धार्थविषया मता । – \[प्रमाणवा॰ ३ । २०७ ।\] 


[^415]: विकल्पप्रतिबिम्बेषु तन्निप्ठेषु निबध्यते । ततोऽन्यापोहनिष्ठत्वादुक्ताऽन्यापोहकृच्छ्रुतिः ॥ विकल्पाना प्रतिविम्बेष्वाकारेषु तन्निष्ठेषु तद्व्यावृत्तिवस्तुत्वेन व्यवस्थाविषयतया तद्व्यवहारव्यवस्थितिषु सङ्केतकाले निबद्ध्यते ततो विकल्पप्रतिबिम्बाना बाह्यव्यावृत्तात्मत्वेन व्यवहारविषयत्वात् अन्यापोहनिष्ठत्वात् कारणात् उक्ता श्रुतिरन्यापोहकृत् । अन्यव्यावृत्ताकारविकल्पजननात् अन्यव्यावृत्तेषु प्रवर्तनाच्च शब्दोऽन्यापोहकृदुक्त । ननु शाब्दे ज्ञाने ग्राह्यं बाह्यतयैव प्रतीयते न ज्ञानाकारतया इत्याह–व्यतिरेकीव यज्ज्ञाने भात्यर्थप्रतिबिम्बकम् । शब्दात्तदपि नार्थात्मा भ्रान्ति सा वासनोद्भवा ॥ यथा तैमिरिकदृष्टेषु केशेषु बाह्यभ्रम एव विकल्पाकारेऽपि वाह्यव्यवहारोऽविद्यावशादित्यर्थः । – \[प्रमाणवा॰ मनोरथ॰ २ । १६४-६५ ।\]  तत्र यत्तदारोपित विकल्पधिया अर्थेष्वभिन्नं रूप तदन्यव्यावृत्तपदार्थानुभवबलायातत्वात् स्वयञ्च अन्यव्यावृत्ततया प्रख्यानाद् भ्रान्तैश्चान्यव्यावृत्तार्थेन सहैक्येनाध्यवसितत्वात् अन्यापोढपदार्थाधिगतिफलत्वाच्चान्यापोढ इत्युच्यते । तेनापोहः शब्दार्थ इति प्रसिद्धम् । – \[तत्त्वसं॰ पं॰ पृ॰ २७४ ।\]  अपोहो बाह्यतया आरोपित आकारोऽपोह्यतेऽनेनेति कृत्वायद्वा अपोह्यतेऽस्मिन्नत्यपोह स्वलक्षणम् तस्मान्न विकल्पाना स्वरूपेण बाह्यो ग्राह्योपि तु स्वाकारेण सहैकीकृत एव वाह्यो विषय, स चासत्योऽपोह्यतेऽन्यदनेनेति अपोह उच्यते । – \[प्रमाणवा॰ स्ववृ॰ टी॰ १ । ४८ ।\]  ननु कोऽयमोपोहो नाम ? यथाव्यवसायं बाह्य एव घटादिरर्थोऽपोह इत्यभिधीयते अपोह्यतेऽस्मादन्यद्विजातीयमिति कृत्वा । यथाप्रतिभास बुद्ध्याकारोऽपोहः अपोह्यते पृथक्क्रियतेऽस्मिन् बुद्ध्याकारे विजातीयमिति कृत्वा । यथातत्त्व निवृत्तिमात्र प्रसह्यरूपोऽपोह अपोहनममोह इति कृत्वा । – \[तर्कभा॰ मो॰ प॰ २६ ।\] 


[^416]: उद्धृतोऽयम् – \[अष्टसह॰ पृ॰ १४० । स्यामं॰ पृ॰ १८० ।\]  तुलना–कथ स एव व्यवच्छेद शब्दलिङ्गाभ्या विधिना प्रतिपाद्यते न वस्तुरूपमिति गम्यते ? –  \[प्रमाणवा॰ स्ववृ॰ १ । ४४ ।\]  अन्यापोहविषया आचार्येण प्रोक्ता “अपोह शब्दलिङ्गाभ्या प्रतिपाद्यते” इति ब्रुवता । – \[प्रमाणवा॰ मनोरथ॰ ३ । १३३ ।\] 


[^417]: शब्दलिङ्गप्रभवप्रत्यययो बहिरर्थरहित स्वरूपमात्रमेव विषय तत्र स्वरूपमात्रस्यैव प्रतिभातत्वात् । उच्यते विषयोऽमीपा धीव्वनीना न कश्चन । अन्तर्मात्रानिविष्ट तु बीजमेपा निबन्धनम् । तथाहि–अस्माभिरिष्यत एवैपामन्तर्जल्पवासनाप्रबोधो निमित्तम्, न तु विषयभूत भ्रान्तत्वेन पूर्वस्य शब्दप्रत्ययस्य निर्विषयत्वात् । अन्तर्मात्रानिविष्टमिति विज्ञानसन्निविष्ट वासनेति यावत् । एतदेवागमेन सस्पदयन्नाह यस्य यस्येत्यादि–यस्य यस्य हि शब्दस्य यो यो विषय उच्यते । स स सविद्यते नैव वस्तूना सा हि धर्मता ॥ – \[तत्त्वस॰, प॰ पृ॰ २७५ ।\] 


[^418]: “–रहितस्वरूप–”  \[आ॰\]  ।


[^419]: यत स्वलक्षण जातिस्तद्योगो जातिमास्तथा । बुद्ध्याकारो न शब्दार्थे घटामञ्चति तत्त्वत । – \[तत्त्वम॰ पृ॰ २७६ ।\] 


[^420]: “तत्राद्य पक्षो–”  \[ब॰\]  ।


[^421]: शब्दा सङ्केतित प्राहुर्व्यवहाराय स स्मृत । तदा स्वलक्षण नास्ति सङ्केतस्तेन तत्र न ॥ – \[प्रमाणवा॰ ३ । ९१ ।\]  तदा व्यवहारकाले तत्स्वलक्षण नास्ति यत्र सङ्केत कृत । एकस्यापि स्वलक्षणस्य क्षणिकत्वात् कालान्तरे तेनैव रूपेणानुगमो नास्ति, अक्षणिकत्वे वा सङ्केतज्ञानाभावादेव तद्विषयत्वस्य कालान्तरेऽनुगमो नास्ति किमुत देशकालभिन्नेषु स्वलक्षणेषु, तेन कारणेन तत्र स्वलक्षणेषु सकतो न क्रियते । – \[प्रमाणवा॰ स्ववृ॰ टी॰ ।\]  तत्र स्वलक्षण तावन्न शब्दै प्रतिपाद्यते । सङ्केतव्यवहाराप्तकालव्याप्तिवियोगत ॥ एतदुक्त भवति– समयो हि व्यवहारार्थ क्रियते न व्यसनितया, तेन यस्यैव सङ्केतव्यवहाराप्तकालव्यापकत्वमस्ति तत्रैव समयो व्यहर्तॄणा युक्तो नान्यत्र । न च स्वलक्षणस्य सङ्केतव्यवहाराप्तकालव्यापकत्वमस्ति । तस्मान्न तत्र समय इति । व्यक्त्यात्मानोनुयन्त्येते न परस्पररूपत । देशकालक्रियाशक्तिप्रतिभासादिभेदत ॥ तस्मात्सङ्केतदृष्टोऽर्थो व्यवहारे न दृश्यते । नचागृहीतसङ्केतो बोद्ध्येतान्य इव ध्वने ॥ – \[तत्त्वस॰, प॰ पृ॰ २०७ ।\] 


[^422]: “–विधस्वरूपं”  \[ब॰\]  ।


[^423]: एकपरमाण्वाकारतया एकक्षणस्यायितया निरशतया च न देशकालाकारान्तरव्याप्ति स्वलक्षणस्येति भाव । तस्य देशकालभेदेष्वनास्कन्दनात्, तस्येति सङ्केतकालदृष्टस्य व्यवहारावस्थानादिषु देशकालभेदेषु अनास्कन्दनात् अननुगमात् । न हि एकत्र दृष्टो भेदोऽन्यत्र सभवति । – \[प्रमाणवा॰ स्ववृ॰ टी॰ १ । ९४ ।\] 


[^424]: स्वलक्षणे नास्ति सङ्केत सङ्केतव्यवहारकालाननुयायित्वात् ।


[^425]: यो हि विवक्षितदेशे सोऽन्य यश्च देशान्तर याति सोऽन्य क्षणिकत्वात् – \[आ॰ टि॰\]  ।


किञ्च, “अस्येदमभिधानम्” इति यस्मिन् ज्ञाने सम्बन्धः प्रतिभाति न तत्र ज्ञाने प्रतिनियतेन्द्रियविषययोः[^426] शब्दार्थस्वलक्षणयोः प्रतिभासः । न च तत्राप्रतिभासनयोः  स्तयोस्तेन[^427][^428] सम्बन्धकरणं युक्तमतिप्रसङ्गात् । यौ[^429] अस्येदमिति सम्बन्धकारिणि ज्ञाने न प्रतिभासेते न तयोस्तेन ज्ञानेन सम्बन्धकरणं यथा गोशब्दतदर्थयोः सम्बन्धज्ञानेऽप्रतिभासमानयोः अश्वशब्दतदर्थयोः न तेन[^430] ज्ञानेन सम्बन्धकरणम्, न प्रतिभासेते च स्वेन्द्रियज्ञा[^431]नप्रतिभासिनौ[^432] शब्दार्थस्वभावौ अस्येदमिति सम्बन्धकारिणि ज्ञाने इति । न चार्थेनाऽकृतसम्बन्धः[^433] शब्दस्तं प्रत्याययितुमीशः अतिप्रसङ्गादेव । यो[^434] येन सहाऽकृतसम्बन्धो न स तमर्थ प्रत्याययति यथा अश्वेन सहाकृतसम्बन्धो गोशब्दः, अकृतसम्बन्धश्च स्वलक्षणेन सर्वः शब्द इति । स्वलक्षणविषयत्वे च शाब्दप्रत्ययस्य इन्द्रियप्रभवप्रत्ययवत् स्पष्टप्रतिभासप्रसङ्गः, न चैवम्, प्रतीतिविरोधात् । तदुक्तम्–[^435]

[^426]: श्रोत्रचक्षुषी ।


[^427]: शब्दार्थस्वलक्षणयो – \[आ॰ टि॰\]  ।


[^428]: ज्ञानेन – \[आ॰ टि॰\]  ।


[^429]: शब्दार्थौ – \[आ॰ टि॰\]  । सम्बन्धग्राहिज्ञानेन न शब्दार्थस्वलक्षणयो सम्बन्धग्रहणम् सम्बन्धग्राहिज्ञानेऽप्रतिभासमानत्वात् ।


[^430]: गोशब्दार्थसम्बन्धग्राहिणा ।


[^431]: “स्वेन्द्रियविज्ञान–”  \[श्र॰\]  ।


[^432]: चक्षुर्ज्ञानेऽर्थस्वलक्षण श्रोत्रज्ञाने शब्द प्रतिभाति – \[आ॰ टि॰\]  ।


[^433]: एतदुक्तं भवति–यद्यगृहीतसङ्केतमर्थ शब्द प्रतिपादयेत्तदा गोशब्दोऽप्यश्व प्रतिपादयेत्, सङ्केतकरणानर्थक्यञ्च स्यात्, तस्मादतिप्रसङ्गापत्ति बाधकम् । – \[तत्त्वस॰ पं॰ पृ॰ २७७ ।\] 


[^434]: शब्द न स्वलक्षण प्रतिपादयति तस्मिन्नकृतसङ्केतत्वात् । प्रयोग–ये यत्र भावत कृतसमया न भवन्ति न ते परमार्थतस्तमभिदधति यथा सास्नादिमति पिण्डेऽश्वशब्दोऽकृतसमय, न भवन्ति च भावत कृतसमया सर्वस्मिन्वस्तुनि सर्वे ध्वन्य इति व्यापकानुपलब्धे कृतसमयत्वेनाभिधायकत्वस्य व्याप्तत्वात् । – \[तत्त्वसं॰ प॰ पृ॰ २७६ ।\] 


[^435]: “उक्तञ्च”  \[ब॰\]  ।


अन्यदेवेन्द्रियग्राह्यमन्यच्छब्दरय[^436] गोचरः ।  
शब्दात्प्रत्येति भिन्नाक्षो[^437] न तु प्रत्यक्षमीक्षते[^438][^439] ॥  \[ \]   

[^436]: व्याख्या–अन्यदेव रूपादिस्वलक्षणमिन्द्रियग्राह्यम्, तस्मादन्य शब्दस्य गोचरो विषय इति गृह्यताम् । शब्दात्प्रत्येति भिन्नाक्षः प्रध्वस्तनयन, न तु प्रत्यक्ष यथा भवति तथेक्षते । समानविषयत्वे वाऽनन्धस्येवान्धस्यापि शब्दादपरोक्षैव प्रतिपत्तिः स्यात् । तथात्वे इन्द्रियाग्निसम्बन्धादिवद् दाहशब्दादपि दाहार्थप्रतिपत्तिः स्यादित्याह–अन्यथैव – \[प्रश॰ व्यो॰ पृ॰ ५८४ ।\]  अन्यदेवेन्द्रियग्राह्य स्वलक्षणम्, अन्यच्छब्दस्य गोचर सामान्यलक्षणम्, कुत ? शब्दान्प्रत्येति भिन्नाक्ष अन्वोऽपि घटादि, न तु प्रत्यक्षमीक्षते चक्षुष्मानिव । एतदेव भावयति–अन्यथा स्पष्टानुभवेन दाहसम्बन्धात् इन्द्रियार्थयोगेन दाह स्वगत दग्धोऽभिमन्यते, एव पुमान्न जानाति, अन्यथा स्वस्पष्टाननुभवत दाहशब्देन तेन दाहार्थ सप्रतीयते श्रोत्रा । – \[शास्त्रवा॰ टी॰ श्लो॰ ६६६–६७ ।\] 


[^437]: स्फाटितनेत्र – \[आ॰ टि॰\]  ।


[^438]: “–क्षते ॥ इति ।”  \[ब॰\]  ।


[^439]: उद्धृतोऽयम्–“अन्य शब्दस्य” – \[प्रश॰ व्यो॰ पृ॰ ३८४ । न्यायमं॰ पृ॰ ३१ । शास्त्रवा॰ श्लो॰ ६६६ । अनेकान्तजय॰ पृ॰ ४५ । प्रमेयक॰ पृ॰ ४४६ । सन्मति॰ टी॰ पृ॰ २६० । धर्मसं॰ वृ॰ पृ॰ १४९ । स्या॰ र॰ पृ॰ ७१० ।\] 



अन्यथैवाग्निसम्बन्धाद्[^440] दाह दग्धोऽभिमन्यते ।  
अन्यथा दाहशब्देन दाहार्थः सम्प्रतीयते ॥  \[वाक्यप॰ २ । ४२५\]  इति ।  

[^440]: व्याख्या–दाहाद्यर्थ प्रतीयते–यदि शब्देन यथावद्वाह्योऽर्थः प्रत्याय्येत तदा शब्दसन्निघापितोऽसौ तामार्थक्रिया कथन्न कुर्यात् यतश्चाग्निसम्बन्धादृग्धो दाहमन्यथाऽनुभवति दाहशब्देन च दाहमन्यथाऽवगच्छतीति शब्दार्थयोर्नास्ति कश्चिद्वास्तव समन्वय इति बोद्धव्यम् । – \[वाक्यप॰ पु॰ टी॰ ।\]  उद्धृतोऽयम् – \[प्रश॰ व्यो॰ पृ॰ ५८४ । न्यायमं॰ पृ॰ ३१ । शास्त्रवा॰ श्लो॰ ६६७ । अनेकान्तजय॰ पृ॰ ४५ । नयचक्रवृ॰ लि॰ पृ॰ ४४ब्। ।\]  “सप्रकाश्यते” – \[तत्त्वसं॰ प॰ पृ॰ २८० । प्रमेयक॰ पृ॰ ४४७ । सन्मति॰ टी॰ पृ॰ १७७, २६० । स्या॰ र॰ पृ॰ ७१० ।\]  तुलना–उष्णादिप्रतिपत्तिर्या नामादिध्वनिभाविनी । विस्पष्टा भासते नैपा तदर्थेन्द्रियबुद्धिवत् ॥ यथा ह्युष्णाद्यर्थविषयेन्द्रियबुद्धि स्फुटप्रतिभासा वेद्यते न तथोष्णादिशब्दभाविनी । न ह्युपहतनयनरसनध्राणादयो मातुलिङ्गादिशब्दश्रवणात्तद्रूपरसाद्यनुभाविनो भवन्ति यथाऽनुपहतनयनादय इन्द्रियधियाऽनुभवन्त । – \[तत्त्वसं॰, प॰ पृ॰ २८० ।\] 



नचैकस्य[^441] वस्तुनो रूपद्वयमस्ति येन अस्पष्टं वस्तुगतमेव रूपं शाब्दप्रत्यये प्रतिभासेत, एकस्य द्वित्वविरोधात् । प्रयोगः–यत्कृते[^442] प्रत्यये यन्न प्रतिभासते न तत्तस्य विषयः यथा रूपप्रभवप्रत्यये[^443] रसः, न प्रतिभासते च शब्दप्रत्यये स्वलक्षणमिति । वस्तुविषयत्वे च शब्दानां मतभेदेन अर्थभेदाभिधायित्वानुपपत्तिः । उक्तञ्च– 
परमार्थैकतानत्वे[^444] शब्दानामनिबन्धना ।  
न स्यात् प्रवृत्तिरर्थेषु समयान्तरभेदिषु[^445] ॥  \[प्रमाणवा॰ ३ । २०६\]  इति ।  

[^441]: न चैकस्य वस्तुनो रूपद्वयमस्ति स्पष्टास्पष्टम् । येनास्पष्ट वस्तुगतमेव रूप शब्दैरभिधीयते इति स्यात्, एकस्य द्वित्वविरोधात् । – \[तत्त्वस॰ प॰ पृ॰ २८१ ।\]  न हि स्पष्टास्पष्टे द्वे रूपे परस्परविरुद्धे एकस्य वस्तुन स्त यत एकेनेन्द्रियबुद्धौ प्रतिभासेत अन्येन विकल्पे । तथा सति वस्तुन एव भेदप्राप्ते । – \[अपोहसि॰ पृ॰ ७ ।\] 


[^442]: स्वलक्षण न शब्दप्रत्ययविषय शब्दप्रत्ययेऽप्रतिभासमानत्वात् । न स तस्य च शब्दस्य युक्तो योगो न तत्कृते । प्रत्यये सति भात्यर्थो रूपबोधे यथा रस ॥ प्रयोग–यो हि तत्कृते प्रत्यये न प्रतिभासते न स तस्यार्थ यथा रूपजनिते प्रत्यये रस, न प्रतिभासते च शब्दे प्रत्यये स्वलक्षणमिति व्यापकानुपलब्धि – \[तत्त्वस॰ प॰ पृ॰ २८० ।\] 


[^443]: “रूपप्रत्यये”  \[श्र॰\]  ।


[^444]: व्याख्या–परमार्थ स्वलक्षणम् तस्मिन् एकस्थान एकस्तान प्रवृत्तिर्येषा तद्भावस्तत्त्व तस्मिन् सति शब्दानामनिवन्धना परमार्थनिबन्धनरहिता प्रवृत्तिर्न स्यात् दर्शनान्तरभिन्नेष्वर्थेषु सिद्धान्तभेदभिन्नेषु । – \[प्रमाणवा॰ स्ववृ॰ टी॰ १ । २०९ ।\]  परमार्थैकतानत्वे परमार्थैकपरत्वे शब्दानामर्थेषु दर्शनान्तरभेदिषु प्रतिदर्शन भिन्नाभ्युपगमेन नित्यत्वानित्यत्वत्रिगुणीमयत्वादिकल्पितभेदेषु अनिबन्धना परमार्थनिबन्धनरहिता प्रवृत्तिर्न स्यात् । न हि परस्परविरुद्धा बहवो धर्मा एकत्र सन्ति । – \[प्रमाणवा॰ मनोरथ॰ ३ । २०६ ।\] 


[^445]: “दर्शनान्तरभेदिषु” – \[प्रमाणवा॰ । शास्त्रवा॰ श्लो॰ ६४७ । अनेकान्तजय॰ पृ॰ ३५अ ।\]  प्रकृतपाठ – \[अष्टसह॰ पृ॰ १६८ । सिद्धिवि॰ टी॰ पृ॰ २६८अ ।\]  “तस्मात्प्रवृत्तिरर्थेषु समयान्तरभेदिषु” – \[स्या॰ र॰ पृ॰ ७१० ।\] 


 तन्न स्वलक्षणस्वभावः शब्दस्य विषयो घटते ।

नापि सामान्यरूपः;[^446] वास्तवस्य[^447] सामान्यस्यैवाऽसम्भवात्, तदसम्भवश्च अश्वविषाणवदनर्थक्रियाकारित्वात् सुप्रसिद्धः । न खलु नित्यैकस्वभावस्य[^448] क्रमयौगपद्याभ्या  मर्थक्रियाकारित्वं सम्भवतीत्युक्तं सामान्यनिषेधावसरे[^373] । तन्नार्थगोचराः शब्दाः किन्तु अन्यापोहगोचराः ।

[^373]:  \[पृ॰ २८५ ।\] 


[^446]: “सामान्यस्वरूप”  \[श्र॰\] ,  \[ब॰\]  ।


[^447]: अपि प्रवर्तेत पुमान् विज्ञायार्थक्रियाक्षमान् । तत्साधनायेत्यर्थेषु सयोज्यन्तेऽभिधायका ॥ तत्रानर्थक्रियायोग्या जाति । न खलु लोकोऽसकेतयन् शब्दानप्रयुञ्जानो वा दु खित स्यात् । व्यसनापन्न अथ किमिति चेत्, सर्व एवाधेय आरम्भ फलार्थ । निष्फलारम्भस्य उपेक्षणीयत्वात् । तदय क्वचिच्छब्द नियुञ्जान किञ्चित्फलभेवेहितु युक्तः । तच्चेत् सर्वम् इष्टानिष्टाप्तित्यागलक्षणम् । तेनायमिष्टानिष्टसाधनासाधन कृत्वा तत्र प्रवृत्तिं निवृत्तिं वा कुर्यां कारयेय वेति नियोग आद्रियेत शब्दान् वा नियुञ्जीत अन्यथोपेक्षणीयत्वात् । तत्र जातिरनर्थक्रियायोग्या । नहि जातिर्वाहदोहादौ क्वचिदपि प्रत्युपस्थिता । न वा तादृशप्रकरणाभावे लोकव्यवहारेषु शब्दप्रयोगः । – \[प्रमाणवा॰ स्ववृ॰ १ । ९५ ।\] 


[^448]: सामान्यस्य ।


स चार्धपञ्च[^449]माकारः;[^450] तथाहि–न जातिव्यक्तयोस्तद्गोचरत्वं[^451] पूर्वोक्तदोषात् । नापि ज्ञानतदाकारयोः; तयोरपि स्वेन[^452] रूपेण स्वलक्षणत्वात्, तस्य[^453] च सङ्केताविषयतया शब्दगोचरतानुपपत्तेः, किन्तु स एव ज्ञानाकारो दृश्यविकल्पावेकीकृत्य[^454] बहीरूपतयाऽध्यस्तोऽर्धपञ्चमाकारः अन्यापोहः । बाह्यत्वं हि तस्य अर्धाकारः ।

[^449]: “चार्थपञ्च–”  \[ब॰\] , “चार्थसच–”  \[श्र॰\]  ।


[^450]: जातिव्यक्तिज्ञानतदाकारा एते सत्या, अर्धपञ्चमाकार अर्धत्व तु दृश्यस्य सत्यत्वात् विकल्पस्यासत्यत्वात् – \[आ॰ टि॰\]  ।


[^451]: शब्दविषयत्वम् ।


[^452]: ज्ञानरूपेण ।


[^453]: ज्ञानस्वलक्षणस्य ।


[^454]: व्याख्यातार एव विवेचयन्ति न हि व्यवहर्त्तार । ते तु स्वालम्बनमेव अर्थक्रियायोग्य मन्यमाना दृश्यविकल्प्यार्थावेकीकृत्य प्रवर्तन्ते । ते हि यथावस्थित वस्तु व्यवस्थापयन्तः एवं विवेचयन्ति । अन्यो विकल्पबुद्धिप्रतिभास अन्यत्स्वलक्षणमिति, न व्यवहर्त्तार एव विवेचयन्ति । ते तु व्यवहर्त्तार स्वालम्बनमेवेति विकल्पप्रतिभासमेवार्थक्रियायोग्य बाह्यस्वलक्षणरूप मन्यमाना । एतदेव स्पष्टयति–दृश्योऽर्थ स्वलक्षणम् विकल्प्योऽर्थ सामान्यप्रतिभास तावेकीकृत्य स्वलक्षणमेवेद विकल्पबुद्ध्या विषयीक्रियते शब्देन चोद्यते इत्येवमधिमुच्यार्थक्रियाकारिण्यर्थे प्रवर्तन्ते, तदभिप्रायवशाद् व्यवहर्तॄणामभिप्रायवशादेवमुच्यते विवेकिषु भावेषु विकल्पबुद्धिर्भवतीति । दृश्यविकल्प्यावेकीकृत्य प्रवृत्तेरिति वदता न स्वाकारे बाह्यारोप इत्युक्त भवति अन्यथा स्वाकार एव प्रवृत्तिप्रसगात् मरीचिकाया जलारोपादिव । नापि बाह्ये स्वाकारारोप; आरोप्यमाणफलार्थित्वेनैव प्रवृत्तिप्रसगात् जलार्थिन इव जलभ्रान्ती । अर्थानुभवे सति तत्सस्कारप्रबोधेन तदाकार उत्पद्यमानो विकल्प स्वाकारं बाह्याभिन्नमध्यवस्यति न त्वभिन्न करोति । तेन विकल्पविषयस्य दृश्यात्मतयाध्यवसायाद् दृश्यविकल्प्ययोरेकीकरणमुच्यते । – \[प्रमाणवा॰ स्ववृ॰, टी॰ १ । ७२ ।\] 


अपोहश्च निषेधः । स[^455] च द्विविधः–पर्युदासः, प्रसज्यश्च । पर्युदासोऽपि द्विविधःबुद्ध्यात्मा, अर्थात्मा च । तत्र बुद्ध्यात्मा, बुद्धिप्रतिभासोऽनुगतैकरूपत्वेन[^456] अर्थेष्वध्यवसितः[^457] । अर्थात्मा[^458] अर्थस्वभावो विजातीयव्यावृत्तमर्थस्वलक्षणम् । तत्र[^459] बुद्ध्यात्मनो  विशेषलक्षणम्–स्वभावत परस्परविलक्षणानर्थानेकार्थकारितया समानहेतुत्वेनाश्रित्य यदेकप्रत्यवमर्शरूपमर्थप्रतिबिम्बस्वभावं ज्ञानमुत्पन्न तस्य “अपोह” इति सज्ञा । वस्तुभागच्छायो विकल्पेनोल्लिख्यमानो बाह्यत्वेनाऽभिमन्यमानो विकल्पाकारः स्वाकारविपरीताकारोन्मूलकोऽपोहः “अपोह्यते अनेन” इति, विकल्पान्तरवर्त्त्याकाराद्[^460] भेदेन स्वय प्रतिभासमानत्वात् । “अपोह्यते अन्यस्मात्” इत्यन्यापोहः, अयं हि मुख्यतयैव अन्यापोहशब्दाभिधेयः[^461] । त्रिभिस्तु कारणैः औपचारिकः–कारणे कार्यधर्मारोपात्, कार्ये कारणधर्मोषचाराद्वा, विजातीयव्यावृत्तस्वलक्षणेन सहैकत्वाध्यवसायाद्वा ? कार्यं हि यथोक्तान्यापोहस्य अन्यव्यावृत्तवस्तुप्राप्तिः, अतस्तत्कारणतया कार्यधर्मोऽन्यव्यावृत्तिः[^462] तत्राध्यारोप्यते[^463] । कार्ये कारणधर्मो वा, कारण हि एकप्रत्यवमर्शात्मनोऽन्यापोहस्य[^464] अन्याससृष्टं स्वलक्षण[^465] तदनुभवेन तस्य[^466] जनितत्वात्, अस्ति च कारणभूते स्वलक्षणे अन्यव्यावृत्ति अतस्तस्याः कार्यभूते प्रत्यवमर्शे[^467] उपचारः । विजातीयव्यावृत्त यत्स्वलक्षणं तेन सह प्रत्यवमर्शप्रतिभासिनो रूपस्य एकत्वेनाध्यवसितत्वाद्वा[^468] अन्यापोहतेति प्ररूपितः पर्युदासरूपोऽपोहः ।

[^455]: तथाहि द्विविधोऽपोह पर्युदासनिषेधत । द्विविध पर्युदासोऽपि बुद्ध्यात्माऽर्थात्मभेदत ॥ तत्रबुद्ध्यात्मा बुद्धिप्रतिभास, अर्थेष्वनुगतैकरूपत्वेनाध्यवसित । अर्थात्मा अर्थस्वभाव विजातीव्यावृत्तमर्थस्वलक्षणमित्यर्थ । – \[तत्त्वस॰, पं॰ पृ॰ ३१६ ।\]  तुलना–त्रिविधो हि वोपोह–एकस्तावद् व्यावृत्त स्वलक्षणमेव अन्योऽपोह्यतेऽस्मिन्निति कृत्वा, यदधिकृत्याह–स्वभावपरभावाभ्या यस्माद् व्यावृत्तिभागिन इतिव्यवच्छेदमात्रं द्वितीय अन्यापोहनमन्यापोह इति कृत्वा, विकल्पबुद्धिप्रतिभासस्तु तृतीय अपोह्यतेऽनेनेति कृत्वा, अयञ्च शब्दस्य निबन्धनतयाऽभ्युपगम्यते । – \[अनेकान्तजय॰ पृ॰ ३७अ। ।\] 


[^456]: “–भासानु–”  \[ब॰\]  ।


[^457]: “–ष्वव्यवस्थित”  \[श्र॰\]  ।


[^458]: “अथात्मा”  \[ब॰\]  ।


[^459]: तत्र बुद्ध्यात्मन स्वरूप दर्शयन्नाह–एकेत्यादि । एकप्रत्यवमर्शस्य य उक्ता हेतवः पुरा । अभयादिसमा अर्थाः प्रकृत्यैवान्यभेदिनः ॥ तानुपाश्रित्य यज्ज्ञाने भात्यर्थप्रतिबिम्बकम् । कल्पकेऽर्थात्मताऽभावेप्यर्था इत्येव निश्चितम् ॥ यथा हरीतक्यादयो बहवोऽन्तरेणापि सामान्यमेक ज्वरादिशमनलक्षण कार्य कुर्वन्ति तथा शाबलेयादयोऽप्यर्थाः सत्यपि भेदे प्रकृत्या एकाकारप्रत्यवमर्शस्य हेतवो भविष्यन्तीत्यन्तरेणापि वस्तुभूत सामान्यमिति । अभयादिसमा इति–हरीतक्यादितुल्या एकार्थकारितया साम्यम् । तानुपाश्रित्य इति–तानभयादिसमानर्थानाश्रित्य हेतूकृत्य तदनुभवबलेन यदुत्पन्न विकल्पक ज्ञान तत्र यदर्थाकारतयाऽर्थप्रतिबिम्बकमर्था- भासो भाति तादात्म्येन तत्रान्यापोह इत्येषा सज्ञा उक्तेति सम्बन्ध । कल्पक इति–विकल्पके सविकल्प इति यावत् । एतच्च ज्ञान इत्यनेन समानाधिकरणम् । अर्थात्मताभावेऽपि इति । बाह्यार्थात्मताया अभावेऽपि । निश्चितमिति अध्यवसितम् । – \[तत्त्वस॰, प॰ पृ॰ ३१७ ।\] 


[^460]: अश्वादिविकल्पादन्यो गवादिविकल्प – \[आ॰ टि॰\]  ।


[^461]: अथ कथ तस्यापोह इत्येष व्यपदेश इत्याह–प्रतिभासान्तरादित्यादि । प्रतिभासान्तराद् भेदादन्यव्यावृत्तवस्तुनः । प्राप्तिहेतुतयाऽश्लिष्टवस्तुद्वारागतेरपि ॥ विजातीयपरावृत्त तत्फल यत्स्वलक्षणम् । तस्मिन्नध्यवसायाद्वा तादात्म्येनास्य विप्लुतै । तत्रान्याणेह इत्येषा सज्ञोक्ता सनिबन्धना । चतुर्भिर्निमित्तैरपोह इति तस्याख्या । विकल्पान्तरारोपितप्रतिभासान्तराद् भेदेन स्वयं प्रतिभासनात् मुख्यत, अपोह्यत इत्यपोह, अन्यस्मादपोहोऽन्यापोह इति व्युत्पत्ते । उपचारात्तु त्रिभि । १–कारणे कार्यधर्मारोपाद्वा, यदाह अन्यव्यावृत्तवस्तुन प्राप्तिहेतुतयेति । २–कार्ये वा कारणधर्मोषचारात्, तद्दर्शयति–अश्लिष्टवस्तुद्वारा गतेरपीति । अश्लिष्टम् अन्यासम्बद्धम् अन्यतो व्यावृत्तमिति यावत्, तदेव वस्तु द्वारमुषाय, तदनुभवबलेन तथाविधविकल्पोत्पत्ते । ३–विजातीयापोहपदार्थेन सहैक्येन भ्रान्तै प्रतिपतृभिरध्यवसितत्वाच्चेति चतुर्थं कारणम् । तद्दर्शयति–विजातीयेत्यादि । अस्येति । विकल्पबुद्ध्यारूढस्य अर्थप्रतिबिम्बस्य सनिबन्धनेति । सह निबन्धनेन प्रतिभासान्तराद् भेदादिनोक्तेन चतुर्विधेन वर्तत इति सनिबन्धना । – \[तत्त्वस॰, प॰ पृ॰ ३१७ ।\] 


[^462]: अन्यापोह कारणम् अन्यव्यावृत्तवस्तुप्राप्ति कार्यम् – \[आ॰ टि॰\]  ।


[^463]: अपोहे कारणे – \[आ॰ टि॰\]  ।


[^464]: एतत्कार्यम् ।


[^465]: एतत्कारणम् – \[आ॰ टि॰\]  ।


[^466]: अन्यापोहस्य – \[आ॰ टि॰ ।\] 


[^467]: अन्यापोहस्वरूपे – \[आ॰ टि॰\]  ।


[^468]: “–नाव्यवस्थितत्वाद्वा”  \[आ॰\]  ।


प्रसज्यरूपस्तु[^469] “गौरयम् अगौर्न भवति” इति व्यवच्छेदमात्रपर्यवसित इति । प्ररूपितप्रकारस्य[^470] अन्यापोहस्यैव वाचक शब्दोऽभ्युपगन्तव्यः । वाच्यवाचकभावश्च  कार्यकारणभावान्नान्यः;[^471] बुद्धिसम्बन्धिनो हि प्रतिबिम्बस्य शब्दजन्यत्वात् तद्वाच्यत्वं[^472] तज्जनकत्वाच्च शब्दस्य वाचकत्वमिति ॥ छ ॥

[^469]: प्रसज्यप्रतिषेधश्च गौरगौर्न भवत्ययम् । अतिविस्पष्ट एवायमन्यापोहोऽवगम्यते ॥ – \[तत्त्वस॰ पृ॰ ३१८ ।\] 


[^470]: तदेव त्रिविधमपोह प्रतिपाद्य प्रकृते शब्दार्थत्वे योजयन्नाह–तत्रायमित्यादि । तत्राय प्रथम शब्दैरपोह प्रतिपद्यते । बाह्यार्थाध्यवसायिन्या बुद्धे शब्दात्समुद्भवात् ॥ प्रथम इति यथोक्तार्थप्रतिबिम्बात्मा । तत्र कारणमाह–बाह्यार्थाध्य- वसायिन्या इत्यादि । यदेव हि शाब्दे ज्ञाने प्रतिभासते स एव शब्दार्थो युक्तः । न चात्र प्रसज्यप्रतिषेधाध्यवसायोऽस्ति, न चापीन्द्रियज्ञानवत् स्वलक्षणप्रतिभासः । किं तर्हि ? बाह्यार्थाध्यवसायिनी केवलं शाब्दी बुद्धिरुपजायते । तेन तदेवार्थप्रतिबिम्बकं शाब्दे ज्ञाने साक्षात्तदात्मतया प्रतिभासनाच्छदार्थो युक्तो नान्य इति भावः ।एवं तावत्प्रतिबिम्बलक्षणोऽपोहः साक्षाच्छब्दैरुपजन्यमानत्वान्मुख्यः शब्दार्थ इति दर्शितम् । शेषयोरप्यपोहयोः गौणं शब्दार्थत्वमुपवर्ण्यमानमविरुद्धमेवेति दर्शयन्नाह–साक्षादाकार एतस्मिन्नेवञ्च प्रतिपादिते । प्रसज्यप्रतिषेधोऽपि सामर्थ्येन प्रतीयते ॥ न तदात्मा परात्मेति सम्बन्धे सति वस्तुभिः ॥ व्यावृत्तवस्त्वधिगमोऽप्यर्थादेव भवत्यतः ॥ तेनायमपि शब्दस्य स्वार्थे इत्युपचर्य्यते । न तु साक्षादयं शाब्दो द्विविधोऽपोह उच्यते ॥ एवञ्चेति । जन्यत्वेन । कस्मात्पुनः सामर्थ्येन प्रसज्यप्रतिषेधः प्रतीयत इति दर्शयन्नाह–न तदात्मेति । तस्य गवादिप्रतिबिम्बस्यात्मा यः परस्य अश्वादिप्रतिबिम्बस्यात्मा स्वभावो न भवतीति कृत्वा । एवं प्रसज्यलक्षणापोहस्य नान्तरीयकतया प्रतीतेर्गौणं शब्दार्थत्वं प्रतिपाद्य स्वलक्षणस्यापि प्रतिपादयन्नाह–सम्बन्धे सतीत्यादि । तत्र सम्बन्धः शब्दस्य वस्तुनि पारम्पर्येण कार्यकारणभावलक्षणः प्रतिबन्धः । प्रथमं यथावस्थितवस्त्वनुभवः ततो विवक्षा ततः ताल्वादिपरिस्पन्दः ततः शब्द इत्येवं परम्परया शब्दस्य वस्तुभिः बाह्यैरग्न्यादिभिः सम्बन्धः स्यात्तदा तस्मिन् सम्बन्धे सति विजातीयव्यावृत्तस्यापि वस्तुनोऽर्थापत्तितोऽधिगमो भवति । अतो द्विविधोऽपि प्रसज्यप्रतिषेधः अन्यव्यावृत्तवस्त्वात्मा चापोहः शब्दार्थ इत्युपचर्यते । अयमिति स्वलक्षणात्मा, अपिशब्दात् प्रसज्यात्मा च । – \[तत्त्वसं॰, पं॰ पृ॰ ३१८–१९ ।\] 


[^471]: ननु सौगतैस्तादात्म्यतदुत्पत्तिरूप एव सम्बन्ध इष्यते तत्किमत्र वाच्यवाचकभावोऽपीष्यते इत्याह – \[आ॰ टि॰\]  । यश्चापि शब्दस्यार्थेन स वाच्यवाचकभावलक्षणः सम्बन्धः प्रसिद्धः नासौ कार्यकारणभावादन्योऽवतिष्ठते, अपि तु कार्यकारणभावात्मक एवेति दर्शयति–तद्रूपप्रतिबिम्बस्येत्यादि । तद्रूपप्रतिबिम्बस्य धियः शब्दाच्च जन्मति । वाच्यवाचकभावोऽयं जातो हेतुफलात्मकः ॥शब्दः प्रतिबिम्बस्य जनकत्वाद्वाचक उच्यते, तच्च प्रतिबिम्बं शब्देन जन्यमानत्वाद्वाच्यम् । – \[तत्त्वसं॰ पं॰ पृ॰ ३१८– १९ ।\] 


[^472]: तेन शब्देन तत्प्रतिबिम्बस्य वाच्यत्वम् – \[आ॰ टि॰\]  ।


 अपोहवादनिरसनपुरस्सरं शब्दस्य परमार्थसत्सामान्यविशेषात्मकार्थवाचकत्वसमर्थनम्–

अत्र प्रतिविधीयते । यत्तावदुक्तम्–“अपोहः[^473] शब्दलिङ्गाभ्याम्” इत्यादि; तदसमीचीनम्; यतः प्रमाणतः कुतश्चित्तत्सिद्धौ तस्य[^474] तद्विषयत्वं[^475] युक्तम्, न चासौ कुतश्चित् प्रमाणात्प्रसिद्धः; तथाहि–अपोहः[^476] प्रत्यक्षतः सिद्ध्येत्, अनुमानाद्वा ? न तावत्प्रत्यक्षतः; स्वलक्षणविषयत्वात्तस्य । नाप्यनुमानतः; तदविनाभाविलिङ्गाभावात्[^477] । नहि असन्निवृत्त्या अगोनिवृत्त्या चाविनाभूतं[^478] किञ्चिल्लिङ्गमस्ति । तादात्म्यतदुत्पत्तिप्रतिबन्ध  प्रकारेण हि भवन्मते[^479] अविनाभावो व्यवस्थितः । नचान्यव्यावृत्तेः केनचित्सह तादात्म्यतदुत्पत्ती घटेते । तथाहि–अकृतकत्वव्यावृत्ति कृतकत्वम्, तत् स्वलक्षणात्मकम्, नित्यव्यावृत्तिरूपाऽनित्यत्वात्मकं वा स्यात् ? न तावत्स्वलक्षणात्मकम्; अवस्तुरूपत्वात्, यदवस्तुरूप[^480] न तत् स्वलक्षणात्मक यथा खरविषाणम्, अवस्तुरूपञ्च अकृतकत्वव्यावृत्तिरूपतया कृतकत्वमिति । नापि नित्यव्यावृत्तिरूपाऽनित्यत्वात्मकम्;[^481] उभयो[^482] नीरूपतया तादात्म्यसम्बन्धाभावात् । ययो[^483] नीरूपत्व न तयोस्तादात्म्यसम्बन्धः यथा खपुष्पवन्ध्यासुतयोः, नीरूपत्वञ्च अन्यव्यावृत्तिस्वभावयो कृतकत्वानित्यत्वयोरिति । तन्नानयोस्तादात्म्यं घटते । नापि तदुत्पत्ति, नीरूपत्वादेव । तथाहि–यन्नीरूप तन्न कस्यचिज्जन्यं जनक वा यथा खरविषाणम्, नीरूपञ्च साध्यसाधनत्वेनाऽभिप्रेत प्रकृतमन्यापोहद्वयमिति[^484] ।

[^473]:  \[पृ॰ ५५१ पं॰ ९ ।\] 


[^474]: अपोहस्य ।


[^475]: शब्दलिङ्गगोचरत्वम् ।


[^476]: तुलना–इन्द्रियैर्नाप्यगोपोहः प्रथमं व्यवसीयते । नान्यत्र शब्दवृत्तिश्च किं दृष्ट्वा स प्रयुज्यताम् ॥ ७८ ॥ पूर्वोक्तेन प्रबन्धेन नानुमाप्यत्र विद्यते । सम्बन्धानुभवोऽप्यस्य तेन नैवोपपद्यते ॥ ७१ ॥ नागृहीतश्च गमकः शब्दापोहः कथञ्चन । प्रत्यक्षं न च तच्छक्तं न च स्तो लिङ्गवाचकौ ॥ १०६ ॥ यतः स्याद् ग्रहणं तस्य, लिङ्गादीनाञ्च कल्पने । न व्यवस्थेति वाच्यैवं विना प्रत्यक्षमूलतः ॥ १०७ ॥ – \[मी॰ श्लो॰ अपोह॰ ७८–७९, १०६-७ । प्रमेयक॰ पृ॰ ४३५ ।\]  प्रमेयर॰ ३ । १०१ ।


[^477]: अपोहाविनाभावि ।


[^478]: “वाविनाभूतं”  \[ब॰\]  ।


[^479]: सौगतसिद्धान्ते ।


[^480]: अकृतकत्वव्यावृत्तिरूप कृतकत्व न स्वलक्षणात्मकम् अवस्तुरूपत्वात् ।


[^481]: “–क तयो”  \[श्र॰\]  ।


[^482]: अकृतकत्वव्यावृत्तिरूपकृतकत्व-नित्यत्वव्यावृत्तिरूपाऽनित्यत्वयोश्च ।


[^483]: अन्यव्यावृत्तिरूपयो कृतकत्वानित्यत्वयो तादात्म्य न भवति नीरूपत्वात् ।


[^484]: कृतकत्वमनित्यत्वञ्च – \[आ॰ टि॰\]  ।


ननु[^485] चार्थाभावेऽपि अर्थाकारं यत् प्रतिबिम्बमुत्पन्नं तदेवान्यापोहः, स च स्वसंवेदनप्रत्यक्षत एव सिद्ध्यति, इत्यनर्थक तत्रानुमानम्; इत्यप्यसमीक्षिताभिधानम्,[^486] ज्ञानेऽर्थाकारधारित्वस्य तन्निराकारत्वसिद्धौ[^21] प्रतिषिद्धत्वात् ।

[^21]:  \[पृ॰ १६७ ।\] 


[^485]: “ननु चार्थाकारं”  \[आ॰\]  ।


[^486]: “इत्यसमी–”  \[श्र॰\]  ।


अस्तु वा तत्,[^487] तथापि–अत्र कस्य प्रतिबिम्बनम्–स्वलक्षणस्य, सामान्यस्य वा ? न तावत्स्वलक्षणस्य, तस्य[^488] व्यावृत्ताकारत्वात् । अनुगतैकरूपञ्च प्रतिबिम्बम् अन्यापोहोऽभिप्रेतः, अतः स्वलक्षणेनापि तथाविधेनैव[^489] भवितव्यम्[^490] । तथाहि–यस्य[^491] हि यदाकारं प्रतिबिम्बं तत् स्वयमपि तदाकारमेव यथा मुखचन्द्रादि, अनुगतैकाकारञ्च स्वलक्षणस्य ज्ञाने प्रतिबिम्बमिति । अथ सामान्यस्य ज्ञाने प्रतिबिम्बनमिष्यते; तदप्यसत्, तस्याऽसतः[^492] प्रतिबिम्बनानुपपत्तेः । यदसन्न[^493] तत् क्वचित् प्रतिबिम्बति यथा खपुष्पम्, असच्च भवन्मते[^494] सामान्यमिति । तत्र[^495] तत्प्रतिबिम्बाभ्युपगमे[^496] वा प्रतिबिम्बोदयात्प्रागन्योन्यविविक्ततद्रू[^497]पद्वयोपलम्भप्रसङ्गः[^498] । यत्र[^499] यत् प्रतिबिम्बति[^500] तद्द्वयं प्रतिबिम्बोदयात्प्रागन्योन्यविविक्तमुपलभ्यते यथा मुखादर्शादि, प्रतिबिम्बति[^501] च ज्ञाने सामान्याकार इति ।

[^487]: प्रतिबिम्बम् ।


[^488]: ““तस्य”” नास्ति  \[आ॰\]  ।


[^489]: अनुगतैकरूपेण ।


[^490]: “–तव्य यस्य यस्य हि”  \[आ॰\] ,  \[श्र॰\]  ।


[^491]: स्वलक्षणमनुगतैकाकारम् अनुगतैकाकाररूपेण प्रतिबिम्बितत्वात् ।


[^492]: सामान्यस्य अन्यापोहात्मकत्वेन अर्थक्रियाकारित्वाभावेन चासत ।


[^493]: न समान्य ज्ञाने प्रतिबिम्बति असत्त्वात् ।


[^494]: बौद्धमते ।


[^495]: ज्ञाने ।


[^496]: सामान्य ।


[^497]: “–विविक्तस्तद्रूप–”  \[ब॰\]  ।


[^498]: प्रतिबिम्बाधारस्य ज्ञानस्य प्रतिबिम्ब्यस्य च सामान्यस्य विविक्त स्वरूपद्वय प्रतिभासेत इति भाव ।


[^499]: ज्ञान सामान्यञ्च विभिन्नतया उपलभ्येताम् तत्र प्रतिबिम्ब्यमानत्वात् ।


[^500]: “–बिम्बते” भ्र॰ ।


[^501]: “–बिम्बते च”  \[श्र॰\]  ।


अथ वाहदोहाद्येकार्थक्रियाकारितया स्वलक्षणमेवानुवृत्ताकारं सत् सामान्यम्, अतो नोक्तदोषावकाशः;[^502] तदयुक्तम्; एकार्थक्रियामकुर्वतस्तत्कारित्वाभावतः[^448] प्रतिबिम्बो  दयाभावानुषङ्गात् । अर्थक्रियायाश्च कादाचित्कत्वात् तदुदयोऽपि कदाचिदेव स्यात् ।

[^448]: सामान्यस्य ।


[^502]: प्रतिबिम्बाभावलक्षणो दोष ।


किञ्च, एकार्थक्रियाकारित्वं स्वलक्षणे यद्येकमभ्युपगम्यते तदा बाह्यावभासितयोपलभ्यमानप्रतिभासबलात् तदेव प्रतिभास्यमस्तु किं प्रतिबिम्बाग्रहग्रहेण ?

किञ्च, यदि स्वप्रतिबिम्बमात्राध्यवसायित्वं शाब्दविकल्पस्य स्यात् तर्हि अतः[^503] कुतो बहिरर्थे प्रवृत्तिः स्यात् ? स्वप्रतिभासेऽनर्थे अर्थाध्यवसायाच्चेत्, ननु कोऽयमर्थाध्यवसायो[^504] नाम–बाह्यस्यार्थस्य ग्रहणम्, करणम्,[^505] योजनम्, समारोपो वा ? प्रथमपक्षे परमतसिद्धिः;[^506] शाक्यैः शाब्दप्रत्ययानां बहिरर्थग्रहणानभ्युपगमात् । द्वितीयपक्षोप्यनुपपन्नः; नहि बाह्यार्थकरणे ज्ञानानां सामर्थ्यम्, स्वसामग्रीतस्तेषामाविर्भावात्,[^507] अन्यथा अप्रतिहता[^508] सर्वस्य सर्वार्थसिद्धिः स्यात् ।

[^503]: तथापि विकल्पाद्वाह्याभिमुखप्रवृत्तिस्तदर्थिना न स्यात् । – \[न्यायवा॰ पृ॰ ४८५ ।\]  इत्थमपि ततो वस्तुनि प्रवृत्त्यनुपपत्तेः । – \[अनेकान्तजय॰ पृ॰ ३५ब् ।\]  अन्यापोहे प्रतीते च कथमर्थे प्रवर्तनम् । शब्दात्सिद्ध्येज्जनस्यास्य सर्वथाऽतिप्रसङ्गत ॥ – \[तत्त्वार्थश्लो॰ पृ॰ १०९ । प्रमेयक॰ पृ॰ ४३१ । रत्नाकराव॰ ४ । ११ ।\] 


[^504]: तुलना–न, तदेकीकरणासिद्धे, दृश्यविकल्प्ययोरत्यन्तभिन्नत्वात्, साधर्म्यायोगात्, एकस्योभयानुभवितुरभावात् तदा द्वयदर्शनादर्शनविकल्पानुपपत्ते । – \[अनेकान्तजय॰ पृ॰ ३५ब्। ।\]  स्वाकारमवाह्य बाह्यमध्यवस्यन् विकल्प स्वाकारबाह्यविषय इति चेत्, यथाह–स्वप्रतिभासेऽनर्थेऽर्थाध्यवसायेन प्रवृत्तिरिति । अथ कोऽयमध्यवसाय–किं ग्रहणमाहोस्वित् करणम् उत योजना अथ समारोपः ? तत्र स्वप्रतिभासमनर्थमर्थ कथ गृह्णीयात् कुर्याद्वा विकल्प । न हि पीत नील शक्य ग्रहीतु वा शिल्पिशतेनापि । नप्यगृहीतेन स्वलक्षणेन स्वाकारं योजयितुमर्हति विकल्प । न च स्वलक्षण विकल्पगोचर इति चोपपादितम् । – \[न्यायवा॰ ता॰ पृ॰ ४८५ ।\] 


[^505]: “धारणम्”  \[ब॰\]  ।


[^506]: जैनमत ।


[^507]: अर्थानाम् – \[आ॰ टि॰\]  ।


[^508]: ज्ञानमात्रेणैव यद्यर्थस्य समुत्पत्ति स्यात्तदा असङ्ख्यरूप्यकपरिज्ञानादेव असख्यरूप्यकोत्पत्तौ विश्वमदरिद्र स्यात् ।


अथ स्वाकारं[^509] विकल्पो बाह्येनार्थेन योजयति; तदसत्; तथाप्रतीतेरसम्भवात्[^510] । नह्येवं कस्यचित् प्रतीतिः “योऽयमाकारो मदीयः स बाह्यार्थविशिष्टः” इति, बाह्यार्थेन सह स्वाकारस्य[^511] सम्बन्धाभावतो विशेषणविशेष्यभावानुपपत्तेः[^512] । न च परम्परया[^513] तदुत्पत्तिसम्बन्धोऽस्यास्तीत्यभिधातव्यम्; व्यावृत्ताकारार्थस्य[^514] अनुवृत्ताकारप्रतिबिम्बनहेतुत्वप्रतिषेधात् ।

[^509]: “स्वाकारविक–”  \[श्र॰\]  ।


[^510]: “–रभावात्”  \[ब॰\] ,  \[श्र॰\]  ।


[^511]: विकल्पाकारस्य – \[आ॰ टि॰\]  ।


[^512]: स्वाकार–बाह्यार्थयो ।


[^513]: स्वलक्षणरूपो बाह्योर्थः ततो निर्विकल्पकमिति ततो निर्विकल्पक तस्माच्च सविकल्पकमिति पारम्पर्येण विकल्पार्ययोस्तदुत्पत्तिसम्बन्ध – \[आ॰ टि॰\]  ।


[^514]: न हि व्यावृत्ताकारादनुवृत्ताकारं जायते – \[आ॰ टि॰\]  ।


अथ बाह्यमर्थं विकल्प स्वाकारे समारोपयति; तदप्यसाम्प्रतम्; समारोपो हि उभयग्रहणे सति स्यात्, असति वा ? न तावदसति; उभयग्रहणपुरस्सरत्वात्तस्य[^515] । यः[^516] समारोपः स उभयग्रहणपुरस्सर यथा गोर्वाहीके समारोपः,[^517] समारोपश्च विकल्पाकारे बाह्यार्थस्येति । न चेदं निदर्शनं साध्यविकलम्; येनैव हि गौरनुभूतः वाहीकश्च, स  तद्धर्मान् बहुभारोद्वहनादीन् वाहीके निश्चित्य गोत्वमारोपयति “गौर्वाहीकः”[^518] इति । अथोभयग्रहणे सति आरोप स्यात्; ननु[^519] उभयोर्ग्रहण विकल्पेन, निर्विकल्पेन वा स्यात् ? न तावन्निर्विकल्पेन, अस्य[^520] स्वलक्षणगोचरतया अन्यापोहस्वरूपविकल्पाकारे प्रवृत्त्यनुपपत्तेः । नापि विकल्पेन; अस्य बाह्यार्थपरा[^521]मर्शपराङ्मुखत्वात्,[^522] अतः कथमसौ[^523] स्वाकारे बाह्य तत्र[^524] वा स्वाकारमारोपयेत् ?

[^515]: एकस्य अन्यत्र समारोपस्य ।


[^516]: विकल्पाकारे बाह्यार्थसमारोपः उभयग्रहणपूर्वक समारोपत्वात् ।


[^517]: ““समारोप”” नास्ति  \[श्र॰\]  ।


[^518]: जर्तिका नाम वाहीकास्तेषा वृत्त सुनिन्दितम् । – \[महाभार॰ कर्णपर्व अ॰ २०० ।\]  “जाट” इति भाषायाम् । यथा गोशब्दस्य जाड्यादिगुणनिमित्तोऽर्थो वाहीकः । – \[महाभा॰ प्र॰ १ । १ । १५ ।\] 


[^519]: तुलना–क खलु विकल्पमेव दृश्यमित्यध्यवस्यति । विकल्प एवेति चेत्, न, तत्र सामान्यावभासात् अन्यथा विकल्पत्वायोगात् । अन्य इति चेत्, न, आत्मवादापत्तेः तत्तथाध्यवसायनिमित्ताभावाच्च । – \[अनेकान्तजय॰ पृ॰ ३५ब् ।\]  नैकत्वाध्यवसायोऽपि दृश्य स्पृशति जातुचित् । विकल्पस्यान्यथा सिद्ध्येत् दृश्यस्पर्शित्वमञ्जसा । – \[तत्त्वार्थश्लो॰ पृ॰ १०९ ।\]  तदेकत्व हि दर्शनमध्यवस्यति तत्पृष्ठजो व्यवसायो ज्ञानान्तर वा । – \[प्रमाणप॰ पृ॰ ५३ । प्रमेयक॰ पृ॰ ३१ । सन्मति॰ टी॰ पृ॰ ५०० । स्या॰ र॰ पृ॰ ८२ ।\] 


[^520]: निर्विकल्पस्य ।


[^521]: अवस्तुविषयत्वात् – \[आ॰ टि॰\]  ।


[^522]: “–परामर्शप्राङ्मुखत्वात्”  \[श्र॰\]  ।


[^523]: विकल्प ।


[^524]: बाह्येऽर्थे ।


अस्तु वाऽस्योभयग्रहणम्; तथापि–पू[^525]र्वं[^526] स्वप्रतिभासमनर्थमनुभूय पश्चादर्थमारोपयति, युगपदेव वा स्वप्रतिभासञ्चानुभवति[^527] अर्थञ्च समारोपयति, किं वा यावदेवोक्तं भवति–स्वाकारमनुभवतीति तावदेवोक्त भवति अर्थमध्यवस्यतीति[^528] ? न तावत्स्वरूपानुभवः पूर्वं पश्चादर्थसमारोपः, क्षणद्व्यावस्थानविकल्पत्वाज्ज्ञानानाम्, अन्यथा क्षणभङ्गभङ्गप्रसङ्गः[^529] । अथ युगपदेव स्वप्रतिभासमनुभवति अर्थञ्च समारोपयति, तर्हि ग्राह्यग्राहकाकारात्मके विकल्पस्वरूपे सवेद्यमाने स्वानुभवसमानकाल एवार्थः समारोप्यमाणो विकल्पस्वरूपाद् बहिरेवाऽवतिष्ठते[^530] तत्कथमात्मानमनर्थम्[^531] अर्थमारोपयेदसौ ? अथ स्वाकारानुभव एव अर्थसमारोपः, तदप्यसुन्दरम्; अनुभवितव्यविकल्पयितव्ययोर्भेदात् । शब्दससृष्टं हि स्वरूपं विकल्पयितव्यम्, अशब्दसंसृष्ट तु स्वसंवेदनेनानुभवितव्यम्, तत्कथमनयोरेकत्वम् ?

[^525]: तुलना–न च स्वाकारमनर्थमर्थ आरोपयति । न तावदगृहीत स्वाकार शक्य आरोपयितुमिति तद्ग्रहमेषितव्यम् । तत्किं गृहीत्वा आरोपयति, अथ यदैव गृह्णाति तदैवारोपयति । न तावत्पूर्व पक्ष, न हि विकल्पज्ञान क्षणिक क्रमवन्तौ ग्रहणसमारोपौ कर्तुमर्हति । उत्तरस्मिस्तु पक्षे विकल्पस्वसवेदनप्रत्यक्षाद्विकल्पाकारादहङ्कारास्पदाद् अनहङ्कारास्पद समारोप्यमाणो विकल्पो नास्वगोचरो न शक्योऽभिन्न प्रतिपत्तुम् । नापि बाह्यस्वलक्षणैकत्वेन शक्य प्रतिपत्तु विकल्पज्ञानेन स्वलक्षणस्य बाह्यस्याप्रतिभासनात् । – \[न्यायवा॰ ता॰ पृ॰ ४८५ ।\] 


[^526]: “पूर्वं प्रतिभासमानार्थमन्–”  \[श्र॰\]  ।


[^527]: “–भासं वानूभ–”  \[ब॰\]  ।


[^528]: स्वाकारानुभवनमेव अर्थाध्यवसाय इति भाव ।


[^529]: “–भङ्गभङ्गताप्रसङ्ग”  \[ब॰\]  ।


[^530]: यदि यदैव विकल्पाकार स्वप्रतिभासमनर्थमनुभवति तदैवार्थे समारोपयति, तदा विकल्पस्य स्वानुभवव्यापृतत्वादर्थोऽवकाशमलभमान तत्स्वरूपाद् बहिरेवास्ते विकल्पे न सङ्क्रामति, तत्कथमात्मनि अनर्थभूते अर्थ विकल्पाकार आरोपयतीति तात्पर्यम् । – \[आ॰ टि॰\]  ।


[^531]: आत्मनि अनर्थे इत्यर्थ ।


एतेन “दृश्यविकल्प्यावेकीकृत्य बहीरूषतयाऽध्यस्तः” इत्यादि[^532] प्रत्युक्तम्, तदेकी  करणञ्च किं तेनैव ज्ञानेन, ज्ञानान्तरेण वा ? न तावत्तेनैव स्वाकारं दृश्यञ्च पृथक् प्रतिपद्यैक्यं प्रतीयते, तथा[^533] प्रतीत्यभावात्,[^534] क्षणिकत्वाच्च[^535] । नापि ज्ञानान्तरेण; तद्धि एकम्, अनेकं वा ? यद्यनेकम्; कथमैक्यं प्रतिपद्येत ? स्वसंवेदनेन हि ज्ञानस्वरूपं प्रतीयते दर्शनेन तु दृश्यम् । एक तु यदि द्वयं प्रत्येति, कथमैक्यम् ? अथैक्यं प्रत्येति; कथं द्वयं विरोधात् ?

[^532]:  \[पृ॰ ५५५ पं॰ ५ ।\] 


[^533]: तुलना–नैतद् दृश्यविकल्प्यार्थैकीकरणेन भेदत । एकप्रमात्रभावाच्च तयोस्तत्त्वाप्रसिद्धितः । – \[शास्त्रवा॰ ११ । १० ।\]  अतीते तदात्मकतया अभावसमारोपानुपपत्ते । – \[प्रश॰ कन्द॰ पृ॰ ३२० ।\] 


[^534]: “प्रमित्यभा–”  \[ब॰\]  ।


[^535]: ““क्षणिकत्वाच्च”” नास्ति  \[ब॰\]  ।


किञ्च, अयमपोहो भावे भावस्य प्रतीयते, केवलो[^536] वा ? प्रथमपक्षे भावयोः प्रतीतिः किं शब्दादेव, प्रमाणान्तराद्वा ? न तावत् शब्दादेव; अस्य अपोहादन्यत्र प्रवृत्त्यनभ्युपगमात् । अभ्युपगमे[^537] वा किं भावौ प्रतीत्य अतोऽपोहः प्रतीयते, अपोहं वा प्रतीत्य भावाविति ? तत्राद्यविकल्पे नान्यापोहः शब्दार्थः, मुख्यतो[^538] भावयोरेव तदर्थत्वात्,[^539] प्रतीत्युत्तरकालं सामर्थ्यादेव[^540] वा अन्यव्यावृत्तेः[^541] प्रतीतेः । नीलञ्च प्रतीत्य अनीलव्यावृत्तिप्रतीत्यभ्युपगमे स्खलन्ती[^542] तत्प्रतीतिः[^543] स्यात् । अतो नीलस्य अनीलव्यावृत्त्यात्मकस्यैव प्रत्यक्षादिव शब्दात्प्रतीतिरभ्युपगन्तव्या । द्वितीयविकल्पे तु प्रतीतिविरोधः, न खलु केवलोऽपोहः प्रथमं शब्दात् प्रतीयते पश्चाद् भावाविति कस्यचित्स्वप्नेऽपि[^544] प्रतीतिरस्तीति[^545] । एतेन प्रमाणान्तरादपि तत्प्र[^546]तीतिः[^547] प्रत्याख्याता, ततोऽपि भावयोः प्रतीतौ उक्तदोषानुषङ्गाविशेषात्[^548] । अस्तु वा कुतश्चिदस्य[^474] प्रतीतिः, तथापि–भावाभ्यां भिन्नस्यापोहस्य प्रतीतौ कथमस्य[^474] भावसम्बन्धिता स्यात्, भावाभावयोस्तादात्म्यतदुत्पत्तिलक्षणसम्बन्धासम्भवात् ?

[^474]: अपोहस्य ।


[^536]: तुलना–यश्चायमन्यापोह अगौर्न भवतीति गोशब्दस्यार्थ स किं भावोऽथ अभाव इति ? – \[न्यायवा॰ पृ॰ ३२९ ।\]  इति प्रसज्य – \[आ॰ टि॰\]  ।


[^537]: शब्दस्य अपोहादतिरिक्ते भावे प्रवृत्तौ ।


[^538]: “मुख्यतया भा–”  \[श्र॰\]  ।


[^539]: शब्दार्थत्वात् – \[आ॰ टि॰\]  ।


[^540]: भावस्य प्रतिनियतमसाधारण स्वरूपं हि अन्यव्यावृत्त्यात्मक भवत्येव ।


[^541]: “अन्यव्यावृत्तिप्रती” – \[आ॰\]  ।


[^542]: सापेक्षत्वात् – \[आ॰ टि॰\]  ।


[^543]: अनीलव्यावृत्तिप्रतीतिः ।


[^544]: व्यवहारिण पुरुषस्य ।


[^545]: “प्रतीतिरिति”  \[ब॰\] , “प्रतीतिरस्ति”  \[श्र॰\]  ।


[^546]: भावयो प्रतीतिः ।


[^547]: “–तिः किं प्रत्या–”  \[ब॰\]  ।


[^548]: “–नुषङ्गाविरोधात्”  \[ब॰\]  ।


“केवलोऽपोहः प्रतीयते” इत्ययमपि पक्षोऽनेनैव प्रतिव्यूढः, यदि च केवलोऽपोहः शब्दाल्लिङ्गाद्वा प्रतीयेत, तर्हि सर्वशब्दानां[^549] पर्यायता स्याद् अपोहमात्रस्याऽविशिष्टस्याशेषशब्दैः प्रतिपादनात् । एवञ्च[^550] विशेषणविशेष्यभेदः[^551] अतीतादिकालभेदः स्त्रीपुन्नपुंसक[^552]  लिङ्गभेदः एकद्विबहुवचनादिभेदश्च दुर्लभः । लिङ्गलिङ्गिभेदश्च दूरोत्सारित एव स्यात्, यदेव हि लिङ्गशब्दवाच्यमपोहमात्रं तदेव लिङ्गिशब्दस्यापि ।

[^549]: तुलना–भिन्नसामान्यवचना विशेषवचनाश्च ये । सर्वे भवेयुः पर्याया यद्यपोहस्य वाच्यता ॥ – \[मी॰ श्लो॰ अपोह॰ श्लो॰ ४२ । न्यायम॰ पृ॰ ३०४ ।\]  अपि च ये विभिन्नसामान्यशब्दा गवादयो ये च विशेषशब्दा शाबलेयादयस्ते भवदभिप्रायेण पर्यायाः प्राप्नुवन्ति अर्थभेदाभावात् वृक्षपादपादिशब्दवत् । – \[प्रमेयक॰ पृ॰ ४३३ । प्रमेयर॰ ३ । १०१ ।\] 


[^550]: “एवं विशे–”  \[ब॰\] ,  \[श्र॰\]  ।


[^551]: तुलना–अपोहमात्रवाच्यत्व यदि चाभ्युपगम्यते । नीलोत्पलादिशब्देषु शबलार्थाभिधायिषु ॥ विशेषणविशेष्यत्वसामानाधिकरण्ययो । न सिद्धिर्न ह्यनीलत्वव्युदासेऽनुत्पलच्युति ॥ – \[मी॰ श्लो॰ अपोह॰ श्लो॰ ११५–१६ । प्रमेयक॰ पृ॰ ४३६ ।\] 


[^552]: तुलना–लिङ्गसङ्ख्यादिमम्बन्धो न वाऽपोहस्य विद्यते । व्यक्तेरव्यपदेश्यत्वात्तद्द्वारेणापि नास्त्यसौ ॥ – \[मी॰ श्लो॰ अपोह॰ श्लो॰ १३५ ।\] 


अथापोहस्य[^553] भेदाभ्युपगमान्नायं दोषः; तदयुक्तम्, तस्य[^474] भेदाऽसिद्धेः । तस्य हि भेदः अपोह्यभेदाद्, वासनाभेदात्, विभिन्नसामग्रीप्रभवत्वात्,[^554] विभिन्नकार्यकारित्वात्, आश्रयभेदात्, स्वरूपभेदाद्वा स्यात् ? न तावदपोह्यभेदात्;[^555] सर्व-प्रमेयादिशब्दानामपोह्यभेदाभावतः पर्यायताप्रसङ्गात् । न हि असर्वं सर्वराशेर्व्यतिरिक्तम्, अप्रमेयं वा किञ्चिदस्ति यदपोहेन सर्वादिकं सिद्ध्येत् । कथ वा सत्त्व-कृतकत्वादिहेतोः[^556] सिद्धिः ? न हि असदकृतकं वा जगति किञ्चिदस्ति यदपोहेन सत्त्वादिसाधन सिद्ध्येत् । अपोह्यभेदादपोहभेदे[^557] चान्योन्याश्रयः–सिद्धे[^558] ह्यपोह्यभेदे अपोहभेदसिद्धि, तत्सिद्धौ चापोह्यभेदसिद्धिरिति । तन्नापोह्यभेदादपोहस्य भेदः । नापि वासनाभेदात्,[^559] तद्भेदस्या[^560]प्यनुपपत्तेः[^561] । अनुभवभेदनिबन्धनो हि वासनाभेद, अपोहस्य चैकरूपत्वे[^562] अनुभवभेदो दुर्घट । नापि विभिन्नसामग्रीप्रभवत्वादपोहभेदः,[^563] अस्य[^474] कल्पितरूपतया सामग्रीविशेषतः प्रादुर्भावस्यैवाऽनुपपत्तेः[^564] । यत्[^565] कल्पितरूप तन्न कुतश्चित्प्रादुर्भवति यथा तुरङ्गमोत्तमाङ्गे शृङ्गम्, कल्पितरूपश्च भवन्मते[^131] अपोह इति । ततस्तदुत्पत्तौ[^566] वा कल्पितरूपत्वव्याघातः । यत्[^567] कुतश्चिदुत्पद्यते तन्न कल्पितरूपं यथा स्वलक्षणम्, उत्पद्यते च सामग्रीविशेषतोऽपोह इति ।

[^131]: सौगतमते ।


[^474]: अपोहस्य ।


[^553]: तुलना–ननु भेदादपोहाना प्रसङ्गोऽय न युज्यते । सामान्यापोहकॢप्त्या चेद्वस्तुमात्रे सम तव ॥ भिद्यन्ते मम वस्तुत्वात्सामान्यानि परस्परम् । असङ्कीर्णस्वभावानि न चैकत्व वितन्वते । ससृष्टैकत्वनानात्वविकल्परहितात्मनाम् । अवस्तुत्वादपोहाना तव स्याद् भिन्नता कथम् ॥ – \[मी॰ श्लो॰ अपोह॰ श्लो॰ ४३–४५ ।\] 


[^554]: ““विभिन्नसामग्रीप्रभवत्वात्”” नास्ति  \[श्र॰\]  ।


[^555]: तुलना–अन्यापोहश्च शब्दार्थ इत्ययुक्तम्, अव्यापकत्वात् । यत्र द्वैराश्य भवति तत्रेतरप्रतिषेधादितर प्रतीयते यथा गौरिति पदे गौ प्रतीयमान अगौ प्रतिषिध्यमान । न पुन सर्वपद एतदस्ति, न ह्यसर्व नाम किञ्चिदस्ति यत्सर्वपदेन निवर्त्येत । – \[न्यायवा॰ पृ॰ ३२९ ।\]  ननु चापोह्यभेदेन भेदोऽपोहस्य सेत्स्यति । न विशेष स्वतस्तस्य परतश्चौपचारिक ॥ ४७ ॥ प्रमेयज्ञेयशब्दादेरपोह्य कुत एव तु । – \[मी॰ श्लो॰ अपोह॰ श्लो॰ ४७, १४४ । प्रमेयक॰ पृ॰ ४३४ । प्रमेयर॰ ३ । १०१ ।\] 


[^556]: तुलना–यद्यप्यन्येषु शब्देषु वस्तुन स्यादपोह्यता । सच्छब्दस्य त्वभावाख्यान्नाऽपोह्य भिन्नमिष्यते ॥ – \[मी॰ श्लो॰ अपोह॰ श्लो॰ ९८ ।\] 


[^557]: “–भेदे वान्यो–”  \[ब॰\] ,  \[श्र॰\]  ।


[^558]: तुलना– अपोह्यभेदकॢप्तिश्च नाभावाऽभेदतो भवेत् । तद्भदोऽपोहभेदाच्चेत् प्राप्तमन्योन्यसश्रयम् ॥ गोसामान्यस्य भिन्नत्वादगौरित्येष भिद्यते । अगौरित्यस्य च भेदेन गोसामान्य च भिद्यते ॥ – \[मी॰ श्लो॰ अपोह॰ श्लो॰ ६५–६६ । न्यायमं॰ पृ॰ ३०४ ।\] 


[^559]: तुलना–नचापि वासनाभेदाद् भेद सद्रूपतापि वा । अपोहाना प्रकल्प्येत न ह्यवस्तुनि वासना ॥ स्मृतिं मुक्त्वा नचास्त्यस्या शक्तियोग क्रियान्तरे । तस्मान्नान्यादृशे साऽर्थे करोत्यन्यादृशी मतिम् ॥ भवद्भि शब्दभेदोऽपि तन्निमित्तो न लभ्यते । – \[मी॰ श्लो॰ अपोह॰ श्लो॰ १००–२ । प्रमेयक॰ पृ॰ ४३९ ।\] 


[^560]: “तद्भेदस्याप्यनुभव –”  \[आ॰\]  ।


[^561]: वासनाभेदस्य ।


[^562]: अभावरूपतया तुच्छैकस्वभावत्वे ।


[^563]: “–त्वादपोहभेदस्य कल्पि–”  \[ब॰\]  ।


[^564]: “प्रादुर्भावानुप–”  \[श्र॰\]  ।


[^565]: अपोहो न कुतश्चित्प्रादुर्भवति कल्पितरूपत्वात् ।


[^566]: कारणसामग्रीत अपोहोत्पत्तौ ।


[^567]: अपोहो न कल्पित कारणादुत्पद्यमानत्वात् ।


एतेन विभिन्नकार्यकारित्वात्तद्भेदः[^568] प्रत्याख्यातः; अपरमार्थसतो विभिन्नकार्यकारित्वानुपपत्तेः खपुष्पवत् । तत्कारित्वे[^569] वाऽपरमार्थसत्त्वाऽसम्भवात्[^570] स्वलक्षणवत् । कुतश्च कार्यकारणयोर्भेदः सिद्धो यतः तद्भेदादपोहस्य[^571] भेदः सिद्ध्येत्–अपोहभेदात्, स्वरूपतो वा ? अपोहभेदाच्चेद्; अन्योन्याश्रयः–सिद्धे हि कारणभेदे कार्यभेदे च तत्प्रभवतया[^572] तत्का[^573]रितया[^574] च अपोहभेदसिद्धिः, तत्सिद्धौ च कार्यकारणयोर्भेदसिद्धिरिति । स्वरूपतस्तद्भेदसिद्धौ[^575] च[^576] अपोहकल्पनाऽनर्थक्यम् ।

[^568]: अपोहभेद ।


[^569]: अर्थक्रियाकारित्वे ।


[^570]: “चापर–”  \[ब॰\]  ।


[^571]: कार्यभेदात् ।


[^572]: भिन्नकारणप्रभवतया ।


[^573]: “तत्कार्यतया”  \[ब॰\]  ।


[^574]: भिन्नकार्यकारितया ।


[^575]: कार्यकारणयो भेदसिद्धौ ।


[^576]: “वा”  \[श्र॰\]  ।


अथाश्रयभेदादपोहभेदः;[^577] तन्न; अवस्तुरूपस्यास्य क्वचिदाश्रितत्वानुपपत्तेः । यदवस्तुरूपं[^578] न तत् क्वचिदाश्रितम् यथा गगननलिनम्, अवस्तुरूपश्चापोह इति । आश्रितत्वे वा किमसौ[^579] प्रतिव्यक्ति भिन्नः, अभिन्नो वा स्यात् ? यदि भिन्नः; तदा द्रव्यगुणकर्मणां[^580] मध्ये अन्यतमरूपतैवास्याभ्युपगता[^474] स्यात्, प्रतिव्यक्त्यन्यस्य आश्रितत्वानुपपत्तेः । अथाभिन्नः; तदा सामान्यरूपतैव नामान्तरेणोक्ता स्यात् इत्युभयथाप्यन्यापोहरूपतानुपपत्तिः ।

[^474]: अपोहस्य ।


[^577]: तुलना–तेनैवाधारभेदेनाप्यस्य भेदो न युज्यते । न हि सम्बन्धिभेदेन भेदो वस्तुन्यपीप्यते । किमुतावस्त्वससृष्टमन्यतश्चानिवर्तितम् । अनवाप्तविशेषाश यत्किमप्यनिरूपितम् । – \[मी॰ श्लो॰ अपोह॰ श्लो॰ ४८–४९ ।\] 


[^578]: अपोहो न क्वचिदाश्रितः अवस्तुरूपत्वात् ।


[^579]: अपोह ।


[^580]: अपोहरूपस्य सामान्यस्य आश्रयभूतानि द्रव्यगुणकर्माण्येव भवितुमर्हन्ति, सामान्यस्य द्रव्यादित्रयवृत्तित्वात् ।


अथ स्वरूपभेदादपोहस्य भेदः; तन्न; अपरमार्थसत्त्वेऽस्य[^474] स्वरूपभेदानुपपत्तेः । यदपरमार्थसन्न[^581] तस्य स्वरूपभेदः यथा खपुष्पखरविषाणादेः, अपरमार्थसंश्चापोह इति । स्वरूपभेदे वाऽस्य[^582][^583] स्वलक्षणवत् परमार्थसत्त्वप्रसङ्गः ।

[^474]: अपोहस्य ।


[^581]: नापोहस्य स्वरूपभेद अपरमार्थसत्त्वात् ।


[^582]: “चास्य”  \[ब॰\]  ।


[^583]: अपोहस्य । तुलना–यद्वा भिद्यमानत्वाद्वस्त्वसाधारणाशवत् । अवस्तुत्वे त्वनानात्वात् – \[मी॰ श्लो॰ अपोह॰ श्लो॰ ४६ । न्यायमं पृ॰ ३०४ ।\] 


किञ्च, पर्युदासरूपः,[^584] प्रसज्यरूपो वाऽपोहः स्वरूपतो भिन्नः शब्दैरभिधीयेत[^585] ? यदि पर्युदासरूपः; तदास्य भावान्तररूपताभ्युपगन्तव्या[^586] । भावान्तरञ्च “विशेषः, सामान्यम्, तदुपलक्षितो वा विशेषः, तत्समुदायो वा स्यात्” इति पक्षचतुष्टयेऽपि विधिरेव शब्दार्थः स्यात् नाऽपोहः । अथ प्रसज्यरूपः; तदा निषेधमात्रमेव[^587] शब्दैरभिहितं स्यात्, तच्चायुक्तं  तथाप्रतीत्यभावात् । परप्रतिपादनार्थो हि शब्दप्रयोगः, परश्च नीलार्थी न अनीलनिषेधमात्रं जिज्ञासते,[^588] अजिज्ञासितञ्च प्रतिपादयतः प्रतिपादकस्याऽप्रेक्षापूर्वकारित्वप्रसङ्गः ।

[^584]: किञ्चापोहाख्य सामान्य वाच्यत्वेनाभिधीयमान पर्युदासलक्षनञ्चाभिधीयेत, प्रसज्यलक्षण वा ? – \[प्रमेयक॰ पृ॰ ४३२ । प्रमेयर॰ ३ । १०१ ।\] 


[^585]: “–भिधीयते”  \[ब॰\] ,  \[श्र॰\]  ।


[^586]: यथा घट पटात् स्वरूपतो भिन्न सन् भावान्तर – \[आ॰ टि॰\]  । तुलना–अगोनिवृत्ति सामान्य वाच्यं यै परिकल्पितम् । गोत्व वस्त्वेव तैरुक्तमगोपोहगिरा स्फुटम् ॥ – \[मी॰ श्लो॰ अपोह॰ श्लो॰ १ । प्रमेयक॰ पृ॰ ४३२ ।\] 


[^587]: तुलना–नन्वन्यापोहकृच्छब्दो युष्मत्पक्षेऽनुवर्णित । निषेधमात्र नैवेह प्रतिभासेऽवगम्यते ॥ किन्तु गौर्गवयो हस्ती वृक्ष इत्यादिशब्दत । विधिरूपावसायेन मति शाब्दी प्रवर्तते ॥ पूर्वपक्षे – \[तत्त्वसं॰ का॰ ९१०–११ । प्रमेयक॰ पृ॰ ४३२ ।\] 


[^588]: “जिज्ञासति”  \[ब॰\]  ।


निषेधमात्राभिधायित्वे च नीलोत्पलशब्दयोः सामानाधिकरण्यन्न[^589] प्राप्नोति, नीलशब्दो ह्यनीलव्यवच्छेदमात्रे चरितार्थः, उत्पलशब्दोऽपि अनुत्पलव्यवच्छेदमात्रे । न चैतौ व्यवच्छेदौ एकस्मिन् धर्मिणि सम्बद्धौ, भावाभावयोस्तादात्म्यादिसम्बन्धासभवात्[^590] । नपि तौ शब्दौ[^591] एकधर्मिविषयौ;[^592] घटपटशब्दयोरिवाऽनयोः एकधर्मिविषयत्वानभ्युपगमात्[^593] ।

[^589]: भिन्ननिमित्तयो शब्दयोरेकस्मिन्नधिकरणे वृत्ति सामानाधिकरण्यम् – \[प्रमाणवा॰ स्ववृ॰ टी॰ १ । ६४ ।\]  तुलना–यस्य चान्यापोहः शब्दार्थस्तेनानीलानुत्पलव्युदासौ कथ समानाधिकरणाविति वक्तव्यम् । यस्य पुनर्विधीयमान शब्दार्थस्तस्य जातिगुणविशिष्ट नीलोत्पलशब्दाभ्या द्रव्यमभिधीयते, जातिगुणौ द्रव्ये वर्तेते न पुनरनीलानुत्पलव्युदासौ, तस्मात् समानाधिकरणार्थो नास्तीति । – \[न्यायवा॰ पृ॰ ३३१ । न्यायम॰ पृ॰ ३०५ ।\]  सामानाधिकरण्यञ्च न भिन्नत्वादपोहयोः । अर्थतश्चैतदिष्येत कीदृश्याधेयता तयो ॥ न चासाधारण वस्तु गम्यतेऽन्यच्च नास्ति ते । अगम्यमानमेकार्थ्य शब्दयो क्वोपयुज्यते ॥ – \[मी॰ श्लो॰ अपोह॰ श्लो॰ ११८–१९ । अनेकान्तजय॰ पृ॰ ४० । प्रमेयक॰ पृ॰ ४३६ ।\] 


[^590]: धर्मी भावात्मक, अभावात्मकौ च अनीलानुत्पलव्यवच्छेदौ ।


[^591]: नीलमुत्पलमिति शब्दौ ।


[^592]: “–विषयो घट–”  \[आ॰\]  ।


[^593]: सामानाधिकरण्य हि भिन्नप्रवृत्तिनिमित्तयो शब्दयो एकत्रार्थे वृत्ति – \[आ॰ टि॰\]  ।


किञ्च, नञेव पर्युदासवृत्तिः प्रसज्यवृत्तिर्वा भवति, गौरिति च नायं नञ्, अतः कथमगोपर्युदासेन गोशब्दवृत्तिः[^594] ? गौरयमिति विधिरूपेणैवास्य[^595] प्रवर्त्तमानत्वात् । ततः सामान्यविशेषवानर्थः शब्दस्य विषयोऽभ्युपगन्तव्यः अल प्रतीत्यपलापेन । तस्य[^596] च सङ्केतव्यवहारकालानुयायित्वप्रसिद्धेः नेत्थम्भूते[^597] स्वलक्षणे सङ्केतकरणवैफल्यम्[^598] । भवत्कल्पितस्य[^599] तु स्वलक्षणस्य सुगतमतपरीक्षायां प्रपञ्चत प्रतिक्षिप्तत्वात्[^600] तत्र[^601] तत्करणं[^602] विफलमेव । अतो यः “सङ्केतव्यवहारकालाननुयायी” इत्यादि[^603] सिद्धसाधनत्वादुपेक्षणीयम् ।

[^594]: “–शब्दप्रवृत्तिः”  \[ब॰\] ,  \[श्र॰\]  ।


[^595]: “–वास्य वर्त्त–”  \[आ॰\]  ।


[^596]: सामान्यविशेषात्मनोऽर्थस्य ।


[^597]: सामान्यविशेषात्मके ।


[^598]: “सकेतवैफ–”  \[श्र॰\]  ।


[^599]: सौगतकल्पितस्य ।


[^600]:  \[पृ॰ ३७९ ।\] 


[^601]: क्षणिकस्वलक्षणे ।


[^602]: सङ्केतकरणम् ।


[^603]:  \[पृ॰ ५५२ प॰ ९ ।\] 


सम्बन्धश्च वाच्यवाचकयोः ऊहाख्यप्रमाणेन प्रतीयते, सर्वत्र सम्बन्धप्रतीतेस्तदधीनत्वात्[^604] । अतः “अस्येदमभिधानमिति सम्बन्धकारिणि ज्ञाने प्रतिनियतेन्द्रियविषययो शब्दार्थयोर्न प्रतिभासः” इत्याद्यप्ययुक्तमुक्तम्,[^605] सामान्यविशेषात्मनोरेव शब्दार्थयोः प्रतिनियतेन्द्रियविषयतोपपत्तेः, अत कथ तयोः तत्कारिणि[^606] ज्ञाने प्रतिभासाभावः ?

[^604]: ऊहाख्यप्रमाणायत्तत्वात् ।


[^605]:  \[पृ॰ ५५३ प॰ ४ ।\] 


[^606]: सङ्केतकारिणि ।


ननु चातीतानागतार्थशब्दानां “नद्यास्तीरे मोदकराशयः सन्ति” इत्यादिशब्दानाञ्च अर्थाभावेऽपि प्रवृत्तिप्रतीतेः कथमर्थे प्रतिबन्धसिद्धिस्तेषा[^607]म्[^238] ? इत्यप्यसमीक्षिताभिधानम्,  यतो न वयं[^608] सर्वशब्दानामर्थनान्तरीयकत्वं[^609] प्रतिपन्नाः । किन्तर्हि ? सुनिश्चिताप्तप्रणेतृकाणामेव । न च केषाञ्चिच्छब्दानामर्थव्यभिचारित्वदर्शनात्[^610] सर्वेषां तद्व्यभिचारित्वं युक्तम्; मरीचिकादौ जलाद्यवभासिनोऽध्यक्षस्य अप्रामाण्योपलम्मात् सत्यजलाद्यवभासिनोप्यस्याऽप्रामाण्यप्रसङ्गात्[^611] । मरीचिकादौ जलाद्यवभासिन एवास्याऽप्रामाण्य वाधकसद्भावान्नेतरस्य इत्यन्यत्रापि समानम् । तन्न प्रत्यक्षशब्दयोः परमार्थविषयत्वे कश्चिद्विशेषः ।

[^238]: शब्दानाम् ।


[^607]: “प्रतिबन्धस्तेषा–”  \[श्र॰\]  ।


[^608]: जैना । तुलना–न हि वयं सर्वशब्दाना प्रामाण्यं प्रतिपद्येमहि किं तर्हि सुनिश्चिताप्तप्रणेतृकाणामेव । तन्न प्रामाण्य प्रति प्रत्यक्षशब्दयोर्विशेषमुपलभामहे । – \[न्यायावता॰ टी॰ पृ॰ ६ ।\] 


[^609]: अर्थाविनाभावित्वम् ।


[^610]: अनाप्तप्रणेतृकाणाम् ।


[^611]: जलज्ञानस्य ।


अतो निराकृतमेतत्–“अन्यदेवेन्द्रियग्राह्यम्” इत्यादि । नहि प्रतिभासभेदो विषयभेदं प्रसाधयति, अभिन्नेऽप्यर्थे[^612] स्वसामग्रीविशेषात्तद्भेदस्योपपद्यमानत्वात्[^613] दूरासन्नार्थोपनिबद्धदृष्टिप्रेक्षकजनवत् । यथैव हि दूरासन्नदेशादिसामग्रीविशेषवशात् पादपादेरभिन्नस्यापि विभिन्नप्रतिभासविषयत्वं तथा शाब्द-प्रत्यक्षप्रत्यययोरभिन्नविषयत्वेऽपि शब्देन्द्रियादिसामग्रीभेदाद् अस्पष्टेतरप्रतिभासभेदो न विरोधमध्यास्ते । अतः अन्धस्य चक्षुष्मतश्च अभिन्नेऽपि विषये सामग्रीभेदात् प्रतिभासभेदोपपत्तेः अयुक्तमुक्तम्–[^614] “शब्दात्प्रत्येति भिन्नाक्षो नतु प्रत्यक्षमीक्षते ।” इति ।

[^612]: तुलना– न च ग्राहकप्रत्यक्षस्मृतिप्रतिभासभेदात् विषयस्वभावाभेदाभाव, सकृदेकार्थोपनिबद्धदर्शनप्रत्यासन्नेतरपुरुषज्ञानविषयवत् । यथा हि सकृदेकस्मिन्नर्थ पादपादौ उपनिबद्धदर्शनयो प्रत्यासन्नविप्रकृष्टपुरुषयोर्ज्ञानाभ्या विषयीकृते स्पष्टास्पष्टप्रतिभासभेदान्न स्वभावभेद पादपस्य तस्यैकत्वाव्यतिक्रमात्, तथैव ग्राहकयोः प्रत्यक्षस्मृतिप्रतिभासयोः भेदेऽपि स्पष्टमन्दतया न तद्विषयस्य भेद स्वलक्षणस्यैकस्वभावत्वाभ्युपगमात् । – \[अष्टश॰, अष्टसह॰ पृ॰ १२४ ।\]  करणभेदेन प्रतिपत्त्योर्भेदात् । अन्धस्य हि शब्दाद्रूपविषय विज्ञानमुत्पद्यते न तु चाक्षुषमिति । यस्य चापरोक्ष चाक्षुष विज्ञानमस्ति असावनन्ध । – \[प्रश॰ व्यो॰ पृ॰ ५८६ ।\]  स्पष्टास्पष्टाकारतयाऽर्थप्रतिभासभेदश्च सामग्रीभेदान्न विरुद्ध्यते दूरासन्नार्थोपनिबद्धेन्द्रियप्रतिभासवत् । – \[प्रमेयक॰ पृ॰ ४४६ । सन्मति॰ टी॰ पृ॰ २५९ । स्या॰ र॰ पृ॰ ७१५ ।\] 


[^613]: प्रतिभासभेदस्य ।


[^614]:  \[पृ॰ ५५३ पं॰ १० ।\] 


यच्चान्यदुक्तम्–“वाच्यवाचकभावश्च[^615] कार्यकारणभावान्नान्यः” इत्यादि, तदप्यचारु; यतः सति बुद्धिसम्बन्धिनि प्रतिबिम्बे अस्य[^616] शब्दजन्यत्वात् तद्वाच्यत्वं[^617] स्यात् शब्दस्य च तज्जनकत्वाद् वाचकत्वम्, न च तदस्ति,[^618] प्रागेवास्य प्रपञ्चतः प्रतिषेधात् । यदि च कार्यकारणभाव एव वाच्यवाचकभावः स्यात्; तदा श्रोत्रज्ञाने[^619] प्रतिभासमानोऽपि शब्दः[^620]  स्वप्रतिभासस्य भवत्येव कारणम् अतस्तस्याप्यसौ[^621] वाचक[^622] स्यात् । यथा च विकल्पस्य शब्दः कारणम् एव पारम्पर्येण[^623] स्वलक्षणमपि, अतस्तदपि[^624] वाचकं स्यात् । अत[^625] प्रतिनियतवाच्यवाचकभावव्यवस्थाविलोप स्यात् । ततो यद्यत्र[^626] यथा निर्बाधबोधे प्रतिभासते तत्तत्र तथैवाऽभ्युपगन्तव्यम् यथा अन्त सुखमाह्लादनाकारतया, प्रतिभासते च अबाधे शाब्दे[^627] प्रत्यये सामान्यविशेषात्मकतया[^628] वहिर्घटादिकं वस्त्विति ॥ छ ॥

[^615]:  \[पृ॰ ५५६ प॰ १५ ।\] 


[^616]: बुद्धिगतप्रतिबिम्बस्य ।


[^617]: इयता कार्य वाच्यं कारण वाचकमिति सिद्धम् – \[आ॰ टि॰\]  ।


[^618]: बुद्धौ प्रतिबिम्बम् ।


[^619]: “–ज्ञानप्रतिभा–”  \[श्र॰\] ,  \[ब॰\]  ।


[^620]: शब्द निर्विकल्पकप्रत्यक्षस्य कारणम्, “नाकारण विषय” इत्यभ्युपगमात् । तुलना–यतो यदि कार्यकारणभाव एव वाच्यवाचकभाव स्यात्, तदा श्रोत्रज्ञाने प्रतिभासमान शब्द स्वप्रतिभासस्य भवत्येव कारणमिति तस्याप्यसौ वाचकः स्यात् । यथा च विकल्पस्य शब्द कारणम् एव परम्परया स्वलक्षणमपि अतस्तदपि वाचकं स्यात् – \[रत्नाकराव॰ ४ । ११ ।\] 


[^621]: स्वप्रतिभासस्य – \[आ॰ टि॰\]  ।


[^622]: कारण यतो भवन्मतेन वाचकम् ।


[^623]: शब्दस्वलक्षणाच्छब्दग्राहिनिर्विकल्पक तस्माच्च सविकल्पकम्, अथवा स्वलक्षणान्निर्विकल्पक तस्माच्च सबिकल्पकमिति ।


[^624]: स्वलक्षणमपि कारणत्वाद्वाचक स्यात् ।


[^625]: स्वलक्षणस्यावाचकत्वे प्रसक्ते ।


[^626]: शाब्दे बोधे सामान्यविशेषात्मकतयैव अर्थ प्रतिभाति तत्र तथैव निर्बाधबोधप्रतीतिविषयत्वात् ।


[^627]: “शब्दप्रत्यये”  \[श्र॰\] ,  \[ब॰\]  ।


[^628]: तुलना–अनेकमेकञ्च पदस्य वाच्यम् – \[बृहत्स्व॰ श्लो॰ ४४ ।\]  अनेकमेकात्मकमेव वाच्य द्वयात्मक वाचकमप्यवश्यम् । – \[अन्ययो॰ श्लो॰ १४ ।\] 


 शब्दस्य सामान्यमात्रवाचकत्वमिति मीमासकस्य पूर्वपक्ष–

ननु सामान्यविशेषात्मकतया शाब्दप्रत्यये बहिर्घटादिवस्तुनः प्रतिभासमानत्वमसिद्धम्, शब्दानां सामान्यमात्रगोचरचारितया[^629] तत्प्रभवप्रत्ययस्य[^630] तत्मात्रविषयताया[^631] एवोपपत्तेः । सामान्यमात्रमेव हि शब्दानां गोचरः, तस्य[^632][^633] क्वचित्[^634] प्रतिपन्नस्य एकरूपतया सर्वत्र[^635] सङ्केतविषय[^636]  तोपपत्तेः, न पुनर्विशेषाः[^637] तेषामानन्त्यतः[^638] कार्त्स्न्येनोपलब्धुमशक्यतया तद्विषयतानुपपत्तेः[^639] । अथ यावतामुपलम्भः तावत्स्वेव सङ्केतक्रियोपगम्यते; तर्हि विशेषान्तरेषु सङ्केताऽसम्भवात् शाब्दव्यवहारानुपपत्तिः । न चाऽयोगिनः प्रतिपत्तुः प्रत्येकमशेषविशेषोपलम्भः सकृत्[^640] क्रमेण वा सम्भवति, अयोगित्वविरोधानुषङ्गात्[^641] । योगिनस्तु विवादापन्नत्वात्[^642] तदुपलम्भो[^643] दूरोत्सारित एव । न चानुपलब्धेषु तेषु[^644] “इदमस्य वाचकम्, इदञ्च वाच्यम्”[^645] इत्यभिधानाभिधेयप्रतिपत्तिनियमलक्षणः सङ्केतः सभवति, तदसम्भवे[^646] च शब्दश्रवणादर्थप्रतिपत्त्यनुपपत्तेः सिद्धः शाब्दव्यवहारोच्छेदः । ततस्तद्व्यवहारमिच्छता[^647] सामान्यमात्रे सङ्केतोऽभ्युपगन्तव्यः अतस्तदेव[^648] शब्दार्थः[^649] सिद्धः ।

[^629]: आकृतिस्तु क्रियार्थत्वात् – \[जैमिनिसू॰ १ । ३ । ३३ ।–\]  तु शब्द पक्षान्तर व्यावर्त्तयति । आकृति शब्दार्थ – \[शाबरभा॰ १ । ३ । ३३ ।\]  आकृतिशब्देन जातिरेवाभिप्रेता मीमासकै, तथाहि–जातिमेवाकृतिं प्राहु व्यक्तिराक्रियते यया । सामान्य तच्च पिण्डानामेकबुद्धिनिबन्धनम् ॥ ३ ॥ तन्निमित्तञ्च यत्किञ्चित्सामान्य शब्दगोचरम् ॥ ४ ॥ सामान्यमाकृतिर्जाति शक्तिर्वा सोऽभिधीयताम् ॥ १८ ॥ यद्येकमेव वस्त्वनेकाकार तत्तर्हि तादृगेव शब्दोऽभिदधत् सामान्यमात्राभिधायी न स्यादत आह–न चेति । न च तत्तादृश कश्चिच्छब्द शक्नोति भाषितुम् ॥ ६३ ॥ सामान्याशानपोद्धृत्य पद सर्वं प्रवर्तते । – \[मी॰ श्लो॰ आकृति॰ श्लो॰ ३-४, १८, ६३ ।\]  पूर्वं सामान्यविज्ञानात् चित्रबुद्धेरनुद्भवात् । गामानयेति वाक्याच्च यथारुचि परिग्रहात् ॥ गोशब्दोच्चारणे हि पूर्वमेवागृहीतासु व्यक्तिषु सामान्य प्रतीयते, तदाकारज्ञानोत्पत्ते पश्चाद् व्यक्तय प्रतीयन्ते, अतश्चाकृतिप्रत्ययस्य निमित्तान्तराभावाद् व्यक्तिप्रत्यये च पूर्वप्रतीतसामान्यनिमित्तत्वात् आकृति शब्दार्थ इति विज्ञायते । यदि च व्यक्तयोऽभिधेया भवेयुस्ततस्तासा चित्रखण्डमुण्डादिविशेषस्वरूपग्रहणाद्विचित्रा शब्दोच्चारणे बुद्धिः स्यात् । एकाकारा तु उत्पद्यते । तेनाप्याकृतिः शब्दार्थ इति निश्चीयते । गामानयेति चोदिते अर्थप्रकरणाभावे या काञ्चित् सामान्ययुक्ता व्यक्तिमानयति न सर्वा न विशिष्टाम् । यदि च व्यक्तेरभिधेयत्व ततः सर्वासा युगपदभिहितत्वादशेषानयन स्यात् । या वाऽभिधेया सैवैका आनीयेत, यतस्त्वविशेषण जातिमात्रयुक्ता आनीयते तेनापि सामान्यस्य पदार्थत्व विज्ञायते । – \[तन्त्रवा॰ १ । ३ । ३३ ।\]  आनन्न्यव्यभिचाराभ्या शक्त्यनेकत्वदोषत । सन्देहाच्चरमज्ञानाच्चित्रबुद्धेरभावत ॥ अन्वयव्यतिरेकाभ्यामेकरूपप्रतीतित । आकृते प्रथमज्ञानात्तस्या एवाभिधेयता ॥ व्यक्त्याकृत्योरभेदाच्च व्यवहारोपयोगिता । लिङ्गसख्यादिसम्बन्ध सामानाधिकरण्यधी ॥ सर्वं समञ्जस ह्येतद्वस्त्वनेकान्तवादिन । – \[शास्त्रदी॰ १ । ३ । ३५ ।\]  सम्बन्धिभेदात्सत्तैव भिद्यमाना गवादिषु । जातिरित्युच्यते तस्या सर्वे शब्दा व्यवस्थिता ॥–  \[वाक्यप॰ ३ । ३३ ।\] 


[^630]: शब्दप्रभव – \[आ॰ टि॰\]  ।


[^631]: “–विषयतया”  \[ब॰\]  ।


[^632]: “तस्य प्रति–”  \[आ॰\]  ।


[^633]: सामान्यस्य – \[आ॰ टि॰\]  ।


[^634]: व्यक्तिविशेषे ।


[^635]: यावदनन्तास्वपि व्यक्तिषु ।


[^636]: “–यतोपपद्यते”  \[ब॰\]  ।


[^637]: शब्दविषया इति सम्बन्ध ।


[^638]: न ह्यनन्तासु व्यक्तिषु सज्ञित्व शक्यतेऽवगन्तुम् ।– शास्त्रदी॰ १ । ३ । ३५ ।


[^639]: सङ्केत – \[आ॰ टि॰\]  ।


[^640]: “सह क्रमेण”  \[ब॰\]  ।


[^641]: अशेषव्यक्त्युपलम्भे हि सर्वज्ञत्वमेव स्यादिति भाव ।


[^642]: मीमासको हि सर्वज्ञं न मनुते – \[आ॰ टि॰\]  ।


[^643]: तस्य व्यक्तीनामुपलम्भ ।


[^644]: विशेषेषु – \[आ॰ टि॰\]  ।


[^645]: “–च्यमभिधा–”  \[श्र॰\]  ।


[^646]: अभिधानाभिधेयप्रतिपत्तिनियमलक्षणसङ्केताभावे – \[आ॰ टि॰\]  ।


[^647]: शाब्दव्यवहार – \[आ॰ टि॰\]  ।


[^648]: सामान्यमेव – \[आ॰ टि॰\]  ।


[^649]: “शब्दार्थः प्रसिद्ध”  \[श्र॰\]  ।


किञ्च, जातिमद्विशेषशब्दार्थवादिनां किं जातिमभिधाय शब्दो व्यक्तिमभिवत्ते, अनभिधाय वा ? न तावदभिधाय; जातिलक्षणविशेषणविशेषप्रतिपत्तावेव[^650] उपक्षीणशक्तिकत्वेनास्य विशेष्याप्रतिपादकत्वप्रसङ्गात् । उक्तञ्च–[^651]

[^650]: “–लक्षणप्रतिप–”  \[ब॰\]  । “–लक्षणविशेषणप्र–”  \[श्र॰\]  ।


[^651]: उद्धृतोऽयम् – \[प्रश॰ व्यो॰ पृ॰ १९१ । काव्यप्र॰ पृ॰ ४४ । मुक्ताव॰ दिन॰ पृ॰ ३७३ । काव्यानु॰ प॰ २५ ।\]  अभिधा पदशक्तिः, विशेष्य न गच्छेत् न प्राप्नोति । कुत इत्याशङ्कायामाह–क्षीणेति । क्षीणशक्तिर्विशेषण इत्यनन्तरं सदिति पूरणीयम् । तथा च यतो विशेषण प्राप्य पदशक्ति क्षीणशक्ति क्षीणसामर्थ्या भवत्यतो विशेष्य नाभिधा गच्छेत् न प्राप्नुयादिति पर्यवसितार्थ । – \[रामरु॰ पृ॰ ३७३ ।\] 


विशेष्य नाभिधा[^652] गच्छेत् क्षीणशक्तिर्विशेषणे ।  \[ \]  इति ।  

[^652]: स मुख्योऽर्थस्तत्र मुख्यो व्यापारोऽस्याभिधोच्यते । – \[काव्यप्र॰ पृ॰ ३९ ।\] 



नाप्यनभिधाय, विशेषमात्रप्रतिपादकत्वेन जातिमद्वाचकत्वाभावानुषङ्गात् । न च सामान्यमात्रस्य अभिधानैरभिधाने[^653] विशेषाणामनभिधानात् प्रयोजनार्थिनः शब्दात्प्रवृत्तिर्न प्राप्नोति, प्रतिपन्नस्यापि ततः[^654] तन्मात्रस्य[^655] प्रयोजनाप्रसाधकत्वादित्यभिधातव्यम्, तत्प्रतिपत्त्यन्यथानुपपत्त्या[^656] विशेषाणामपि प्रतिपत्तिसम्भवात् । प्रथमतो हि शब्दात्सा  मान्यमात्र प्रतीयते, पश्चात्तदन्यथानुपपत्त्या पिण्डविशेषो लक्षणया[^657][^658] प्रतीयते निराधारस्य सामान्यस्य अश्वविपाणवदसभवात् । उक्तञ्च–[^659]

[^653]: “–रभिधानं वि–”  \[ब॰\]  ।


[^654]: शब्दात् – \[आ॰ टि॰\]  ।


[^655]: सामान्यमात्रस्य – \[आ॰ टि॰\]  ।


[^656]: सामान्यप्रतिपत्त्यन्यथानुपपत्त्या । न ह्यनमिधाय गोत्वमुपलक्षण गोव्यक्तावेव प्रयोगव्यवस्था लभ्यते । तच्चेदभिहितं सिद्धमाकृतिशब्दार्थत्वमिति । – \[तन्त्रवा॰ १ । ३ । ३३ ।\]  न ह्यनभिधाय जातिं तज्जातीयत्वेन रूपेण व्यक्तिरभिधातु शक्यते । ततश्च विशिष्टाभिधानमेव वाचोयुक्त्यन्तरेणापन्नं न शुद्धाभिधानम् । विशिष्टाभिधाने च पूर्वतर विशेषणमभिधातव्यम् । तदभिधाने च तत एव अत्यन्ताविनाभूतव्यक्तिप्रतिपत्तिसिद्धे न तत्र अभिधानशक्तिकल्पनावसरः । – \[शास्त्रदी॰ १ । ३ । ३५ ।\] 


[^657]: “लक्षणाया”  \[श्र॰\]  ।


[^658]: आह च–तेन तल्लक्षितव्यक्ते क्रियासम्बन्धचोदना । जातिव्यक्त्योरभेदो वा वाक्यार्थेषु विवक्षित । – \[शास्त्रदी॰ १ । ३ । ३५ ।\]  "लक्षणाया स्वरूपम्–मुख्यार्थबाधे तद्योगे रूढितोऽथ प्रयोजनात् । अन्योऽर्थो लक्ष्यते यत्सा लक्षणाऽऽरोपिता क्रिया ॥ – \[काव्यप्र॰ पृ॰ ४० । सा॰ द॰ १ । ९ ।\]  वाच्यस्यार्थस्य वाक्यार्थे सम्बन्धानुपपत्तित । तत्सम्बन्धवशप्राप्तस्यान्वयाल्लक्षणोच्यते ॥ – \[प्रक॰ वाक्यार्थ॰ पृ॰ १३ ।\] 


[^659]: “तदुक्तम्”  \[ब॰\] ,  \[श्र॰\]  ।


स्वाभिधेयाविनाभूतप्रतीतिर्लक्षणोच्यते[^660] ।  \[तन्त्रवा॰ १ । ४ । २३\]  इति ।  

[^660]: अभिधेयाविनाभूते प्रवृत्तिर्लक्षणेप्यते – \[तन्त्रवा॰ १ । ४ । २३ ।\]  उद्धृतोऽयम्– “अभिधेयाविना” – \[काव्यप्र॰ पृ॰ ५० ।\]  “प्रवृत्तिर्लक्षणोच्यते” – \[तीता॰ पृ॰ २०४ । पदार्थदी॰ पृ॰ ३१ ।\] 



तल्लक्षितगोपिण्डादिविशेषप्रतीत्यन्यथानुपपत्त्या[^661] तु बाहदोहादिप्रयोजनविशेषप्रतीति लक्षितलक्षणेति[^662] ॥ छ ॥

[^661]: सामान्यलक्षित ।


[^662]: यत्र तु शक्यार्थस्य परम्परासम्बन्धरूपा लक्षणा सा लक्षितलक्षणेत्युच्यते । यथा द्विरेफादिपदे रेफद्वयसम्बन्धो भ्रमरपदे ज्ञायते, भ्रमरपदस्य च सम्बन्धो भ्रमरे ज्ञायते तत्र लक्षितलक्षणा । – \[मुक्ता॰ पृ॰ ३८९ ।\] 


 तन्निरसनपुरस्सर शब्दस्य वस्तुभूतसामान्यविशेषात्मकार्थवाचकत्वसमर्थनम्–

अत्र प्रतिविधीयते । यत्तावदुक्तम्–सामान्यमात्रमेव[^663] हि शब्दानां गोचर इत्यादि; तदसमीक्षिताभिधानम्; सङ्केतानुसारेण शब्दस्य वाचकत्वोपपत्तेः । सङ्केतश्चास्य तद्वत्येव[^664] प्रतिपन्नो[^665] न पुन सामान्यमात्रे,[^666] प्रवृत्त्याद्यगोचरतया वाहदोहाद्यर्थक्रियाकारित्वविकलतया[^667] च केवलेऽस्मिन् शाब्दव्यवहारासम्भवतः सङ्केतप्रतिपत्तेर्निष्फलत्वात् । “एवंविधाद्धि शब्दादेवविधोऽर्थ त्वया प्रतिपत्तव्य, एवञ्जातीय के चार्थे शब्दोऽप्येवञ्जातीयकः प्रयोक्तव्यः” इति सदृशपरिणामापन्नयोरेव वाच्यवाचकयोः सङ्केतयित्रा सङ्केतं प्रतिपाद्यो ग्राहित ।

[^663]:  \[पृ॰ ५६६ प॰ ७ ।\] 


[^664]: सामान्यवति विशेषे –  \[आ॰ टि॰\]  ।


[^665]: “प्रतिपन्ने न”  \[ब॰\]  ।


[^666]: जातिमात्रे हि सङ्केताद् व्यक्तेर्भान सुदुष्करम् । – \[शब्दश॰ का॰ १९ ।\] 


[^667]: तुलना–तत्र जातिरनर्थक्रियायोग्या । नहि जातिर्वाहदोहादौ क्वचिदपि प्रत्युपस्थिता । न वा तादृशप्रकरणाभावे लोकव्यवहारेषु शब्दप्रयोग । न जातिर्वाहदोहादिक कर्तुं समर्था । ततश्च बाहदोहाद्यर्थिनो जातिचोदना निष्फलेति न तदर्थ शब्दप्रयोग । यापि स्वप्रतिपत्तिलक्षणाऽर्थक्रिया जातेरुपवर्ण्यते, न तदर्थम्पुरुष प्रवर्तते शब्दप्रयोगादेव तस्या सिद्धत्वात् । जातिमात्रप्रतिपत्त्यर्थं शब्दप्रयोगो भविष्यतीति चेदत आह–नवेत्यादि । तादृशमिति वाहदोहादिप्रकरण निष्फलस्य शब्दप्रयोगस्योपेक्षणीयत्वादित्युक्तत्वात् । जातौ च वाच्याया सत्या गामानयेत्यत्र वाक्ये न वाक्यार्थप्रतीति स्यात् गोत्वस्य क्रियात्वेऽन्वयाभावात् । – \[प्रमाणवा॰ स्ववृ॰, टी॰ १ । ९५ ।\]  न खलु सर्वात्मना सामान्य वाच्य तत्प्रतिपत्ते अर्थक्रिया प्रत्यनुपयोगात् । न हि गोत्व वाहदोहादावुपयुज्यते । – \[अष्टश॰, अष्टसह॰ पृ॰ १३९ । तत्त्वार्थश्लो॰ पृ॰ १०२ ।\] 


यदपि “विशेषाणामभिधेयत्वे आनन्त्यतः कार्त्स्न्येनोपलब्धुमशक्यतया” इत्याद्युक्तम्,[^668] तदप्यसाम्प्रतम्, साध्यसाधनव्यक्तिवत् सदृशपरिणामापन्नानां वाच्यवाचकव्यक्तीनामानन्त्येऽपि ऊहज्ञानेन कार्त्स्न्यत प्रतिपत्तुं शक्यत्वात् । एतच्च शब्दार्थयो  र्नित्यसम्बन्धनिषेधे[^669] अपोहप्रतिषेधे च[^670] प्रपञ्चितमित्युपरम्यते[^671] । तथा च “न चायोगिनः प्रतिपत्तुः प्रत्येकमशेषविशेषोपलम्भः सकृत् क्रमेण वा सम्भवति” इत्यादि[^672] प्रत्युक्तम्; अयोगिनोपि अशेषविशेषाणामुक्तविधिनोपलम्भसम्भवप्रतिपादनात्[^673] ।

[^668]:  \[पृ॰ ५६७ प॰ १ ।\] 


[^669]:  \[पृ॰ ५५० पं॰ ११ ।\] 


[^670]:  \[पृ॰ ५६४ प॰ । १४\] 


[^671]: “–मित्युच्यते”  \[ब॰\]  ।


[^672]:  \[पृ॰ ५६७ पं॰ ३ ।\] 


[^673]: उक्तविधिना उक्तप्रमाणेन ऊहाख्येन – \[आ॰ टि॰\]  ।


यदप्युक्तम्–“किं[^674] जातिमभिधाय शब्दो व्यक्तिमभिधत्ते” इत्यादि, तदप्यसाम्प्रतम्; जातितद्वतोर्युगपदेव[^675] एकत्र ज्ञाने प्रतिभाससम्भवात् । नचैकज्ञानविषयत्वे विशेषणविशेष्यभावप्रतिनियमो न स्याद्, विपर्ययो वा स्यात्-विशेषणस्यापि विशेष्यरूपतानुषङ्गादित्यभिधातव्यम्, दण्डपुरुषयोर्युगपदेकत्रापि ज्ञाने प्रतिभासमानयोः विशेषणविशेष्यभावप्रतिनियमप्रतीतेः[^676] । तत्प्रतिभासाविशेषेऽपि[^677] हि येन विशिष्टं यत् प्रतीयते तद्विशेषणम् इतरद् विशेष्यम् । न खलु दण्डादेः पुरुषे विशिष्टप्रतीतिजननादन्यद्[^678] विशेषणत्वं सभवति । यथा च चाक्षुषे ज्ञाने दण्डपुरुषयोः विशेषणविशेष्यभावापन्नयोर्युगपत्प्रतिभासमानत्वात् तत्प्रतिनियमाविरोधः तथा दण्डीतिशब्देऽपि । नह्यत्र[^679] दण्डमात्रं पुरुषमात्रं वा प्रतिभासते, विशेषणविशेष्यभावापन्नस्य युगपदुभयस्य[^680] प्रतिपादनात् । अतो दण्डिशब्दात् दण्डविशिष्टः पुरुषो यथा प्रतिभासते तथा गोशब्दात् गोत्वविशिष्टः पिण्डः इति प्रतिपत्तव्यम् । अथ[^681] गोशब्दश्रवणात् शाबलेयादिविशेषाऽप्रतीतेर्न विशेषः शब्दार्थः; तन्न; तद्विशेषाप्रतीतावपि[^682] सामान्ययुक्तः ककुदादिमान् विशेषो गोशब्दात् प्रतीयत एव शाबलेयादिविशेषास्तु[^683] तद्युक्ताः[^684] शाबलेयादिशब्देभ्यः प्रतीयन्ते । नचैतावता सामान्यमेव शब्दार्थो युक्तः, प्रधानोपसजर्नभावेन[^685] उभयोः प्रतिभासनात् । “गामानय” इत्यादि  प्रयागेषु[^686] सामान्यवतोऽर्थस्य आनयनादिक्रियाभिसम्बन्धप्रतीतेश्च तद्वानेव[^687] शब्दार्थः ।

[^674]:  \[पृ॰ ५६७ प॰ ९ ।\] 


[^675]: तुलना–प्रत्यक्षे तावद् द्वयोरपि विशेषणविशेष्ययोरिन्द्रियविषयत्व सामान्ये हि सयुक्तसमवायादिन्द्रिय प्रवर्तमान विशेषणवद्विशेष्यमपि विषयीकरोति । न हि सामान्य प्रत्यक्ष विशेषोऽनुमेय इति व्यवहारः । एव गुणत्वग्राहिणीन्द्रिये गुणिनोऽनुमेयत्व स्यात्, नचैवमस्ति । तस्माद् विशेषपर्यन्त प्रत्यक्ष तथा पदमपि तत्तुल्यविषय न तु सामान्यमात्रनिष्ठमिति युक्तम् यथा विध्यन्तपर्यन्तो वाक्यव्यापार इष्यते । तथैव व्यक्तिपर्यन्त पदव्यापार इष्यताम् । – \[न्यायमं॰ पृ॰ ३२४–२५ ।\] 


[^676]: दण्ड एव विशेषण पुरुष एव च विशेष्यमिति ।


[^677]: एकत्र ज्ञाने प्रतिभासमानेऽपि ।


[^678]: दण्डयुक्तोऽयमिति ।


[^679]: शाब्दे ज्ञाने ।


[^680]: “युगपत्तदुभयस्य”  \[ब॰\] ,  \[श्र॰\]  ।


[^681]: तुलना– अथ गोशब्दश्रवणाच्छाबलेयादिविशेषाप्रतिपत्तेर्न विशेष शब्दार्थ, सत्यम्, किं तर्हि ? सामान्ययुक्तोऽर्थ प्रतीयते न शाबलेयादिबिशेष, स च शाबलेयादिशब्देभ्य एव प्रतीयत इति, न चैतावता सामान्यमेव शब्दार्थ, प्रधानोपसर्जनभावेनोभयोः प्रतिभासनात् । तथा गामानयेत्यादिप्रयोगेषु सामान्यवतोऽर्थस्य आनयनादिकृत्या सम्बन्धात् । – \[प्रश॰ व्यो॰ पृ॰ १९२ ।\] 


[^682]: शाबलेयादिरूपस्य विशेषस्य अप्रतिभासनेऽपि ।


[^683]: “अशाबले–”  \[श्र॰\]  ।


[^684]: गोत्वविशिष्टा ।


[^685]: तुलना–व्यक्त्याकृतिजातयस्तु पदार्थ । तुशब्दो विशेषणार्थ कि विशिष्यते । प्रधानाङ्गभावस्यानियमेन पदार्थत्वमिति । यदा हि भेदविवक्षा विशेषावगतिश्च तदा व्यक्तिः प्रधानम् अङ्ग तु जात्याकृती, यदा तु भदोऽविवक्षित सामान्यगतिश्च तदा जाति प्रधानम् अङ्ग तु व्यक्त्याकृती । तदेतद् बहुल प्रयोगेषु । आकृतेस्तु प्रधानभाव उत्प्रेक्षितव्य । – \[न्यायभा॰ २ । २ ६७ । न्यायवा॰ पृ॰ ३२९ । न्यायम॰ पृ॰ ३२५ ।\] 


[^686]: तुलना–अन्येषु तु प्रयोगेषु गा देहीत्येवमादिषु । तद्वतोऽर्थक्रियायोगात्तस्यैबाहु पदार्थताम् ॥ – \[न्यायम॰ पृ॰ ३२३ ।\] 


[^687]: सामान्यविशेषवान् – \[आ॰ टि॰\]  ।


यच्चान्यदुक्तम्–“विशेष्यं[^688] नाभिधा गच्छेत्”[^689] इत्यादि, तदप्यपेशलम्, “विशेषणं प्राक् प्रतिपाद्य पुनर्विशेष्यं शब्दः प्रतिपादयति” इति विरम्य[^690] व्यापारानभ्युपगमात्, युगपदेवास्य[^154] विशेषणविशेष्यप्रतिपादनव्यापारप्रदर्शनात् । क्षीणशक्तित्वञ्चास्याऽनुपपन्नम्,[^691] शक्तेः कार्यानुमेयत्वात्, विशेषणविशेष्यप्रतिपत्तिलक्षण हि कार्यमुपलभ्यमान तत्रास्य[^692][^154] शक्तिमनुमापयति । भिन्नज्ञानालम्बनयोश्च विशेषणविशेष्यत्वे इद चोद्यं स्यात्, न त्वेकज्ञानालम्बनयोः । भवतोऽपि[^693] चैतच्चोद्य समानम्–उपलब्धस्य हि शब्दस्य अर्थप्रतिपादकत्वं स्यात्, अतः स्वात्मप्रतिपत्तावेवास्य[^154] क्षीणशक्तित्वात् सामान्यलक्षणाऽर्थप्रतिपादकमपि न स्यादिति लाभमिच्छतो मूलोच्छेदः स्यात् ।

[^154]: शब्दस्य ।


[^688]:  \[पृ॰ ५६७ प॰ १२ ।\] 


[^689]: “गच्छेदि तदप्य–”  \[आ॰\]  ।


[^690]: तुलना–प्रथम जातिमात्रमवबोद्ध्यापर्यवसानादनन्तर विशेषमवबोधन्ति, किं वाऽन्तर्भावितविशेषामेव जातिम् ? नाद्य, पदबुद्ध्यो विरम्य व्यापाराभावात् । – \[चित्सु॰ पृ॰ २६३ ।\]  शब्दबुद्धिकर्मणा विरम्य व्यापाराभाव इति वादिभिरेव । – \[सा॰ द॰ परि॰ ५ ।\] 


[^691]: शब्दस्य । तुलना–ननूक्त क्षीणशक्तिर्विशेषणेति विशेष्य नाभिदध्यात् इति, तावच्छक्ते कार्यविषयत्वात् । कार्यञ्च विशेषणप्रतिपत्तिवत् विशेष्यप्रतिपत्तिलक्षणमुपलभ्यमान शक्तेर्व्यवस्थापकम् । अथ कार्यस्यैवाभाव ब्रूयात्, स चैव ब्रुवाण स्वसवेदनमपि बाधते, विशेष्यप्रतिपत्ते सवेदनात् । – \[प्रश॰ व्यो॰ पृ॰ १९२ ।\] 


[^692]: विशेषणविशेष्योभयप्रतिपत्तौ ।


[^693]: मीमासकस्यापि । तुलना– समानञ्चैतद् उपलभ्यमानस्य शब्दस्य अर्थप्रतिपादकत्वाभ्युपगमात्, स्वात्मप्रतिपत्तौ च क्षीणत्वात् सामान्यप्रतिपादकत्व न स्यात् । – \[प्रश॰ व्यो॰ पृ॰ १९२ ।\] 


अथ सामान्यप्रतिपत्तेर्दृष्टत्वान्न तत्रास्य[^694] शक्तेः प्रक्षयः, तर्हि विशेषणविशेष्यप्रतिपत्तेरप्यतो[^237] दृष्टत्वात् कथ तत्राप्यस्य[^154] तत्प्रक्षयः[^695] स्यात् ।

[^154]: शब्दस्य ।


[^237]: शब्दात् ।


[^694]: सामान्यप्रतिपत्तौ शब्दस्य ।


[^695]: शक्तिप्रक्षय ।


यदप्यभिहितम्–“तत्प्रतिपत्त्यन्यथानुपपत्त्या”[^696] इत्यादि; तदप्यभिधानमात्रम्; यतो[^697] यदि शब्दात्सामान्यमेव[^698] प्रतीयते तर्हि व्यक्तेः किमायात येन तत्तां[^699] लक्षयति ? अथ  व्यक्त्या सह तस्य[^448] सम्बन्धसद्भावात् ततस्तत्प्रतीयमानं[^700] तां लक्षयति; कः पुनस्तस्यास्तेन[^701] सम्बन्धो नाम–संयोगः, समवायः, तदुत्पत्तिः, तादात्म्यं वा ? न तावत्संयोगः, अद्रव्यत्वात्[^702] । नापि समवायः, अपसिद्धान्तप्रसङ्गात्[^703] । तदुत्पत्तिरपि अत[^704] एवानुपपन्ना । तादात्म्याभ्युपगमे तु सामान्यविशेषयोः[^705] तादात्म्यापन्नयोः[^706] एकस्मादेव गवादिशब्दात् विशेषणविशेष्यरूपतया प्रतीयमानयोः कथमेकस्यैव शब्दार्थत्वं वक्तु युक्तम्, अप्रामाणिकत्वप्रसङ्गात् ?

[^448]: सामान्यस्य ।


[^696]:  \[पृ॰ ५६७ पं॰ १६ ।\] 


[^697]: तुलना–व्यक्तेरशक्यचोदनत्वात् लक्षितलक्षणया जातिरुच्यते इति चेत्, अशब्दचोदिते सम्बन्धे सत्यपि कथ प्रवर्तेत ? न हि कश्चित् दण्ड छिन्धीत्युक्ते दण्डिन छिनत्ति । लक्षितलक्षणेत्यादि पर । सत्य न सामान्यमर्थक्रियाकारि किन्तु व्यक्तिरेव, केवल व्यक्तेरशक्यचोदनत्वात् कारणात् सामान्ये नियुक्त शब्द सामान्य लक्षयति । तेन सामान्येन शब्दलक्षितेन सम्बन्धाद् व्यक्तिरपि लक्ष्यत इति, न हि गोशब्दादुच्चरिताद् गोत्व प्रतीयते अपि तु गौरेवावसीयते । न नामैव तथाप्युच्यते । अशब्दचोदितेत्यादि । यदि नाम जातितद्वतोस्सम्बन्ध तथापि अशब्दचोदिते व्यक्तिविशेषे कथ प्रवर्तते ? नैव । दण्डदण्डिनोस्सत्यपि सम्बन्धे न हि कश्चित्प्रेक्षापूर्वकारी दण्ड छिन्धि इत्युक्ते दण्डिन छिनत्ति अशब्दचोदितन्वात् । तथा जातौ चोदिताया व्यक्तौ प्रवृत्तिर्न युक्तेत्यर्थ । – \[प्रमाणवा॰ स्ववृ॰, टी॰ १ । ९५ ।\]  लक्षितलक्षणया वृत्तिरतादात्म्ये न भवेत् सम्बन्धान्तरासिद्धे कार्मुकादिवत् । – \[अष्टश॰, अष्टसह॰ पृ॰ १३९ । तत्त्वार्थश्लो॰ पृ॰ १०२ ।\]  किञ्च यदि नाम शब्दाज्जाति प्रतिपन्ना व्यक्ते किमायात येनासौ ता गमयति । – \[प्रमेयक॰ पृ॰ ४१२ ।\] 


[^698]: “शब्दसामा–”  \[ब॰\]  ।


[^699]: सामान्य ता व्यक्तिम् ।


[^700]: शबदात् ।


[^701]: व्यक्ते ।


[^702]: द्रव्ययोरेव संयोगात्, सयोगस्य गुणत्वेन द्रव्याश्रितत्वात् ।


[^703]: न हि मीमासका समवायं स्वीकुर्वन्ति ।


[^704]: अपसिद्धान्तप्रसङ्गादेव, नहि शब्दार्थयो परस्परमुत्पाद्योत्पादकभाव ।


[^705]: “–विषयोस्ता–”  \[आ॰\]  ।


[^706]: “तादात्म्यापन्नविशेषयोः”  \[श्र॰\]  ।


किञ्च, अनयोस्तल्लक्षणः[^707] सम्बन्धः शब्दप्रयोगकाल एव प्रतिपन्नः, पूर्व वा ? न तावत्तत्काल एव; व्यक्तेः शब्दोच्चारणकालेऽप्रतीतेः, प्रतीतौ वा किं लक्षणया ? तत्काले[^708] तत्प्रतीतिश्च[^709] कि प्रत्यक्षतः, अनुमानात्, शब्दादेव वा स्यात् ? न तावत्प्रत्यक्षतः; देशकालस्वभावविप्रकृष्टायाः व्यक्तेः इन्द्रियसम्बन्धाभावतस्तत्प्रभवप्रत्यक्षेण[^710] प्रत्येतुमशक्यत्वात् । नाप्यनुमानतः; तत्प्रतिबद्धलिङ्गाऽदर्शनात् । शब्दादेव तत्प्रतीतौ[^711] तु सिद्धं व्यक्तेरपि शब्दार्थत्वम्[^712] । अथ पूर्वं जातिव्यक्त्योस्तादात्म्यलक्षणः सम्बन्धः प्रतिपन्नः, यदि नाम तदा[^713] तयोरसौ दृष्टो नैतावता[^714] सर्वत्र सर्वदा तयोस्तेन[^715] भाव्यम्, अन्यथा पटस्य शुक्लरूपेण क्वचित्[^716] कदाचित्तादात्म्यदर्शनात् सर्वत्र सर्वदा[^717] तथाभाव[^718] स्यात् ।

[^707]: सामान्यव्यक्त्यो । तुलना–सम्बन्धस्तयोस्तदा प्रतीयते पूर्वं वा ? – \[प्रमेयक॰ पृ॰ ४१२ ।\] 


[^708]: शब्दोच्चारणसमये ।


[^709]: तादात्म्यलक्षणसम्बन्धप्रतीति ।


[^710]: इन्द्रियार्थसन्निकर्षोत्पन्न ।


[^711]: सामान्यव्यक्त्योस्तादात्म्यस्य प्रतीतौ ।


[^712]: न हि व्यक्त्यनधिगतावपि तन्निष्ठ सम्बन्धो ग्रहीतुं शक्य इति ।


[^713]: पूर्वम् ।


[^714]: “–तावता सर्वदा”  \[श्र॰\]  ।


[^715]: सम्बन्धेन ।


[^716]: “क्वचित्कतादा–”  \[आ॰\]  ।


[^717]: “सर्वदा भाव”  \[ब॰\]  ।


[^718]: शुक्लतादात्म्यम् ।


अथ जातेरिदमेव स्वरूपं यद् व्यक्तिनिष्ठता; ननु किं सर्वसर्वगतायास्तस्यास्तद्रूपं स्यात्, व्यक्तिसर्वगताया वा ? तत्राद्यपक्षोऽनुपपन्नः; व्यक्त्यन्तराले तदभाव[^719]प्रसङ्गात्[^720] तत्र[^721] तद्रूपस्या[^722]सम्भ[^723]वात्[^724] । व्यक्तिसर्वगतायास्तु तस्याः[^725] तद्रूपोपगमे[^726] व्यक्तिवज्जातेरप्यनेकत्वप्रसिद्धेः उभयोरविशेषतः शब्दार्थत्वं स्यात्, न वा कस्यचित् । अस्तु वा अविचारितस्वरूपायास्तस्यास्तन्निष्ठ[^725]स्वभावता;[^727] तथाप्यसौ[^728] “सर्वत्र सर्वदा व्यक्तिनिष्ठा” इति प्रत्यक्षतः प्रतीयेत, अनुमानतो वा ? प्रत्यक्षतश्चेत्; किं युगपत्, क्रमेण वा ? तत्राद्यपक्षोऽनुपपन्नः;  निखिलव्यक्तीनां युगपदप्रतिपत्तौ जातेस्तन्निष्ठतया युगपत्प्रतिपत्त्यनुपपत्तेः । द्वितीयपक्षे तु निरवधेर्व्यक्तिपरम्पराया[^729] युगसहस्रेणापि क्रमेण प्रतिपत्त्यभावतः तस्यास्तन्निष्ठतावसायसम्भवोऽतीव[^725] दुर्घट । तन्न प्रत्यक्षतः तस्यास्तन्निष्ठताधिगमो युक्तः । नाप्यनुमानतः; प्रत्यक्षपूर्वकत्वेनास्य भवताऽभ्युपगमतस्तदभा[^730]वे[^731] तस्यापि[^732] तत्राऽप्रवृत्तेः,[^733] तस्यास्तन्निष्ठतयाऽविनाभाविलिङ्गासम्भवाच्च[^725][^734] । ततः शब्दस्य सामान्यवाचकत्वे व्यक्तिवाचकत्वानुपपत्तिरेव ।

[^719]: “तद्भावप्र–”  \[आ॰\] ,  \[श्र॰\]  ।


[^720]: जाते यद् व्यक्तिनिष्ठताख्य स्वरूपमुक्तं तस्य अभावप्रसगात् ।


[^721]: व्यक्त्यन्तराले ।


[^722]: व्यक्तिनिष्ठताख्यस्य स्वरूपस्य असभाव्यमानत्वात् । व्यक्त्यभावे हि न व्यक्तिनिष्ठताख्य स्वरूपं सिद्ध्यति, अतश्च स्वरूपाभावात् स्वरूपवत सामान्यस्याप्यभाव ।


[^723]: “–स्य सभवात्”  \[श्र॰\]  ।


[^724]: “–सम्भवन्”  \[आ॰\]  ।


[^725]: जाते ।


[^726]: व्यक्तिनिष्ठताख्यस्वरूपस्वीकारे ।


[^727]: व्यक्तिनिष्ठ ।


[^728]: जाति – \[आ॰ टि॰\]  । तुलना–किञ्च, सर्वदा जातिर्व्यक्तिनिष्ठेति प्रत्यक्षेण प्रतीयते अनुमानेन वा ? – \[प्रमेयक॰ पृ॰ ४१२ ।\] 


[^729]: अनन्ताया ।


[^730]: मीमासकादिना ।


[^731]: प्रत्यक्षाभावे ।


[^732]: अनुमानस्यापि ।


[^733]: जातेर्व्यक्तिनिष्ठत्वबोधने ।


[^734]: “–वात् तत”  \[ब॰\]  ।


किञ्च, सामान्ये सङ्केतितः शब्दः तदभिवत्ते, असङ्केतितो वा ? न तावदसङ्केतितः; अतिप्रसङ्गात् । अथ सङ्केतितः, किं प्रतिपन्ने सामान्ये तत्सङ्केत स्यात्, अप्रतिपन्ने वा ? यद्यप्रतिपन्ने, अतिप्रसङ्गः । अथ प्रतिपन्ने, कुतस्तत्प्रतिपत्ति ? न तावत् प्रत्यक्षानुमानाभ्याम्; नित्यादिस्वभावसामान्यग्राहकत्वेन अनयोः[^735] सामान्यपरीक्षावसरे प्रतिक्षिप्तत्वात्[^373] । शब्दैकप्रामाणसमधिगम्यत्वे तु अनवस्थेतरेतराश्रयदोषानुषङ्गः । तथाहि–यदि य एव शब्दः सामान्ये सङ्केत्यते तत एव तत्प्रतिपत्तिः, तदा इतरेतराश्रयः– प्रतिपन्ने हि सामान्ये तत्रास्य[^154] सङ्केतसिद्धिः, तत्सिद्धौ च तत सामान्यप्रतिपत्तिरिति । शब्दान्तरात्तु[^736] तत्सिद्धौ[^737] अनवस्था, तस्यापि हि शब्दान्तरस्य प्रतिपन्ने सामान्ये सङ्केतो भविष्यति, तत्प्रतिपत्तिश्च अन्यस्माच्छब्दान्तरादिति । यदि च शब्दात्सामान्यमेव प्रतीयते, तदा शाब्दमप्रमाणमेव स्याद् गृहीतग्राहित्वात्, शब्दार्थयोः सम्बन्धग्राहिणैव हि प्रमाणेन[^738] सामान्यं[^739] गृहीतमिति ।

[^154]: शब्दस्य ।


[^373]:  \[पृ॰ २८५ ।\] 


[^735]: प्रत्यक्षानुमानयो ।


[^736]: “–रात्तसिद्धी”  \[आ॰\]  ।


[^737]: सामान्यसिद्धौ ।


[^738]: भूयोदर्शनादिना ।


[^739]: यदेव हि शब्दार्थसम्बन्धग्रहणकाले सामान्यं गृहीत तदेव शब्दोच्चारणकालेऽपि – \[आ॰ टि॰\]  ।


किञ्च, शब्दान्निर्विशिष्ट सामान्यं प्रतीयमान पुरुषं प्रवर्त्तयति, विशिष्टं वा ? न तावन्निर्विशिष्टम्, अतिप्रसङ्गात् । अथ विशिष्टम्, किङ्कृतमस्य[^448] वैशिष्ट्यम्–विशिष्टव्यक्तितादात्म्यकृतम्, तत्रैव[^740] तत्प्रवृत्तिहेतुत्वकृतम्, अस्येदमिति प्रतीतिकृत वा ? तत्राद्यपक्षोऽनुपपन्नः, तस्य[^448] स्वकीयसकलव्यक्तिभिः सह तादात्म्यसद्भावतो विशिष्टव्यक्तावेव तादात्म्यानुपपत्तेः । अथ स्वकीयाखिलविशिष्टव्यक्तितादात्म्यकृतमेव अस्य वैशिष्ट्यमुच्यते, नन्वेव सर्वत्र तद्व्यक्तौ पुरुषस्य प्रवृत्तिप्रसङ्गात् प्रतिनियतद्व्यक्तौ प्रवृत्त्यभाव स्यात् । न च गोशब्दाद् गोत्वमात्रप्रतीतौ क्वापि व्यक्तौ प्रवृत्तिरुपपद्यते, तस्याः[^741] सर्वथाऽप्रतिपन्नत्वात्[^742] । यस्मिन्[^743] प्रतीयमाने यत् सर्वथा न प्रतीयते न तत्प्रतीतितस्तत्र प्रवृत्तिः यथा जलप्रतीतितोऽनले, गोशब्दाद् गोत्वमात्रप्रतीतौ न प्रतीयन्ते च खण्डादयो व्यक्तिविशेषा इति ।

[^448]: सामान्यस्य ।


[^740]: विशिष्टव्यक्तावेव ।


[^741]: व्यक्ते – \[आ॰ टि॰\]  ।


[^742]: गोत्वसामान्यमात्रस्यैव प्रतिपन्नत्वात् – \[आ॰ टि॰\]  ।


[^743]: शब्दाद् गोत्वप्रतीतावपि न शावलेयादिषु प्रवृत्ति तत्प्रतीतावपि तेषा सर्वथाऽप्रतिपन्नत्वात् ।


अथ गोशब्दाद् गोत्वं प्रतीयमानं गोव्यक्तिसम्बद्धमेव प्रतीयते; कथमेवं सामान्यमेव शब्दार्थः स्यात् ? विशेषणविशेष्यभावापन्नयोः सामान्यविशेषयोः ततः[^237] प्रतीतेः । ननु गोशब्दात्साक्षाद् गोत्वमेव प्रतीयते,[^744] व्यक्तिस्तु तदन्यथानुपपत्त्यैव प्रतीयते इति, तदप्यसुन्दरम्; एवं जातेरेव शब्दार्थत्वमायातं व्यक्तेस्तु प्रमाणान्तरगम्यता,[^745] तथा च शब्दस्य लक्षणया[^746] विशेषप्रतिपादकत्वं दुर्घटम् । अथ शब्दस्यैव अयमान्तरो व्यापारः यत् सामान्यं प्रतिपाद्य तत्प्रतिपत्तिस[^747]हकारी[^748] व्यक्तिमपि गमयति लक्षणयेति; तदसाम्प्रतम्;[^749] यतो यत्रैव सम्बन्धस्मरणसहकारी[^750] शब्दः प्रवर्त्तते स एव तस्यार्थो न पुनस्तदर्थाविनाभावित्वेन यद्यत्प्रमाणान्तरतः[^751] प्रतीयते तत्तत्सर्वं शब्दोदरे प्रक्षेप्तव्यम्,[^752] अन्यथा प्रत्यक्षसिद्धधूमान्यथानुपपत्त्या सिद्धो वह्निः प्रत्यक्षसिद्ध एव स्यात् । तन्न विशिष्टव्यक्तितादात्म्यकृतमस्य[^448] वैशिष्ट्यं घटते ।

[^237]: शब्दात् ।


[^448]: सामान्यस्य ।


[^744]: “प्रतीयत एव व्य–”  \[श्र॰\]  ।


[^745]: अर्थापत्ति – \[आ॰ टि॰\]  ।


[^746]: शब्देन हि सामान्यं गृहीत विशेषस्त्वर्थापत्त्या, किं लक्षणया ? – \[आ॰ टि॰\]  ।


[^747]: सामान्यप्रतिपत्ति ।


[^748]: “–सहकारि व्य–”  \[ब॰\] ,  \[श्र॰\]  ।


[^749]: “तदप्यसा–”  \[श्र॰\] ,  \[ब॰\]  ।


[^750]: सङ्केतस्मरण ।


[^751]: अर्थापत्तेरनुमानाद्वा ।


[^752]: “प्रतिक्षेप्तव्यम्”  \[ब॰\] ,  \[श्र॰\]  ।


नापि तत्रैव[^753] तत्प्रवृत्तिहेतुत्वकृतम्; अन्योन्याश्रयानुषङ्गात् । तथाहि–सामान्यस्य विशिष्टत्वसिद्धौ सत्यां विशिष्टविशेषेष्वेव प्रवृत्तिहेतुत्वसिद्धिः,[^754] तस्याञ्च[^755] सत्यां सामान्यस्य विशिष्टत्वसिद्धिरिति ।

[^753]: “तत्रैव प्रवृ–”  \[ब॰\] ,  \[श्र॰\]  ।


[^754]: “–हेतुत्वसिद्धिरिति तृतीय–”  \[ब॰\]  ।


[^755]: “तस्याञ्च सत्यां तत्रैव तस्य प्रवृत्तिहेतुत्वसिद्धिरिति”  \[आ॰\]  ।


तृतीयपक्षे[^756] तु चक्रकमासज्यते–सिद्धे हि सामान्यस्य वैशिष्ट्ये विशिष्टविशेषेषु प्रतीतिहेतुत्वसिद्धिः, तस्यां सत्याम् “अस्येदम्” इति प्रतीतिसिद्धिः, तस्याञ्च सत्यां तस्य वैशिष्ट्यसिद्धिरिति । ततः प्रमाणतो वस्तुव्यवस्थामिच्छता यद् यथा यतः प्रतिभासते तत् तस्य सदृशेतररूपतया विषयोऽभ्युपगन्तव्यम् यथा चक्षुरादिप्रत्ययस्य नीलादिरूपतया प्रतिभासमानं रूपादि, गवादिशब्दात् प्रतिभासते च गवादिकं वस्तु, तस्मात्तदेव तच्छब्दानां विषयः, न पुनः सामान्यमात्रमिति ॥ छ ॥

[^756]: “अस्येदमिति प्रतीतिकृतं वा” इति तृतीये विकल्पे ।


 विधिवादे विविधपूर्वपक्षा–

एतेन विधिरेव वाक्यार्थः इति विधिवादिमतमप्यपास्तम्[^757] । ते हि ब्रुवते–विधिरेव वाक्यार्थः अप्रवृत्तप्रवर्त्तनस्वभावत्वात्तस्य[^758] । तदुक्तम्–[^759]विधेर्लक्षिणमेतावदप्रवृत्तप्रव[^760]र्त्तनम्[^761] ।  \[ \]  इति । तल्लक्षणे च विधौ वादिनां विप्रतिपत्तिः; तथाहि–वाक्यरूपः शब्द एव प्रवर्त्तकत्वाद्  विधिरित्येके । तद्व्यापारो भावनाऽपरपर्यायो विधिरित्यन्ये[^762] । नियोगरित्यपरे[^763] । प्रैषादयः[^764] इत्येके । तिरस्कृततदुपाधिप्रवर्त्तनामात्रम्[^765] इत्यन्ये । प्रवर्त्तकत्वात् फलमेव इत्यपरे । फलाभिलाष एव इत्येके । कर्मैव इत्यन्ये । आत्मनोऽप्राप्तकियासम्बन्धावगम इत्यपरे । श्रेयःसाधनत्वाख्यधर्मः इत्येके । उपदेशः इत्यन्ये । कर्त्तव्यताप्रतिपत्तिरेव इत्यपरे । प्रतिभैव इत्येके[^766] । भक्तिरेव इत्यन्ये । इच्छैव इत्यपरे[^767] । प्रयत्न एव इत्येके इति ।

[^757]: “–मतमपास्तम्”  \[ब॰\]  ।


[^758]: विधे ।


[^759]: अनुष्ठेये हि विषये विधि पुसा प्रवर्त्तक । – \[मी॰ श्लो॰ वाक्या॰ श्लो॰ २७४ ।\]  तत्राज्ञातार्थज्ञापको वेदभागो विधि । – \[अर्थसं॰ पृ॰ २९ ।\]  प्रवर्तकचिकीर्षाया हेतुधीविषयो विधि । – \[शब्दश॰ का॰ १०१ ।\]  यो हि विध्यर्थेन लिङा लोटा कृत्यैर्वाऽपूर्वोपदेश कियते स विधि । – \[युक्तिदी॰ पृ॰ २० ।\] 


[^760]: “विधिर्लक्ष–”  \[ब॰\]  ।


[^761]: ननु चाहु विधेर्लक्षणमेतावदप्रवृत्तप्रवर्तनम् । अतिप्रसङ्गदोषेण नाज्ञातज्ञापनं विधि ॥ – \[न्यायमं॰ पृ॰ ३४० ।\] 


[^762]: भाट्टा ।


[^763]: प्राभाकरा ।


[^764]: “प्रेषणादय”  \[श्र॰\]  ।


[^765]: परित्यक्तपुरुषादिविशेष – \[आ॰ टि॰\]  ।


[^766]: “इत्यपरे”  \[ब॰\]  ।


[^767]: “इत्येके तत्र”  \[श्र॰\]   \[ब॰\]  ।


तत्र शब्दविधिवादिनो ब्रुवते–अन्वयव्यतिरेकाभ्यां प्रवर्त्तकत्वमवधार्यते,[^768] तौ च अनन्यथासिद्धौ शब्दस्यैव प्रवर्त्तकत्वमवगमयतः, अतः स एव विधिः । अर्थस्य विधित्वे क्रियायाः[^769] प्रवर्त्तक वचनम्  \[शाबरभा॰ १ । १ । २\]  इति विरुध्यते । प्रवर्त्तकार्थप्रतिपादनद्वारेण वचनस्य प्रवर्त्तकत्वे च औपचारिक प्रवर्त्तकत्वमस्य[^154] स्यात्, मुख्यञ्च वस्तुवृत्त्या तत्र[^770] तद्व्यवस्थितम्[^771] इत्यर्थनिरपेक्षमेवास्य[^154] तत्प्रतिपत्तव्यम्[^771] । व्यापारातिशयप्रवर्त्तकत्वपक्षेऽपि[^772] न शब्दस्य मुख्यप्रवर्त्तकत्वक्षतिः, व्यापारातिशयसमाश्रयणेनैव सर्वस्य साध्यवस्तुसम्पादकत्वात्[^773] । न खलु काष्ठादीनां ज्वालाद्यवान्तरव्यपारावलम्बनेऽपि पाके मुख्यं कारकत्वाभिधानं विरुध्यते । प्रवर्त्तकत्वञ्च यद्यपि सामान्येन शब्दस्योच्यते तथापि लि[^774]ङ्लोट्[^775]तव्यप्रत्ययान्तस्यैव[^776] तद् युक्तं शब्दान्तराणां प्रवृत्तिहेतुत्वाऽदृष्टेः ।

[^154]: शब्दस्य ।


[^768]: “–वधारयति तौ”  \[श्र॰\]  ।


[^769]: “क्रिययो प्र–”  \[ब॰\]  ।


[^770]: शब्दे ।


[^771]: प्रवर्त्तकत्वम् ।


[^772]: “–पक्षोपि”  \[ब॰\]  ।


[^773]: “साध्वस्तु–”  \[आ॰\]  ।


[^774]: पचमी – \[आ॰ टि॰\]  । पञ्चमो लकार इत्यर्थ ।


[^775]: “लिट्लोट् तव्य–”  \[आ॰\] ,  \[ब॰\]  ।


[^776]: लोट् सप्तमी – \[आ॰ टि॰\]  । सप्तमो लकार इत्यर्थ ।


अत्रान्ये[^777] शब्दस्य विधित्वमसहमानाः “प्रमाणत्वात्, अनियमात्प्रवृत्तेः, सविदाश्रयणात्”[^778] इत्यादियुक्तिविरोधं दर्शयन्ति । तथाहि–प्रमाणत्वं[^779] तावत् प्रवर्त्तकाऽर्थाऽवबोध  कत्वं विना स्वतः प्रवृत्तिकारकत्वे अस्य दुर्घटं वाय्वादिवत्, कारकहेतोः प्रमाणत्वानुपपत्तेः, बोधकस्यैव तत्सम्भवात् । अथोच्यते–वाय्वादिजनितभूतप्रवृत्तिविलक्षणैवेयम् इच्छादिसमानरूपा चिद्रूपात्मप्रवृत्तिः विषयावबोधापेक्षिणी लिङादिभिः[^780] क्रियते; तन्न; प्रवृत्तिकारकत्वांशे[^781] परकारकाणामिव[^782] प्रामाण्यानुपपत्तेः । बोधकत्वमात्रेणापि[^783] प्रामाण्ये वर्त्तमानाद्यपदेशकालप्रवर्त्तकलडा[^784]दियुक्तेष्वपि[^785] वाक्येषु[^786] तत्प्रसङ्गात्[^787] तेन प्रवर्त्तक वाक्यं शास्त्रेऽस्मिश्चोदनोच्यते ।  \[मी॰ श्लो॰ चोदनासू॰ श्लो॰ ३ ।\]  इत्यस्य विरोधः । तस्मात् साध्यस्वभावयागादिव्यापारलक्षणविषयावबोधकत्वेनैव लिङाद्यन्तस्य[^788] शब्दस्य[^789] प्रमाणत्वोपपत्तेः न शब्दस्य स्वरूपेणैव विधित्वम् ।

[^777]: मण्डनमिश्रादय ।


[^778]: प्रमाणत्वादनियमात्प्रवृत्ते सविदाश्रयात् । समभिव्याहृते शब्दो न विधि कार्यकल्पनात् ॥ – \[विधिवि॰ पृ॰ ५ ।\]  तत्र शब्द स्वरूपेण वायुवच्चेत्प्रवर्त्तक । प्रमाणत्व विहन्येत नियमाच्च प्रवर्तयेत् ॥ – \[न्यायसु॰ पृ॰ २६ ।\] 


[^779]: प्रमाण हि शब्द प्रतिज्ञायते, बोधकञ्च प्रमाणम्, तत्र प्रवृत्तिहेतु कञ्चनार्थातिशयमवगमयन् शब्दश्चोदनात्वेन प्रमाणतामश्नुते, स्वयमेव तु प्रवृत्त कारकस्ता प्रमाणतामपजह्यात् । न हि कारको हेतु प्रमाणमपि तु ज्ञापक ।–प्रमाण हि शब्द प्रतिज्ञायते चोदनालक्षणोऽर्थो धर्म इति । बोधकञ्च प्रमाणम् अबाधितानधिगतासन्दिग्धार्थप्रमाजनकम् ।स्वयमेव तु प्रवृत्तेरप्रमाया कारक ता प्रमाणतामप्रजह्यात् । नन्वप्रमाया अपि प्रवृत्ते कारक कस्मान्न प्रमाणमत आह–नहि कारको हेतु प्रमाणम् । माभूद् बीजादीनामङ्कुरादिकारकाणा प्रामाण्यम् । किं तर्हि प्रमाणमित्याह–अपि तु ज्ञापक, इन्द्रियादौ तथा भावात् । – \[विधिवि॰, टी॰ पृ॰ ५ ।\]  अत एव शब्दोपि न स्वरूपमात्रेण प्रवर्त्तक वाय्वादितुल्यत्वप्रसङ्गात् । यदि पवन इव पिशाच इव कुनृप इव शब्द प्रवर्त्तको भवेत् अनवगतशब्दार्थसम्बन्धोऽपि श्रवणपरवश प्रवर्त्तेत, न चैवमस्ति । तस्मादर्थप्रतीतिमुपजनयत शब्दस्य प्रवर्त्तकत्वम् । न च नाम लिङादिरेव शब्द प्रवर्तकाभिधानद्वारेण प्रवर्तको भवितुमर्हति । शब्दस्य च ज्ञापकत्वाच्चक्षुरादिकारकवैलक्षण्ये सत्यपि प्रतीतिजन्मनि कारणत्वमपरिहार्यम् । कारण च कारकम्, कारकञ्च न निर्व्यापार स्वकार्यनिर्वृतिक्षममिति व्यापारस्तस्यावश्यम्भावी – \[न्यायम॰ पृ॰ ३४२ ।\] 


[^780]: “लिङादि–”  \[आ॰\] ,  \[ब॰\]  ।


[^781]: प्रवृत्तिकारकाशेऽप्रामाण्यम्, बोधकारकाशे प्रामाण्यमिति– \[आ॰ टि॰\]  ।


[^782]: “परकारणा–”  \[आ॰\] ,  \[श्र॰\]  ।


[^783]: किन्तु विशिष्टबोधकत्वेनैव प्रामाण्यम् – \[आ॰ टि॰\]  । विषयावबोधनान्न दोष इति चेन्न, तन्मात्रस्यान्यत्रापि तुल्यत्वात्; चोदनालक्षणोऽर्थो धर्म इत्यभ्युपगमानर्थक्यात् । निराकरोति, नेति । कुत ? तन्मात्रस्य अन्यत्रापि वर्तमानापदेशेऽपि चैत्र पचतीत्यादौ तुल्यत्वात् । न हि तत्र भावना नावगम्यते । अस्तु तुल्यता, का नो हानिरित्यत आह–चोदनालक्षणोऽर्थो धर्म इत्यभ्युपगमानर्थक्यात् । प्रवर्त्तकत्व चोदनात्व प्रवृत्तिहेतु कञ्चनार्थातिशयमवगमयन् अनेन रूपेण प्रामाण्यमश्नुते न भावनामात्रवचनत्वेन तस्य अन्यत्रापि तुल्यत्वात् । तस्माद्येन रूपेण प्रामाण्य न तेन चोदना, येन चोदना न तेन प्रामाण्य तस्य प्रवृत्तिं प्रति कारकत्वात् । – \[विधिवि॰, टी॰ पृ॰ ६ ।\] 


[^784]: “–कलिङादि–”  \[ब॰\]  ।


[^785]: वर्त्तमान – \[आ॰ टि॰\]  ।


[^786]: चैत्र पचतीत्यादिषु ।


[^787]: प्रामाण्यप्राप्तेः ।


[^788]: “लिङाद्यन्त–”  \[आ॰\] ,  \[ब॰\]  ।


[^789]: अग्निहोत्र जुहुयादित्यादे ।


तथा, अनियमात्प्रवृत्तेः;[^790] शब्दस्य हि विषयावबोधनिरपेक्षस्य स्वरूपेणैव विधित्वे चेतनात्मकस्यापि पुरुषस्य अभिप्रायतिरस्कारेण मन्त्रादिजन्यविक्षोभस्येव[^791] विवशस्य बलात्कारेण शब्दात्प्रवृत्तिरुद्भवन्ती न वाय्वादिजनितप्रवृत्तिवैलक्ष यमश्नुवीत । तथा चास्यां[^792] हठादेव[^793] भवन्त्यां[^794] पुरुषस्वातन्त्र्याश्रितविहिताऽकरणापराधनिबन्धनप्रायश्चित्तप्रतिपा[^795]दन[^796]स्य[^797] निर्विषयत्वप्रसक्तेः अयुक्तमुक्तम्–

[^790]: शब्दस्वातन्त्र्ये च नियोगतोऽवश्यं प्रवृत्ति स्यात्, तथा च अकुर्वन् विहित कर्मेति निर्विषय स्यात् । न हि तदानी बलवदनिलसलिलौघनुद्यमानस्येवेच्छापि तन्त्रं प्रवृत्तिं प्रति पुरुषस्य । – \[विधिवि॰ पृ॰ ६ ।\] 


[^791]: “–विक्षोभस्यैव”  \[ब॰\] ,  \[श्र॰\] , ।


[^792]: शब्दवशादनिच्छापूर्विकाया प्रवृत्तौ ।


[^793]: “हठादिव”  \[श्र॰\]  ।


[^794]: “भवत्यां”  \[ब॰\] ,  \[श्र॰\]  ।


[^795]: “–बन्धनं प्रा–”  \[ब॰\]  ।


[^796]: पुरुषस्वातन्त्र्ये सत्येव विहितस्य सन्ध्यादे अकरणात् प्रायश्चित्त भवेत्, यदा तु पुरुषस्य प्रवृत्तौ स्वतन्त्र्यमेव नास्ति तदा कथं तदकरणेन प्रायश्चित्तभाक्त्वम् ।


[^797]: “–नस्यानि–”  \[श्र॰\]  ।


अकुर्वन्[^798] विहित कर्म निन्दितञ्च समाचरन् ।  
प्रसजंश्चेन्द्रियार्थेषु प्रायश्चित्तीयते नरः ॥  \[मनुस्मृ॰ ११ । ४४\]  इति ।  

[^798]: व्याख्या– प्रसक्तश्चेन्द्रियार्थेषुनित्य यद्विहित सन्ध्योपासनादि नैमित्तिकञ्च शवस्पर्शादौ स्नानादि तदकुर्वन्, तथा प्रतिषिद्ध हिंसाद्यनुतिष्ठन् अविहितनिषिद्धेष्वत्यन्तासक्ति कुर्वन्नरो मनुष्यजातिमात्र प्रायश्चित्तमर्हति । – \[मनुस्मृ॰ मन्वर्थ॰ ११ । ४४ ।\] 



तथा, संविदाश्रयणान्न[^799] शब्दः प्रवृत्तेः कारकः । नहि बीजादीनां[^800] संवेदनसापेक्षाणां स्वकार्यकर्तृत्व दृष्टम्, ज्ञापकस्यैव धूमादेस्तदपेक्षाप्रतीतेः[^801] ।

[^799]: ज्ञापकश्च स्वरूपकर्मसन्बन्धविषयज्ञानमपेक्षते लिङादिस्वरूपञ्च प्रवृत्ते कारकमित्यनुपयुक्तस्वरूपतत्कर्मसम्बन्धविषयसविदोऽपि पुस प्रवृत्तिप्रसङ्ग । – \[विधिवि॰ पृ॰ ७ ।\] 


[^800]: “बीजाना”  \[आ॰\]  ।


[^801]: स्वसवेदनापेक्षा ।


किञ्च, अश्रुतफलेषु[^802] विश्वजिदादिषु[^803] वाक्येषु फलस्य स्वर्गादेः अधिकारिणश्च स्वर्गकामादेः अध्याहार, अग्निष्टोमादिषु च स्वर्गकामादौ अन्यपदार्थोपसर्जनीभूतस्वर्गादिपदार्थानां[^804] फलत्वाध्यवसाय एवमाद्यर्थाभिसम्बन्धो व्यर्थः, वाय्वादिवत्[^805] फलादिसम्बन्धानपेक्षस्यैव शब्दस्य प्रवृत्तिहेतुत्वप्रसङ्गात् । तन्न शब्दो विधिः ॥ छ ॥

[^802]: विश्वजिदादियज्ञेषु स्वर्गादिफल न श्रुतौ कण्ठोक्तमत तत्र सामान्यरूपेण स्वर्गरूपस्य फलस्य अध्याहार क्रियते । तथा चोक्त “जैमिनिन्यायमालायाम्–”  \[४ । ३५\]  नैवास्ति विश्वजिद्यागे फलमस्त्युत नाश्रुते । भाव्यापेक्षाद्विधे कल्प्य फल पुस प्रवृत्तये । द्रष्टव्यम् – \[शाबरभा॰, शास्त्रदी॰ ४ । ३ । १०–१७ ।\]  अपि चाश्रुतफलेषु फलाध्याहार क्वचित्क्रतूपकारकल्पना, श्रुतानामपि स्वर्गादीना फलत्वाध्यवसाय इति सर्व एव महिमा विधे । स शब्दस्य तद्भावेऽनुपपन्न–अपि चाश्रुतफलेषु पिण्डपितृयज्ञादिषु स्वर्गादिफलाध्याहार क्वचित् क्रतूपकारकल्पना समिदादौ, श्रुतानामपि पुरुषविशेषणतया स्वर्गादीना फलत्वाध्यवसाय इति सर्व एष महिमा विधे । स शब्दस्य तद्भावे विधिभावेऽनुपपन्न । – \[विधिवि॰, टी॰ पृ॰ १४ ।\] 


[^803]: “–जिदादिषु फलस्य”  \[आ॰\] ,  \[ब॰\]  ।


[^804]: अव हि श्रुतिवाक्यविषय अधिकारी चोक्तो न तु फलम्, तच्च स्वर्गकामाख्याधिकारिलक्षणे पदार्थे स्वर्गकामोऽस्येति समासे पूर्वपदतया उपसर्जनीभूत स्वर्ग फलतयाऽध्यवसीयते – \[आ॰ टि॰ ।\] 


[^805]: प्रवर्त्तकस्येति चेन्न, तस्यापि पवनादिवर्तिन इवोपपत्ते फलरूप कारक विना । तस्मान्न विधि शब्दस्तद्व्यापारो वा । शकते–प्रवर्तकस्येति चेत्, लिङादय खलु पुसा प्रवर्त्तकाः, न चैते निष्फले प्रवर्तयितु पुरुषमीशते इति तदन्यथानुपपत्त्या फलकल्पनेत्यर्थ । निराकरोति, न । तस्यापि प्रवर्त्तकत्वस्य पवनादिवर्तिन इवोपपत्तेः । नहि यो य प्रवर्तयति स सर्व फलमपेक्षते, पवनादीना प्रवर्तयतामपि तदनपेक्षत्वदर्शनादित्यर्थ । – \[विधिवि॰, टी॰ पृ॰ १४ ।\] 


शब्दव्यापारविधिवादिनस्तु[^806] ब्रुवते–लिङादिलिङादिशब्दश्रवणानन्तरं वृद्धव्यवहारे प्रवृत्त्याख्यकार्यदर्शनात् तत्कारणत्वेन कल्पितस्य शब्दव्यापारस्य मन्त्रपव[^807]नादिवैलक्षण्येन[^808] प्रवृत्तिहेतो सभवान्न[^809] पूर्वोक्तदोषानुषङ्गः । तदुक्तम्–

[^806]: भट्टकुमारिलादय । भावनैव च वाक्यार्थ सर्वत्राख्यातवत्तया । अनेकगुणजात्यादिकारकार्थानुरञ्जिता ॥ एकयैव तु बुद्ध्यासौ गृह्यते चित्ररूपया । – \[मी॰ श्लो॰ पृ॰ १३९ ।\]  तत्रार्थात्मिकाया भावनाया लिङादिशब्दाना यः पुरुष प्रति प्रयोजकव्यापार सा द्वितीया शब्दधर्मोऽभिधात्मिका भावना विधिरित्युच्यते । – \[तन्त्रवा॰ २ । १ । १ ।\] 


[^807]: “मत्रपवचनादि–”  \[आ॰\] , “मत्रपठनादि–”  \[ब॰\]  ।


[^808]: यथा कश्चिन्मत्रेण अभिचारिकादिना पारवश्य नीतोऽनिच्छयापि प्रवर्त्तते – \[आ॰ टि॰\]  ।


[^809]: “–वान्नत्पूर्वो–”  \[आ॰\]  ।


अभिधाभावनामाहुरन्यामेव[^810] लिङादयः ।  \[तन्त्रवा॰ २ । १ । १\]   

[^810]: व्याख्या–कर्त्तृव्युत्पत्त्या करणव्युत्पत्त्या वा अभिधाशब्दस्य शब्दपरत्वमङ्गीकृत्य अभिधाया शब्दस्य आत्मनो भावना व्यापार प्रवर्तनासामान्यव्यक्तिभूत लिङादयः प्रवर्तनासामान्यमभिदघाना निर्विशेषसामान्यायोगात् प्रैषादौ च लोकदृष्टस्य विशेषस्य पुरुषधर्मत्वेन अपौरुषेयवेदेऽसम्भवात् प्रवर्तनासामान्यस्य च प्रैषादिप्रवर्तकव्यापारवर्तित्वदर्शनात लिङादेरेव च वेदे प्रवर्तक- न्वावधारणात् लक्षणया गमयन्तीत्यर्थ । – \[न्यायसु॰ प॰ ५५९ । जैमिनिन्या॰ पृ॰ ७५ । तन्त्ररह॰ पृ॰ ४७ । मानमेयो॰ पृ॰ २७२ । वैयाकरणभू॰ द॰ पृ॰ १५६ । मुक्ता॰ दिन॰ पृ॰ ५१५ ।\]  अभिधीयत इति अभिधा प्रवर्तना कर्त्तव्यता वा, सैव च पुरुषप्रवृत्तिं भावयतीति भावना तामाहुरिति । अथवा अभिधाया शब्दस्य भावना अभिधाभावना सैव प्रवर्तना परसमवेतापि शब्देन पुरुष प्रवर्तयता तत्सिद्धये अभिधीयमाना शब्दव्यापारत्वेनोच्यते तामाहरिति । अथवा इष्टसाधनताभिधानममिधा सैव विधान विधिरिति व्युत्पत्त्या विधिरित्यच्यते । सैव च भतिकर्तृत्वं प्रतिपद्यमानाया पुरुषप्रवृत्ते प्रयोजकस्य शब्दस्य व्यापारो भावना तामाहुः । – \[न्यायरत्नमा॰ पृ॰ ५३ । मीमांसान्याय॰ पृ॰ १८१ ।\]  उद्धृतोयम्–“शब्दात्मभावनामाहु” – \[अष्टसह॰ पृ॰ १९ । तत्त्वार्थश्लो॰ पृ॰ २६२ । विधिवि॰ पृ॰ १५ । न्यायम॰ पृ॰ ३४३ । बृहदा॰ भा॰ बा॰ टी॰ पृ॰ ५९० ।\]  “अभिधा भावना” – \[न्यायकु॰ प्र॰ ५ । १३ । मीमांसार्थप्र॰ पृ॰ ८ । मीमासान्याय॰ पृ॰ १८१ । शास्त्रदी॰ २ । १ । १ । न्यायरत्नमा॰ पृ॰ ४७ । मीमांसाबाल॰ पृ॰ ७५ ।\] 



अभिधायाः शब्दस्य लिङादेर्यासौ भावना पुरुषप्रवृत्त्युत्पत्ति प्रति स्वकीयप्रयोजकव्यापारः तस्य अभिधायका लिङादयः । भाव्यनिष्ठश्च[^811] भावकव्यापारो भावना[^812] । शब्द[^813]  भावनायाश्च भाव्या पुरुषप्रवृत्ति,[^814] प्रवृत्तिमान्[^815] वा पुरुषः । प्राशस्त्याभिधानञ्च[^816] विना विधिशक्तिर्निमित्तत्वमुपगतापि[^817] प्रवर्त्तनायां[^818] न समर्था भवति । न हि “इमां गां क्रीणीष्व” इति शतकृत्वोप्युक्त कश्चित् क्रेतुं प्रवर्त्तते यावत् “घटोध्नी[^819] सम्पन्नक्षीरा” इत्यादि प्राशस्त्य[^820]ज्ञानं[^821] न प्रवर्त्तते । अत[^822] अर्थवादोपजनितप्राशस्त्यज्ञानसचिवा शब्दभावना प्रवर्त्तनाङ्गम् । सा च त्र्यंशपरिपूर्णा[^823] भवति–“किम्, केन, कथम्” इति । किं भावयेत् ? स्वर्गम् । केन ? दर्शपौर्णमासाभ्याम्[^824] । कथम्[^825] इति ? इतिकर्त्तव्यतां दर्शयति प्रयाजादिव्यापाररूपाम्[^826] । सेत्थं त्र्यंशपरिपूर्णा शब्दभावना फलभावनायां[^827] पुरुष  प्रवर्त्तयति । यद्यपि चेच्छास्मृत्यादयः[^828] पुरुषप्रवृत्तिहेतवः तथापि न तेषां[^829] मुख्यः प्रवर्त्तनाव्यपदेशः, शब्दभावनायास्तु साध्यावगतिकारित्वेन मूलभूतत्वात् मुख्यः[^830] । “शब्दभावना” इति शब्दशब्देन शब्दधर्मतया व्यपदेशात्, यथा ग्रामादिदाने[^831] राज्ञो दातृत्वव्यपदेशो मुख्यः लाकुटिकादीनां[^832] तु राजादेशानुसारेण प्रवृत्तानामौपचारिकः एवमत्रापि । तदुक्तम्–

[^811]: “भावनि–”  \[ब॰\]  ।


[^812]: तेन भूतिषु कर्तृत्व प्रतिपन्नस्य वस्तुन । प्रयोजकक्रियामाहु भावना भावनाविद ॥–  \[तन्त्रवा॰ २ । १ । १ ।\]  इह हि लिङादियुक्तेषु वाक्येषु द्वे भावने गम्येते । शब्दात्मिका च अर्थात्मिका च । तत्र लिङादीना प्रयोजककर्तृत्व पुरुष प्रयोज्य, तेन किमित्यपेक्षाया पुरुषप्रवर्तनमिति सम्बध्यते । अथ तु योग्यतयैव लिङादिविषया क्रियोच्यते प्रवर्तयेदिति तत किमित्यपेक्षिते पुरुषमित्येव सम्बध्यते । अथ केनेत्यपेक्षिते पूर्वसम्बन्धानुभवापेक्षेण विधिज्ञानेनेति सम्बध्यते । कथमिति प्राशस्त्यज्ञानानुगृहीतेनेति । कुत एतत् ? बुद्धिपूर्वकारिणो हि पुरुषा यावत् प्रशस्तोऽयमिति नावबुध्यन्ते तावन्न प्रवर्तन्ते, तत्र विधिविभक्तिरवसीदति ता प्राशस्त्यज्ञानमुत्तभ्नाति । तच्च पुरुषार्थात्मके फलाशे सर्वस्य स्वयमेवानुष्ठान भवतीति प्रसिद्धत्वान्न वेदादुत्पद्यमानमपेक्ष्यते । साधनेतिकर्तव्यतयोस्तु अप्रवृत्तपुरुषनियोगाच्छास्त्रमेव प्राशस्त्यप्रतिपादनायाकाङ्क्ष्यते । – \[तन्त्रवा॰ १ । २ । १ । न्यायमु॰ पृ॰ ३२–।\]  भाव्यभावनसमर्थो हि व्यापारो भावना । – \[भावनावि॰ पृ॰ ६ ।\]  भाव्योत्पादानुकूलस्य व्यापारस्य भावनात्वप्रसिद्धे । – \[न्यायसु॰ पृ॰ ३१ ।\]  भावना नाम भवितुर्भवनानुकूलो भावयितुर्व्यापारविशेष ।–  \[अर्थस॰ पृ॰ ११ ।\]  भवितुर्भवनानुकूलो भावकव्यापारविशेष । – \[मीमासान्याय॰ पृ॰ २ ।\]  तत्र प्रवृत्त्यनुकूलो व्यापारोऽभिधा, फलानुकूलो व्यापारो भावनेति विवेक । – \[मीमासार्थप्र॰ पृ॰ ८ ।\]  भाव्यनिष्ठो भावकव्यापारो भावना । भाव्य हि स्वर्गादिफल साध्यमानत्वात् तन्निष्ठस्तदुत्पादकश्च पुरुषव्यापारो यस्स भावना ण्यन्तेन भवतिनोच्यते । प्रकृत्यर्थस्य भवतेः कर्ता य स्वर्गादि स एव ण्यन्तस्य कर्मता प्रतिपद्यते । कर्त्ता त्वस्य प्रयोजक पुरुष, णेश्चार्थ णिज्वाच्य प्रयोजकव्यापार, पुरुषो हि भवन्त स्वर्गादिमर्थ स्वव्यापारेण भावयति सम्पादयति, स तत्मपादको व्यापारो भावनेत्युच्यते । – \[न्यायम॰ पृ॰ ३३५ ।\]  भावनात्व नाम भवितु प्रयोजकव्यापारवत्त्वम् । तत्रार्थभावनाया भवितुर्जायमानस्य स्वर्गादे प्रयोजकव्यापारत्वात् लक्षणसगति शब्दभावनायामपि पुरुषप्रवृत्तिरूपस्य भवितु प्रयोजकव्यापारत्वाल्लक्षणसङ्गति – \[मी॰ परि॰ पृ॰ २० ।\] 


[^813]: तस्मादस्ति पुरुषप्रवृत्तिकर्मिका विधिज्ञानकरणिका अर्थवादोत्पादितविषयप्राशस्त्यज्ञानेतिकर्त्तव्यतोपेता लिङादिव्यापार प्रेरणात्मिका शब्दभावना अभिधानलक्षणोऽपि च देवदत्तादेरिव व्यापार शब्दभावना । – \[भावनावि॰ टी॰ पृ॰ ९४ ।\]  तत्र पुरुषप्रवृत्त्यनुकूलो भावयितुर्व्यापारविशेष शाब्दी भावना । सा च लिङ्श्रवणेऽव मा प्रवर्तयति, सत्प्रवृत्त्यनुकूलव्यापारवानिति नियमेन प्रतीते । यद्यस्माच्छब्दान्नियमत प्रतीयते नत्तस्य वाच्यम् यथा गामानयेत्यस्मिन् वाक्ये गोशब्दस्य गोत्वम्, स च व्यापारविशेषो लौकिकवाक्ये पुरुषनिष्ठोऽभिप्रायविशेष, वैदिकवाक्ये तु पुरुषाभावाल्लिङादिनिष्ठ एव । अत एव शाब्दी भावनेति व्यवह्रियते । – \[अर्थस॰ पृ॰ ११–१३ । मीमांसान्याय॰ पृ॰ ३, १७८ । मीमासार्थप्र॰ पृ॰ ८ ।\] 


[^814]: “–प्रवृत्तिमान्वा”  \[ब॰\]  ।


[^815]: “–मान् पुरु–”  \[श्र॰\]  ।


[^816]: एतावता अर्थवादवाक्याना माभूत्प्रामाण्यमिति – \[आ॰ टि॰\]  ।


[^817]: “–त्वमुपाग–”  \[आ॰\]  ।


[^818]: प्रवृत्तिहेतु धर्मञ्च प्रवदन्ति प्रवर्तनाम् – \[विधिवि॰ पृ॰ २४३ ।\]  प्रवृत्तिहेतुभूत प्रवर्तयितुर्धर्म प्रवर्तना । – \[मीमासाबाल॰ पृ॰ ७५ । मीमासान्याय॰ पृ॰ १८० ।\] 


[^819]: “–घटेध्विस–”  \[ब॰\] , “–घटादिस” – \[श्र॰\]  ।


[^820]: “प्रशस्तज्ञान”  \[श्र॰\]  ।


[^821]: तुलना–लौकिकानि वाक्यानि भवन्तो विदाङ्कुर्वन्तु । तद्यथाय गौ क्रेतव्या देवदत्तीया । एषा हि बहुक्षीरा स्त्र्यपत्या अनष्टप्रजा चेति । – \[शाबरभा॰ १ । २ । २० ।\] 


[^822]: “तत”  \[श्र॰\]  ।


[^823]: सा च भावनाशत्रयमपेक्षते साध्य साधनमितिकर्तव्यताञ्च, किं भावयेत् केन भावयेत् कथ भावयेदिति । तत्र साध्याकाङ्क्षाया बक्ष्यमाणाशत्रयोपेता आर्थीभावना साध्यत्वेनान्वेति एकप्रत्ययगम्यत्वेन समानाभिधानश्रुते । सख्यादीनामेकप्रत्ययगम्यत्वेऽपि अयोग्यत्वान्न साध्यत्वेनान्वय । साधनाकाङ्क्षाया लिङादिज्ञान करणत्वेनान्वेति, तस्य च करणत्व न भावनोत्पादकत्वेन तत्पूर्वमपि तस्या शब्दे सत्त्वात्, किन्तु भावनाज्ञापकत्वेन शब्दभावनाभाव्यनिर्वर्तकत्वेन वा । इतिकर्तव्यताकाङ्क्षायाम् अर्थवादज्ञाप्यप्राशस्त्यमितिकर्तव्यतात्वेन अन्वेति । – \[अर्थस॰ पृ॰ १६–१८ । मीमासाम्याय॰ पृ॰ ३ ।\]  करणाशो विधिज्ञान किमश पुँस्प्रवर्तनम् । इतिकर्तव्यता चात्र ह्यर्थवादप्रशसनम् । – \[बृहदा॰ भा॰ बा॰ पृ॰ ५९० ।\]  प्रवृत्तिफलिकायाञ्च अभिधायामपि साध्यसाधनेतिकर्तव्यतारूपमशत्रयमपेक्षितम्, अन्यथा तस्य स्वरूपत फलतश्चाज्ञानादप्रवृत्तिप्रसङ्गात् । तत्र लिङादिविधिज्ञान करणत्वेनान्वेति याग इव अर्थभावनायाम् । प्रवृत्तिरेव च साध्यत्वेन स्वर्ग इव अर्थभावनायाम् । अर्थवादादिजन्य प्राशस्त्यज्ञानमितिकर्तव्यतात्वेन प्रयाजाद्यङ्गजातमिव अर्थभावनायाम् । तदुक्तम्–लिङाभिधा सैव च शब्दभावना भाव्य च तस्या पुरुषप्रवृत्ति । सम्बन्धबोध करण तदीय प्ररोचना चाङ्गतयोपयुज्यते । – \[मीमासार्थ॰ पृ॰ ९ ।\]  प्ररोच्यतेऽनयेति प्ररोचना प्राशस्त्यज्ञान तच्चाङ्ग फलोपकारिप्रयाजादिवत् – \[मीमांसाबाल॰ पृ॰ ८१ । मीमांसापरि॰ पृ॰ १८ ।\]  तत्र किं भावयेत् केन भावयेत्कथ भावयेदित्याकाङ्क्षाया स्वर्ग भावयेत् यागेन भावयेत् अग्न्यन्वाधानप्रयाजावघातादिभिरुपकार सम्पाद्य भावयेदित्येव भाव्यकरणेतिकर्त्तव्यतासमर्थनेन आकाङ्क्षापूरणात् प्रकरणाम्नात सकल शब्दसन्दर्भ भावनावाचिन आख्यातस्यैव प्रपञ्च । भाव्याद्यशत्रयवती सेयमर्थभावनेत्युच्यते । सा सर्वापि शब्दभावना या भाव्या विधायको लिङादि करणम् अर्थवादसम्पादित स्तुतिरितिकर्तव्यता । सेय शब्दभावना लिङादिभिरेव गम्यते । अर्थभावना सर्वैराख्यातप्रत्ययैर्गम्यत इत्युक्तम् – \[जैमिनिन्या॰ पृ॰ ७६ ।\] 


[^824]: अमावम्याया क्रियमाणो यज्ञविशेषो दर्श, पौर्णमास्याञ्च विधीयमान यज्ञानुष्ठान पौर्णमास इति ।


[^825]: “कथमिति कथमिति यमुपपन्नकर्त्तव्यता”  \[श्र॰\]  ।


[^826]: यज्ञे कर्त्तव्यताविशेष – \[आ॰ टि॰\]  । आरादुपकारकरूपा प्रयाजादि – \[न्यायरत्नमा॰ पृ॰ १२० ।\] 


[^827]: आर्थीभावनायाम् ।


[^828]: लाकुटिकप्राया – \[आ॰ टि॰\]  । द्वारपालसदृशा इत्यर्थ ।


[^829]: इच्छास्मृत्यादीनाम् ।


[^830]: प्रवर्तनाव्यपदेश ।


[^831]: “–धाने”  \[श्र॰\]  ।


[^832]: लकुट-दण्डधारिणाम् द्वारपालादीनाम् ।


साध्यत्वे[^833] हेतुव्यापारः[^834] कथ्यते शब्दभावना ।  
शब्दधर्मतयाख्यातः कार्यसंसूचितस्थितिः[^835] ॥  \[ \]   

[^833]: “साध्यत्वहेतुव्यापा–”  \[श्र॰\]  ।


[^834]: “–हेतुर्व्यापार”  \[आ॰\]  ।


[^835]: पुरुषरूपेण कार्येण तस्यास्तित्व सूच्यते – \[आ॰ टि॰\]  ।



तथा च शब्दभावनासद्भावे किं प्रमाणमिति पर्यनुयोगोऽनुपपन्नः; यथैव हि अर्थप्रतिपत्त्यन्यथानुपपत्त्या शब्दस्य अभिधात्मको[^836] व्यापारः परिकल्प कल्प्य ते तथा प्रवृत्त्यन्यथानुपपत्त्या लिङादेः प्रवर्त्तनात्मकोऽपीति । तत्र “यजेत स्वर्गकामः” इत्यत्र द्वे भावने प्रतीयेते शब्दात्मिका पुरुषप्रेरणारूपा अर्थात्मिका च पुरुषव्यापाररूपा इति । तत्र लकारसामान्यस्यार्थः[^837] अर्थभावना[^838] । उक्तञ्च–

[^836]: “अभिधानात्मको”  \[ब॰\] ,  \[श्र॰\]  ।


[^837]: आख्यातविभक्ति – \[आ॰ टि॰\]  ।


[^838]: प्रयोजनेच्छाजनितक्रियाविषयव्यापार आर्थीभावना । सा चाख्यातत्वाशेनोच्यते आख्यातसामान्यस्य व्यापारवाचित्वात् । साप्यंशत्रयमपेक्षते साध्य साधनमितिकर्त्तव्यताञ्च किं भावयेत्केन भावयेत्कथ भावयेदिति । तत्र साध्याकाङ्क्षाया स्वर्गादिफल साध्यत्वेनान्वेति, इतिकर्त्तव्यताकाङ्क्षाया प्रयाजाद्यङ्गजातमितिकर्तव्यतात्वेनान्वेति । – \[अर्थसं॰ पृ॰ १९-२३ ।\]  प्रवृत्तिश्चार्थभावनैव – \[मीमासार्थ॰ पृ॰ ९ ।\]  स्वर्गेच्छाजनितो यागविषयो य प्रयत्न स भावना । स एव चाख्याताशेनोच्यते । यजत इत्याख्यातश्रवणे यागे यतेत इति प्रतीतेर्जायमानत्वाततश्च प्रयत्न एवार्थी भावना । यथाहु– \[न्यायसु॰ पृ॰ ५७९\]  प्रयत्नव्यतिरिक्तार्थीभावना तु न शक्यते । वक्तुमाख्यातवाच्येह प्रस्तुतेत्युपरम्यते ॥ – \[मीमांसान्या॰ पृ॰ १८५-८७ ।\] 


इयं[^839] त्वन्यैव सर्वार्था सर्वाख्यातेषु विद्यते ।  \[तन्त्रवा॰ २ । १ । १\]  इति ।  

[^839]: आर्थीभावना । अर्थात्मभावना त्वन्या सर्वाख्यातेषु गम्यते ॥ – \[तन्त्रवा॰ २ । १ । १ । बृहदा॰ भा॰ बा॰ टी॰ पृ॰ ५९० । शास्त्रदी॰ २ । १ । १ । न्यायकु॰ प्र॰ ५ । १३ । जैमिनिन्या॰ पृ॰ ७५ । मीमांसावाल॰ पृ॰ ७५ ।\]  “सर्वाख्यातस्य गोचरा” – \[मीमांसार्थ॰ पृ॰ ८ ।\]  प्रकृत पाठ – \[अष्टसह॰ पृ॰ १९ । तत्त्वार्थश्लो॰ पृ॰ २६२ ।\]  अर्थात्मा भावना त्वन्या सर्वत्राख्यातगोचर । – \[तन्त्ररह॰ पृ॰ ४७ । मानमेयो॰ पृ॰ २७२ ।\]  “सा चाख्यातस्य” – \[वैयाकरणभू॰ द॰ पृ॰ १५६ । मुक्ता॰ दिन॰ पृ॰ ५१५ ।\]  व्याख्या–विधेयाया भावनाया पुरुषार्थरूपभाव्यनिष्ठत्वसूचनाय इच्छायोनित्व सूचयितुम् इच्छार्थाद् अर्थयते णिजन्तादर्थयत इति कर्तृविवक्षायामेरजित्यच्प्रत्ययोत्पादनेन अर्थिन पुरुषस्य अर्थशब्देन अभिधानाद् भावनायाश्च पुरुषधर्मत्वात् धर्मधर्मिणोश्चात्यन्त भेदाभावात् तादात्म्य विवक्षित्वा अर्थात्मा चासौ भावना चेति विग्रह कार्य । अन्यामिति अर्थभावनापेक्षित्व शब्दभावनाया सूचितम – \[न्यायसु॰ पृ॰ ५६० ।\] 



पुरुषव्यापारस्य हि सर्वत्रार्थे[^840] विद्यमानत्वात् सर्वार्था अर्थभावना, “यजते,  अयजत, अयष्ट” इत्यादि सर्वाख्यातेषु च विद्यते । न हि तत्र[^841] पुरुषप्रेरणारूपा शब्दभावनाऽनुभूयते सिद्धस्य[^842] आत्मव्यापारस्य अर्थभावनापरपर्यायस्य अनुभवात् । लिङादिविषये तु “यजेत” इत्यादौ द्वयमनुभूयते–स्वार्थं लिप्समानो हि पुरुष स्वव्यापारे यागविधानलक्षणे प्रवर्त्तते इति अर्थभावना, तमयं लिङ्प्रवर्त्तयतीति शब्दभावना चेति ॥ छ ॥

[^840]: अतीतादौ – \[आ॰ टि॰\]  । यदा हि सर्वाख्यातानुवर्तिनी करोतिधातुवाच्या पुरुषव्यापाररूपा भावनाऽवगता भवति, तदा तद्विशेषा सामान्याख्यातव्यतिरिक्तशब्दविशेषवाच्या विधिप्रतिषेधभूतभविष्यद्वर्तमानादय प्रतीयन्ते । तथा च सर्वत्र सामान्यत करो- त्यर्थोऽवगम्यते । किं करोति ? पचति । किमकार्षीदपाक्षीत् । किं करिष्यति पक्ष्यति । किं कुर्यात् पचेत् । किन्न कुर्यान्न पचेदिति । – \[तन्त्रवा॰ २ । १ । १ ।\] 


[^841]: आख्याते ।


[^842]: सिद्धकर्तृक्रियावाचिन्याख्यातप्रत्यये सति । सामानाधिकरण्येन करोत्यर्थोऽवगम्यते ॥ तस्माल्लब्धात्मककर्तृव्यापारवचनानि करोत्यर्थवन्त्याख्यातानि । – \[तन्त्रवा॰ २ । २ । १ ।\] 


तदेतद्भावनावादिनो मतमयुक्तम्,[^843] यतः शब्दस्य भावना, शब्द एव वा भावना शब्दभावना स्यात् ? प्रथमपक्षे शब्दस्य भावना प्रेरकत्वम्, तच्च प्रेषणाध्येषणरूपम्,[^844] तस्य चेतनात्मकपुरुषधर्मत्वात्[^845] कथं शब्देऽनुपचरितस्य[^846] सभवः ? तद्धर्माध्यासितपुरुषप्रयुक्ताद्[^847] वाक्यादेव हि[^848] शब्दे तत्सभाव्यते[^849] न मुख्यत ।

[^843]: नैतत्सारम्, न प्रयोगानिरूप्यत्वात् वैयर्थ्यात् पूर्वदोषत । अप्रवृत्ते फलायोगाद् रूपोक्तेर्व्यापृति श्रुते ॥ – \[विधिवि॰ पृ॰ १६ ।\]  असत्त्वादप्रवृत्तेश्च नाभिधापि गरीयसी । बाधकस्य समानत्वात् परिशेषोऽपि दुर्लभ ॥ – \[न्यायकु॰ ५ । १३ ।\] 


[^844]: सज्ञापुरस्सरा व्यापारणा प्रेषणम्, निकृष्टविषयो नियोग इत्यर्थ । यत्पुनरभ्यर्हित व्यापारयति तदध्येषणम्, अभ्यर्हितविषय प्रबोधनमित्यर्थः । – \[वाक्यप॰ प्र॰ तृ॰ का॰ पृ॰ २५७ ।\]  प्रवर्त्यपुरुषापेक्षया ज्यायसा वक्त्रा प्रतिपाद्यमान कार्य प्रैष इति व्यपदिश्यते । समेन आमन्त्रणम् । हीनेनाव्येषणमिति । – \[प्रक॰ प॰ पृ॰ १८० ।\] 


[^845]: न हि प्रेषणाभ्यनुज्ञालक्षणा शब्दस्य व्यापारो निरूप्यते तस्य पुरुषधर्मत्वात् । न हि प्रेषणाध्येषणाभ्यनुज्ञालक्षण शब्दस्य प्रयोगो व्यापारो निरूप्यते । ननु शब्दोच्चारणानन्तर तदवगमात्तैनोक्तमिति कथ प्रेषणादिलक्षण शब्दप्रयोगो न निरूप्यत इत्याह–तस्य पुरुषधर्मत्वात् । सत्य शब्दविज्ञानानन्तरमुपलभ्यते । न त्वसौ शब्दस्य, अभिप्रायभेदत्वात् । प्रेषणादे अचेतनत्वेन शब्देऽसम्भवात् । – \[विधिवि॰, टी॰ पृ॰ १६ ।\] 


[^846]: शब्दस्य अचेतनत्वात् पुरुषाभिप्रायरूपा प्रेषणादय उपचरिता एव सम्भाव्यन्ते न तु मुख्या इति ।


[^847]: प्रेषणाध्येषणादिधर्मात्मकपुरुष ।


[^848]: “हि शब्दे न तत्सं–”  \[आ॰\] , “हि तच्छब्दे सभाव्यते”  \[ब॰\]  ।


[^849]: प्रेषणाध्येषणरूपम् ।


किञ्च, प्रेर्यप्रेरकयोर्न[^850] निष्फला प्रवृत्तिः । किञ्चिद्धि स्वात्मनि परत्र वा अर्थानर्थप्राप्तिपरिहारादिप्रयोजनमभिसन्धाय कश्चित् प्रेरकः प्रेर्यश्च प्रसिद्ध । न[^851] चाचेतने शब्दे तदभिसन्धान[^852] सम्भवति तत्कथं तस्य[^154] प्रेरकत्वम् ? बलवत्प्रभञ्जनादेरिवास्य[^853][^154] अनभिप्रायस्यापि प्रेरकत्वे शब्दविधिपक्षनिक्षिप्ताऽशेषदोषोपनिपातः[^854] स्यात् ।

[^154]: शब्दस्य ।


[^850]: न प्रवर्तेत पुरुष, प्रवर्तयतोऽपि शब्दस्याननुरोध्यत्वात् । न हि सर्वस्मिन् प्रवर्तयितरि प्रवृत्ति प्रेक्षावताम् अपि त्वनुविधेये । न चार्थानर्थप्राप्तिपरिहाराद्यनुविधानकारण स्वाम्यादाविव शब्दे समस्ति । फलात्प्रवृत्तौ तद्वैयर्थ्यम् । – \[विधिवि॰ पृ॰ १८ ।\] 


[^851]: “न चाचेतनशब्दे”  \[आ॰\]  ।


[^852]: अर्थानर्थप्राप्तिपरिहारादिप्रयोजनानुसन्धानम् ।


[^853]: स्यान्मत पवनादिरिव लङादि प्रेरयति पुरुषम्, तदसत्, अभिधानवैयर्थ्यात्, अप्रतीतव्यापारस्यापि वाय्वादेरिव स्वभावत प्रेरकत्वात्, पूर्वोक्तदोषापाताच्च । न हि प्रवृत्तिं प्रति कारकत्वे शब्दस्य सदपि तद्व्यापाराभिधानमङ्गम्, अनभिहितव्यापारस्यापि तस्य कारकत्वात्, कारकस्यानपेक्षितज्ञानत्वात् । – \[विधिवि॰ पृ॰ १८ ।\] 


[^854]: प्रायश्चित्तवैयर्थ्यम् – \[आ॰ टि॰\]  ।


किञ्च, अस्याः[^855][^856] सद्भावे प्रमाणम् लिङादिश्रवणानन्तरभाविनी प्रवृत्ति, लिङादिशब्द एव वा ? न तावत्प्रवृत्तिः; तस्यास्त[^857]न्निबन्धनत्वेन[^858] क्वचिदन्यत्राऽदृष्टत्वात् । यन्निबन्धना हि प्रवृत्तिर्लोके दृष्टा तदेव तां दृष्ट्वाऽनुमातुं[^859] युक्तम्, न पुनः[^860] अप्रतिपन्नपूर्वः शब्दव्यापारविशेषः[^861] अप्रामाणिकत्वप्रसङ्गात् । नापि[^862] लिङादिशब्द[^863] एव तत्र प्रमाणम्, अगृहीतसम्बन्धस्य शब्दस्य अवाचकत्वात् । तदग्रहश्च[^864] तद्व्यापारविशेषलक्षणस्य सम्बन्धिनोऽनवधारणात् सिद्धः । नहि अनवधारिते सम्बन्धिनि सम्बन्धबोधः सम्भवति; अतिप्रसङ्गात् ।

[^855]: “अस्य सद्भा–”  \[ब॰\]  ।


[^856]: शब्दभावनाया ।


[^857]: प्रवृत्ते । लिङादिशब्दानन्तरभाविनी प्रवृत्तिरेव प्रमाणमिति चेन्न, तन्निबन्धनत्वेन प्रवृत्तेरन्यत्रादृष्टत्वात् । त य न्निबन्धना हि प्रवृत्तिर्दृष्टा तदेव ता दृष्ट्वा शक्यमनुमातुम्, न पुनरप्रतिपन्नपूर्वकरणभाव शब्दव्यापारविशेष । – \[वाक्यार्थमा॰ पृ॰ २७ ।\] 


[^858]: शब्दभावना – \[आ॰ टि॰\]  ।


[^859]: “–नुमान यु–”  \[ब॰\]  ।


[^860]: “पुन प्रतिप–”  \[श्र॰\]  ।


[^861]: शब्दभावनाख्य – \[आ॰ टि॰\]  ।


[^862]: लिङादिशब्द एव प्रमाणमिति साहसम्, अगृहीतसम्बन्धस्य शब्दस्यावाचकत्वात् । अनवधारिते हि सम्बन्धिनि सम्बन्धबोधवैधुर्यात् । – \[प्रक॰ पं॰ पृ॰ १७२ ।\] 


[^863]: “–शब्दस्तत्र”  \[ब॰\] , “–शब्दास्तत्र”  \[श्र॰\]  ।


[^864]: सम्बन्धाग्रहणम् ।


किञ्च, शब्दः[^865] स्वव्यापारं[^866] विधिज्ञानसव्यपेक्षो जनयति, अनपेक्षो वा ? न तावदनपेक्षः, विधिज्ञानस्य पुरुषप्रेरणायां करणत्वाभ्युपगमात्[^867] । अणानुगृहीत[^868] प्रेरणारूप स्वव्यापारमारभत इति न करणत्वाभावः क्रियानिष्पत्तावेव करणत्वात्, तदिदमलौकिकम्, न हि कस्यचिद्वस्तुनः स्वज्ञानमुत्पादहेतु प्रतीतम् । – \[प्रक॰ पृ॰ प॰ १७३ ।\] )+++थ शब्दो विधिज्ञानं जनयित्वा तत्करणानुगृहीतस्त[^869]त्प्रेर[^870]णारूपं[^871] स्वव्यापारमारभते, तदिदमलौकिकम्; न हि कस्यचिद्वस्तुनः स्वज्ञानम् उत्पादहेतुः लोके प्रतीतम् । यदि[^872] च शब्दः स्वव्यापारं करोति अभिधत्ते च, तदा उत्पाद्य पश्चात्तमभिधत्ते, युगपद्वा उत्पादयति अभिधत्ते च ? तत्र प्रथमपक्षोऽनुपपन्नः; न[^873] खलु शब्दः स्वव्यापारमुत्पाद्य पश्चात्तमभिदधातीति श्राद्धिकादन्यः प्रतिपद्यते । द्वितीयपक्षोऽप्यप्रातीतिकः, नहि “सकृदुच्चरितः शब्दः स्वव्यापारस्य कर्त्ता वक्ता च भवति” इति प्रामाणिकः प्रतिपद्यते । सिद्धे हि वस्तुनि प्रतिबन्धावगमपूर्विका[^874] वचनस्य प्रवृत्तिः प्रतीयते ।

[^865]: “शब्दो व्यापा–”  \[श्र॰\]  ।


[^866]: पुरुषप्रवृत्तिरूपम् ।


[^867]: “कारणत्वा–”  \[ब॰\]  ।


[^868]: स्यान्मत शब्दो विधिज्ञान जनयित्वा तत्कर+++(विधिज्ञानरूपकरण ।


[^869]: “तत्कारणानु–”  \[ब॰\]  ।


[^870]: पुरुषप्रेरणा ।


[^871]: “–रणरूप”  \[ब॰\]  ।


[^872]: तुलना–यश्चासौ व्यापार क्रियते चाभिधीयते च, स किं पूर्वमभिधीयते तत क्रियते, पूर्व वा क्रियते पश्चादभिधीयते, युगपदेव वा अस्य करणाभिधाने इति । न तावत्पूर्वमभिधीयते अनुत्पन्नस्य अभिधानानुपपत्ते, न ह्यजाते पुत्रे नामधेयकरणम्, अर्थासस्पर्शी च शब्द स्यात् । तत एव न युगपदुभयम्, अनुत्पन्नत्वानपायात् प्रयत्नगौरवप्रसङ्गाच्च । नापि कृत्वा अभिधानम्; विरम्य व्यापारासंवेदनात् । – \[न्यायम॰ पृ॰ ३४५ ।\] 


[^873]: “न शब्दः”  \[ब॰\]  ।


[^874]: वाच्यवाचकसम्बन्ध ।


ननु लिङादिशब्दश्रवणानन्तरं प्रवृत्त्याख्यकार्यस्य प्रवर्त्तितोऽहमिति प्रतिपत्तितः प्रतीतेः कथं तत्र[^770] तत्कर्त्तृत्वा[^875]प्रतिपत्तिरिति[^876] चेत् ? तदयुक्तम्; यतो द्विविधा प्रवृत्तिः प्रती  यते–एका परवशस्य, अन्या तु प्रेक्षापूर्वकारिण । तत्राद्यपक्षे हठाद् यागादिकर्मणि बौद्धादेरपि प्रवृत्ति शब्देन क्रियतां पुरुषस्वातन्त्र्याभावात् । न खलु बलवज्जलप्रभञ्जनप्रेरितस्य स्वातन्त्र्याभावे हठात्प्रवृत्तिर्न दृष्टा “अनिच्छन्नप्यह प्रभञ्जनादिना प्रेरितः प्रवर्त्ते” इति प्रतीतेः । द्वितीयपक्षे तु “येनाहं शब्देन प्रवर्त्तितः स किं प्रवर्त्तनायोग्यो न वा” इति यावन्न प्रेक्षापूर्वकारी विमृशति तावन्न प्रवृत्तिं विदधाति । नहि “शब्देनाह प्रवर्त्तितः” इति “अवश्यं प्रवर्त्ते” इत्यसौ[^877] शब्दमात्रे समाश्वसिति तत्कारित्वविरोधानुषङ्गात्[^878] । अतोऽपौरुषेयात् काकवासितप्रख्यात् शब्दात् कथं कस्यचित् प्रवृत्तिः स्यात् ? पौरुषेयस्यैव शब्दस्य प्रवर्त्तनायोग्यत्वोपपत्तेः । तत्प्रणेतुः कुतश्चिदाप्ततामवसाय प्रेक्षापूर्वकारिणः सद्वैद्याद्युपदेशादिव निःशङ्क प्रवृत्तिसभवात् । तस्मादपौरुषेयत्वे[^879] शब्दस्य पुरुषप्रवृत्तेरनङ्गत्वान्न “शब्दस्य भावना–प्रवर्त्तकत्व शब्दभावना” इति पक्षो घटते ।

[^770]: शब्दे ।


[^875]: प्रवृत्ति – \[आ॰ टि॰\]  ।


[^876]: “–त्वाप्रतीतिरि–”  \[श्र॰\]  ।


[^877]: प्रेक्षापूर्वकारी ।


[^878]: अन्यथा–शब्दमात्रे समाश्वासे प्रेक्षापूर्वकारित्वविरोधात् ।


[^879]: “तत पौरु–”  \[ब॰\]  ।


अथ शब्द[^880] एव भावना; तदप्यसाम्प्रतम्, शब्दस्वरूपमात्रस्य भावनास्वभावत्वे घटादिशब्देष्वपि भावनाप्रसङ्गात् तन्मात्रस्य[^881] अत्राप्यविशिष्टत्वात् । तथा च लिङ्लोट्तव्यप्रत्ययप्रत्याय्यो[^882] विधिः ।  \[ \]  इति वचो विरुध्यते । तदेवं शब्दभावनास्वरूपस्य विचार्यमाणस्याऽव्यवस्थितेः कथं तया[^883] अर्थभावना भाव्येत ? यतो “भाव्यनिष्ठो भावकव्यापारो भावना” इति सुव्यवस्थितं स्यात् । द्वैविध्योपवर्णनञ्चास्याः खपुष्पसौरभव्यावर्णनान्न विशिष्यते । तन्न भावनारू[^884]पोऽपि[^885] विधिर्घटते ॥ छ ॥

[^880]: अथ मतम्–अभिधैव भावना विधिर्लिङाद्यर्थ इति, अत्रोच्यते–प्रवृत्ते सर्वतोऽर्थे वा प्रसङ्गात् कार्यतो गते । अस्थानान्नियतेर्हेतोरभावाच्चाभिधैव न ॥ विधिरित्यनुषज्यते । अभिधा चेद्विधि सर्वशब्दाना यथास्वमभिधेयेषु तद्भाव इति घटादिशब्देभ्योऽपि प्रवृत्तिप्रसङ्गः अस्याविशेषात् । – \[विधिवि॰ पृ॰ २१ ।\] 


[^881]: शब्दस्वरूपमात्रस्य ।


[^882]: लिङ्लोट्तव्यपञ्चमलकाराणा विधिर्वाच्य । – \[न्यायसु॰ पृ॰ ५६० ।\]  लिङ्कृत्लोट्तव्यप्रत्ययमात्रगता शब्दभावना – \[जैमिनिन्या॰ पृ॰ ७५ ।\] 


[^883]: शब्दभावनया ।


[^884]: तुलना–यत्तावदुक्त शब्दव्यापार शब्दभावनेति; तत्र शब्दात्तद्व्यापारोऽनर्थान्तरभूतोऽर्थान्तरभूतो वा ? – \[अष्टसह॰ पृ॰ ३१ । तत्त्वार्थश्लो॰ पृ॰ २६२ ।\]  या तु शब्दभावनैव लिङाद्यर्थ इति कौमारिलकुसृति सा तु प्रतीतिविसवादादिप्रतिहता । न हि विधिवाक्यश्राविपुरुषो लिङादिस्वव्यापारमभिधत्ते अतो मया प्रवर्तितव्यमिति मन्यते – \[न्यायपरि॰ पृ॰ ३९८ । तन्त्ररह॰ पृ॰ ४८ ।\]  तस्माल्लिङादिजन्यबोधविषयाऽभिधाया इष्टसाधनत्वादिज्ञाननिरपेक्षायाः प्रवर्त्तकत्व निर्युक्तिकमेव । – \[वैयाकरणभू॰ द॰ पृ॰ १५७ ।\] 


[^885]: “–रूपापि”  \[श्र॰\] , “–रूपोविधि–”  \[ब॰\]  ।


अपरे[^886] पुन नियोग[^887] एव प्रवृत्तिहेतुत्वाद् विधिः इत्याचक्षते । तत्र चानेकधा  विप्रतिपत्तिः–केचित्[^888] लिङादिप्रत्ययार्थो नियोगः इत्यातिष्ठन्ते । 
प्रत्ययार्थो नियोगश्च यतः शुद्धः प्रतीयते ।  
कार्यरूपश्च[^889] तेनात्र शुद्धं कार्यमसौ[^890] मतः ॥  \[प्रमाणवार्तिकाल॰ पृ॰ २९ ।\]   

[^886]: प्रभाकरमतानुयायिन ।


[^887]: तुलना–कोऽय नियोगो नाम ? निशब्दो नि शेषार्थ योगार्थो युक्ति निरवशेषो योग नियोग । निरवशेषत्वम् अयोगस्य मनागप्यभावात्, अवश्यकर्तव्यता हि नियोग । नियोगप्रामाणिका हि नियोगप्रतिपत्तिमात्रत प्रवर्तन्ते । – \[प्रमाणवातिकालं॰ पृ॰ १४ ।\]  नियुक्तोऽहमनेन वाक्येनेति निरवशेषो योग नियोग, तत्र मनागप्ययोगाशकाया सभवाभावात् । – \[तत्त्वार्थश्लो॰ पृ॰ २६१ । अष्टसह॰ पृ॰ ५ ।\]  यदपि दर्शनम्– प्रमाणान्तरापोचर शब्दमात्रालम्बनो नियुक्तोऽस्मीति प्रत्यात्मवेदनीय सुखादिवत् अपरामृष्टकालत्रयो लिङादीनामर्थो विधिरिति । – \[विधिवि॰ पृ॰ ४८ ।\] 


[^888]: तुलना–केषाञ्चिल्लिङादिप्रत्ययार्थ शुद्धोऽन्यनिरपेक्ष कार्यरूपो नियोग । – \[अष्टसह॰ पृ॰ ६ । तत्त्वार्थश्लो॰ पृ॰ २६१ ।\] 


[^889]: शब्दान्तराणि स्वार्थेषु व्युत्पद्यन्ते यथैव हि । आवापोद्वापभेदेन तथा कार्ये लिङादय ॥ लिङादियुक्तवाक्यश्रवणे तद्भावभाविन्या प्रवृत्त्या विशिष्टकार्यावगतिमनुमाय वाक्यस्य तावद्धेतुतामध्यवस्यति । तत्रापि कोऽर्थभाग केन शब्दाशेनाभिहित इति विवेचने लिङाद्यावापेन कार्यावगतिदर्शनात् तदुद्धारे चादर्शनात् त एव कार्यावगति कुर्वन्तीति शब्दान्तरवत् लिङादीना कार्यवाचकत्वव्युत्पत्तिसिद्धि कार्यमेव हि सर्वत्र प्रवृत्तावेककारणम् । प्रवृत्त्यव्यभिचारित्वाल्लिङाद्यर्थोऽभिधीयते ॥  \[पृ॰ १७९\]  कार्यस्यैव प्रधानत्वाद् वाक्यार्थत्व च युज्यते । वाक्यं तदेव हि प्राह नियोज्यविषयान्वितम् ॥ – \[प्रक॰ पं॰ पृ॰ १८८ ।\]  अत कृत्स्नो वेद कार्यपरत एव प्रमाणम् । इदमेव कार्यं मानान्तरागोचरत्वादपूर्वमिति, स्वात्मनि पुरुष नियुञ्जानो नियोग इति गीयते । – \[तन्त्ररह॰ पृ॰ ६६ ।\]  लिङादेरवगम्यमान कार्यरूप प्रेरणात्मा च वाक्यार्थो नियोग । – \[न्यायमं॰ पृ॰ ३५५ ।\] 


[^890]: नियोग – \[आ॰ टि॰\]  । तुलना–प्रत्ययार्थो नियोगश्च यत शुद्ध प्रतीयते । कार्यरूपश्च तेनात्र शुद्ध कार्यमसौ मत ॥ विशेषण तु यत्तस्य किञ्चिदन्यत्प्रतीयते । प्रत्ययार्थो न तद्युक्त धात्वर्थ स्वर्गकामवत् ॥ प्रेरकत्वं तु यत्तस्य विशेषणमिहेष्यते तस्याप्रत्ययवाच्यत्वात् शुद्धे कार्ये नियोगता ॥ – \[अष्टसह॰ पृ॰ ६ । तत्त्वार्थश्लो॰ पृ॰ २६१ । प्रमाणवार्तिकालं॰ पृ॰ २९ ।\] 


 इत्यभिधानात् । अन्ये[^891] तु प्रेरकत्वमेव नियोगः इति ब्रुवते ।

[^891]: परेषा शुद्धा प्रेरणा नियोग इत्याशय । – \[अष्टसह॰ पृ॰ ६ । तत्त्वार्थश्लो॰ पृ॰ २६१ ।\]  तत्र शुद्धा प्रेरणा नियोग इति पक्षे प्रेरणाया नियोज्यतारूपत्वात् यागनिरूपितनियोज्यतावान् स्वर्गकाम इत्येवमाद्यो बोध । ततो नियोज्येन नियोजकाक्षेपात् यागविषयक स्वर्गकामीय नियोजकमित्यौपादानिकोऽपूर्वविषयो द्वितीय इत्यादि बोध्यम् । – \[अष्टसह॰ यशो॰ पृ॰ ४९अ ।\] 


प्रेरणैव नियोगोऽत्र शुद्धा सर्वत्र गम्यते ।  
नाप्रेरितो यतः कश्चिन्नियुक्तं स्वं[^892] प्रपद्यते ॥  \[प्रमाणवार्तिकाल॰ पृ २९ ।\]   

[^892]: “स्व प्रबुद्ध्यते” – \[अष्टसह॰, तत्त्वार्थश्लो॰ ।\] 



प्रेरणासहितं कार्यं नियोगः इति चापरे मन्यन्ते ।

ममेदं[^893] कार्यमित्येवं[^894] ज्ञातं[^895] पूर्वं[^896] यदा भवेत् ।  
स्वसिद्धौ प्रेरकं तत्स्यादन्यथा तन्न सिद्ध्यति[^897] ॥  \[प्रमाणवार्तिकालं॰ पृ॰ ३० ।\]   

[^893]: प्रयोक्तु – \[आ॰ टि॰\]  ।


[^894]: आस्ता तावत्क्रिया लोके गमनागमनादिका । अन्त स्तनपानादिस्तृप्तिकार्यपि या क्रिया ॥ सा यावन्मम कार्येयमिति नैवावधार्यते । तावत् कदापि मे तत्र प्रवृत्तिरभवन्न हि ॥ – \[प्रक॰ पं॰ पृ॰ १७७ ।\] 


[^895]: “ज्ञान पूर्व स्वसिद्ध्यै” – \[तत्त्वार्थश्लो॰ पृ॰ २६१ ।\] 


[^896]: “सर्व”  \[श्र॰\]  ।


[^897]: “–ति इति कार्य–”  \[श्र॰\]  ।



कार्यसहिता प्रेरणा नियोग इति चान्ये ।

प्रेर्यते[^898] पुरुषो नैव कार्येणेह विना क्वचित् ।  
ततश्च प्रेरणा प्रोक्ता नियोगः कार्यसङ्गता ॥  \[प्रमाणवार्तिकाल॰ पृ॰ ३०\]   

[^898]: तुलना – \[ प्रमाणवार्तिकालं॰ पृ॰ ३० । अष्टसह॰ पृ॰ ६ । तत्त्वार्थश्लो॰ पृ॰ २६१ ।\] 



कार्यस्यैव उपचारत प्रवर्त्तकत्वं नियोग इत्यपरे ।

प्रेरणाविषयः कार्य न[^899] च तत्प्रेरक स्वतः ।  
व्यापारस्तु[^900] प्रमाणस्य प्रमेय उपचर्यते ॥  \[प्रमाणवार्तिकाल॰ पृ॰ ३०\]   

[^899]: “न तावत्प्रे–”  \[ब॰\] , “नचैतत्प्रे–”  \[श्र॰\]  ।


[^900]: प्रवर्तकत्वम् – \[आ॰ टि॰\]  ।



कार्यप्रेरणयोः सम्बन्धो नियोग इत्यन्ये ।

प्रेरणा हि विना कार्य प्रेरिका नैव कस्यचित् ।  
कार्य[^901] वा प्रेरणायोगः नियोगस्तेन[^902] सम्मतः ॥  \[प्रमाणवार्तिकाल॰ पृ॰ ३०\]   

[^901]: “कार्यप्रेरणयो योग” – \[तत्त्वार्थश्लो॰ ।\] 


[^902]: विनियो ज्यत्वम् – \[आ॰ टि॰\]  ।



तत्समुदायो नियोगः इत्येके ।

परस्पराविनाभूत द्वयमेतत् प्रतीयते ।  
नियोगः समुदायोऽस्मात् कार्यप्रेरणणयोयोर्मतः ॥  \[प्रमाणवार्तिकाल पृ॰ ३०\]   


तदुभयस्वभावविर्निमुक्तः[^903] परमात्मस्वभावो नियोग इति केचित् ।

[^903]: “–विनिर्मुक्तपरमा–”  \[आ॰\]  ।


सिद्धमेकं यतो ब्रह्म[^904] गतमाम्नायतः[^905] सदा ।  
सिद्धत्वैन न तत्कार्य प्रेरक कुत एव तत् ॥  \[प्रमाणवार्तिकाल॰ पृ॰ ३०\]   

[^904]: ज्ञानम् – \[आ॰ टि॰\]  ।


[^905]: ज्ञातम् – \[आ॰ टि॰\]  ।



यन्त्रारूढो[^906] नियोग इत्यपरे ।

[^906]: यन्त्रारूढो दृष्टान्ततया यत्र स यन्त्रारूढो विषयारूढत्वाभिमानो नियोग इत्यर्थ । यजेत् स्वर्गकाम इत्यतो यागारूढत्वाभिमानवान् स्वर्गकाम इति बोध । – \[अष्टसह॰ यशो॰ पृ॰ ४९ब् ।\] 


कामी यत्रैव य कश्चिन्नियोगे सति तत्र सः ।  
विषयारूढमात्मान मन्यमानः प्रवर्त्तते ॥  \[प्रमाणवार्तिकाल॰ पृ॰ ३०\]   


भोग्यरूपो नियोगः इत्यपरे[^907] ।

[^907]: “इत्यन्ये”  \[श्र॰\] ,  \[ब॰\]  ।


ममेदं भोग्यमित्येव भोग्यरूप प्रतीयते । ममत्वेन च विज्ञान भोक्तर्येव व्यवस्थितम् ॥  
स्वामित्वेनाभिमानो हि भोक्तुर्यत्र भवेदयम् । भोग्य तदेव विज्ञेय तदेव[^908] स्व[^909] निरुच्यते[^910] ॥  
साध्यरूपतया येन ममेदमिति गम्यते । तत्प्रसाध्येन रूपेण भोग्यं स्व व्यपदिश्यते ॥  
सिद्धरूप हि यद् भोग्यं न नियोग स तावता । साध्यत्वेनेह भोग्यस्य प्रेरकत्वान्नियोगता[^911] ॥  

[^908]: “तदेव स्व”  \[आ॰\]  ।


[^909]: स्वस्वामिभावो ज्ञापित – \[आ॰ टि॰\]  । “स्व निरूप्यते” – \[प्रमाणवार्तिकाल॰ ।\] 


[^910]: “निरुध्यते”  \[आ॰\]   \[ब॰\]  ।


[^911]: “–ता इति पुरुष”  \[श्र॰\]  ।


  \[प्रमाणवार्तिकाल॰ पृ॰ ३० ।\] 
पुरुष एव नियोग इति चापरे ।

ममेदं कार्यमित्येवं मन्यते पुरुष सदा ।  
पुसः कार्यविशिष्टत्वं नि[^912]योगोऽस्य[^913] च वाच्यता ॥  \[प्रमाणवार्तिकाल॰ पृ॰ ३० ।\]  इति ।  

[^912]: “नियोग स्यादबाधित” – \[तत्त्वार्थश्लो॰ ।\]  कार्यस्य सिद्धौ जाताया तद्युक्त पुरुष सदा । भवेत्साधित इत्येव पुमान् वाक्यार्थ उक्यते ॥ – \[प्रमाणवार्तिकाल॰ पृ॰ ३० । अष्टसह॰ पृ॰ ६ । तत्त्वार्थश्लो॰ पृ॰ २६२ ।\] 


[^913]: “नियोग्यस्य”  \[श्र॰\]  ।



तदप्यविचारितरमणीयम्; यतो नियोज्यप्रेरणानिरपेक्षस्य कार्यस्य नियोगरूपतोपगम्यते, तत्सापेक्षस्य वा ? तत्राद्यविकल्पोऽनुपपन्नः,[^914] तन्निरपेक्षस्य[^915] कार्यमात्रस्य अप्रवृत्तिहेतुतया नियोगत्वानुपपत्तेः । तत्सापेक्षस्य तु नियोगत्वे कथं कार्यस्यैव नियोगरूपता ? त्रितयस्यापि[^916] प्रवृत्तिहेतुतया तद्रूपताप्रसङ्गात्[^917] “प्रेरणा नियोगः” इत्यप्यनेनापास्तम्, नियोज्यादिनिरपेक्षा[^918]याः[^919] प्रेरणायाः प्रलापमात्रतया नियोगरूपतानुपपत्तेः । प्रेरणासहितं कार्यं नियोगः; इत्यप्ययुक्तम्, नियोज्याभावे[^920] नियोगस्यैवानुपपत्तेः । कार्यसहिता प्रेरणा नियोगः इत्यप्यनेन[^921] निरस्तम् । कार्यस्यैवोपचारतः प्रवर्त्तकत्वं नियोगः; इत्यप्यसारम्, नियोज्यादिनिरपेक्षस्यास्य[^922] प्रवर्त्तकत्वोपचारायोगात् । कार्यप्रेरणयोः सम्बन्धोऽपि[^923] सम्बन्धिभ्योऽर्थान्तरभूतः सन्, अनर्थान्तरभूतो वा नियोगरूपतां प्रतिपद्यते ? न तावदर्थान्तरभूतः; तथाभूतस्य[^924] सम्बन्धस्यैवाऽसम्भवतो नियोगरूपतानुपपत्तेः । सम्बन्ध्यात्मनोऽपि सम्बन्धस्य प्रेर्यमाणपुरुषनिरपेक्षस्य नियोगरूपतानुपपत्तिरेव । समुदायनियोगवादोऽप्यनेनैव प्रतिव्यूढः । कार्यप्रेरणाविनिर्मुक्तस्तु नियोगो ब्रह्माद्वैतमवलम्बते, तच्च प्रागेव[^925] कृतोत्तरम् । यत्पुनः “स्वर्गकामः पुरुषोऽग्निहोत्रादिवाक्यनियोगे सति यागलक्षणं विषयमारूढमात्मानं मन्यमानः प्रवर्त्तते” इति यन्त्रारूढनियोगाभिधानम्; तदप्यचारु;[^926] अपौरुषेयवाक्ये नियोक्तृत्वस्य निराकृतत्वान्निराकरिष्यमाणत्वाच्च ।  भोग्यरूपस्तु नियोगः फलस्वभावविधिनिरासेनैव निरस्तः । पुरुषस्वभावत्वे तु नियोगस्य शाश्वतिकत्वप्रसङ्गः तस्य शाश्वतिकत्वात् ।

[^914]: “–न्नः निरपे–”  \[ब॰\]  ।


[^915]: नियोज्य प्रेरणाञ्चानपेक्षमाणस्य – \[आ॰ टि॰\]  । तुलना–प्रेरणारहितं कार्यं नियोज्येन निवर्जितम् । नियोगो नैव कस्यापि नियोग इति कीर्त्यते ॥ वृत्तिर्नियोगशब्दस्य शुद्धे कार्ये यदा मता । सञ्ज्ञामात्रान्नियोगत्व भवत्केन निवार्यते ॥ युक्तस्तु पुरुषः कार्ये यत्र नैव प्रतीयते ॥ नियोगः स कथन्नाम सिद्धातीतादिबोधवत् ॥ नियोजकस्य धर्मोऽय नियोगो लोकसम्मत । तदेव कार्यमिति चेत्; सिद्धत्वान्नास्य साध्यता ॥ साध्यत्वेन नियोगोऽयमिति चेद्व्यपदिश्यते । विषये तस्य तत्त्वेनोपचारात् प्रकीर्त्तनम् । असिद्धस्य च तस्यास्तु कथ प्रेरकरूपता ॥ साध्यत्वेनावबोधोऽस्य प्रेरकत्व यदीष्यते । अप्रसिद्धस्य साध्यत्वं बोध सिद्धात्मकस्य च ॥ परस्परविरुद्धत्वमेकस्य कथमिष्यते । साध्यरूपतया तस्य प्रतीति प्रेरिका यदि । नियोगत्व प्रतीते स्यान्न नियोगस्य तत्त्वत ॥ – \[प्रमाणवार्तिकालं॰ पृ॰ ३२३३ ।\]  प्रेरणानियोज्यबर्जितस्य नियोगस्यासभवात् । तस्मिन्नियोगकरणे स्वकम्बलस्य कूर्दालिकेति नामान्तरकरणमात्र स्यात् । – \[तत्त्वार्थश्लो॰ पृ॰ २६५ । अष्टसह॰ पृ॰ ९ ।\] 


[^916]: नियोज्यप्रेरणाकार्यरूपस्य – \[आ॰ टि॰\]  ।


[^917]: नियोगरूपता – \[आ॰ टि॰\]  ।


[^918]: “नियोज्यनिर–”  \[आ॰\]  ।


[^919]: नियोज्यफलरहितायाः प्रेरणाया प्रलापमात्रत्वात् । – \[तत्त्वार्थश्लो॰ पृ॰ २६५ । अष्टसह॰ पृ॰ १० ।\] 


[^920]: नियोज्यविरहे नियोगविरोधात् । – \[अष्टसह॰ पृ॰ १० । तत्त्वार्थश्लो॰ पृ॰ २६६ ।\] 


[^921]: अत्रापि नियोज्याभावात् – \[आ॰ टि॰\]  ।


[^922]: नियोज्यादिनिरपेक्षस्य कार्यस्य प्रवर्तकत्वोपचारायोगात्, कदाचित् क्वचित् परमार्थतस्तस्य तथानुपलम्भात् । – \[तत्त्वार्थश्लो॰ पृ॰ २६६ । अष्टसह॰ पृ॰ १० ।\] 


[^923]: ततो भिन्नस्य सम्बन्धस्य सम्बन्धिनिरपेक्षस्य नियोगत्वाघटनात् । सम्बन्ध्यात्मन सम्बन्धस्य नियोगत्वमित्यपि दुरन्वयम्; प्रेर्यमाणपुरुषनिरपेक्षयो सम्बन्ध्यात्मनोरपि कार्यप्ररणयीर्नियोगत्वानुपपत्ते । – \[अष्टसह॰ पृ॰ १० । तत्त्वार्थश्लो॰ पृ॰ २६६ ।\] 


[^924]: सम्बन्धिभ्या भिन्नस्य ।


[^925]:  \[पृ॰ १५० ।\] 


[^926]: तुलना–यन्त्रारूढतया भोग्यभोक्त्रो सम्बन्ध उच्यते । न सम्बन्धोऽस्ति भोग्यात्मा रूढश्च न नरस्तदा ॥ प्रतीतिकाले सर्वस्य साध्यत्वेनास्वरूपता । तदेव तस्य रूपञ्चेत साध्यत्वस्य हानित ॥ – \[प्रमाणवार्तिकाल॰ पृ॰ ३४ ।\]  तदपि न परमात्मवादप्रतिकूलम्, पुरुषाभिमानमात्रस्य नियोगत्ववचनात्तस्य च अविद्योदयनिबन्धनत्वात् । – \[अष्टसह॰ पृ॰ १० । तत्त्वार्थश्लो॰ पृ॰ २६६ ।\] 


किञ्च, किमयं नियुङ्क्ते इति नियोगः, किं वा नियुक्तिः, नियुज्यतेऽनेन इति वा ? तत्र प्रथमपक्षोऽनुपपन्नः, नियुक्तिक्रियायां कर्त्तृत्वस्य प्रेक्षावर्द्धमतया कार्यादिस्वभावे नियोगे सम्भवाभावात् । नहि “अमुष्मै प्रयोजनाय अमुमहं नियोक्ष्ये” इति यस्य नास्ति परामर्श तस्य नियोक्तृतोपपन्ना,[^927] स्वाम्यादौ तत्परार्शवत्येव अस्याः[^928] प्रतीतेः । सलिलसमीरणन्यायेन[^929] नियोक्तृत्वे च प्रागुक्तदोपानुषङ्गः[^930] । नहि नियोक्तृमात्रसद्भावत कश्चित् प्रवर्त्तते, यावत् तदनुविधेयतामात्मनो न प्रतिपद्येत[^931] । “नियुक्तिर्नियोगः नियुज्यतेऽनेनेतिवा”[^932] इत्यप्यनुपपन्नम्, भावकरणयोः कर्तृकर्मापेक्षत्वात्,[^933] तयोश्चासम्भवे भावकरणयोरप्यसम्भवात् । न ह्यत्र कश्चिन्नियोक्ता विद्यते । शब्दस्य च नियोक्तृत्वं प्रागेव प्रतिपिद्धम् ।

[^927]: “नियोक्तूतानुपपन्ना”  \[श्र॰\]  ।


[^928]: नियोक्तृताया ।


[^929]: यथाहि समीरण अभिप्रायशून्योऽपि सलिल समीरयति तथैव अभिप्रायरहितस्यापि नियोक्तृता स्यादित्युक्ते प्राह ।


[^930]: प्रायश्चित्तवैयर्थ्यादि – \[आ॰ टि॰\]  ।


[^931]: “–पद्येत्”  \[आ॰\]  ।


[^932]: “–तिचेत्य–”  \[श्र॰\] , “–ति इत्य–”  \[आ॰\]  ।


[^933]: तुलना–अपि च नियोक्तृव्यापारो नियोगो न नियोक्तुर्विनाऽवकल्पते । न चास्य सभव, अपौरुषेयत्वाभ्युपगमात् । – \[विधिवि॰ पृ॰ ६० ।\] 


किञ्च, अयं[^934] नियोग शब्दव्यापाररूपः, पुरुषव्यापाररूपः, उभयरूपः, अनुभयरूपो वा ? प्रथमपक्षे शब्दभावनापक्षनिक्षिप्तदोपानुषङ्गः, शब्दव्यापारस्य शब्दभावनारूपत्वात् । द्वितीयपक्षे तु अर्थभावनापक्षोक्तदूषणप्रसङ्ग[^935] पुरुषव्यापारस्य अर्थभावनास्वभावत्वात् । उभयपक्षेऽपि उभयपक्षोपक्षिप्तदोषानुषङ्गः[^936] ।

[^934]: तुलना–सर्वत्र च वाक्यार्थे अष्टप्रकारो भेद –प्रमाण किं नियोग स्यात् प्रमेयमथवा पुन । उभयेन विहीनो वा द्वयरूपोऽथवा पुन ॥ शब्दव्यापाररूपो वा व्यापार पुरुषस्य वा । द्वयव्यापाररूपो वा द्वयाव्यापार एव वा । – \[प्रमाणवार्तिकाल॰ पृ॰ ३१ । तत्त्वार्थश्लो॰ पृ॰ २६२ । अष्टसह॰ पृ॰ १० ।\] 


[^935]: “–दूषणगण प्र–”  \[ब॰\]  ।


[^936]: “उभयदोषानुषङ्गः”  \[ब॰\] ,  \[श्र॰\]  ।


अनुभयपक्षेप्यसौ विषयस्वभावः,[^937] फलस्वभावः, नि स्वभावो वा स्यात् ? यदि विषयस्वभावः; तदाऽसौ यागादिर्विषयः अग्निष्टोमेन यजेत स्वर्गकामः  \[ \]  इत्यादिनियोक्तृवाक्यकाले अस्ति, न वा ? यदि नास्ति, तदा[^938] तत्स्वभावो[^939] नियोगोऽपि नास्तीति कथमसौ खपुष्पवद् वाक्यार्थः स्यात् ? बुद्ध्यारूढस्य भाविनस्तस्य[^940] वाक्यार्थत्वे  सौगतमतानुसरणप्रसङ्गः[^941] । अथ तत्काले[^942] सोऽस्ति; एवमपि न नियोगो वाक्यार्थः, तस्य[^943] यागादिनिष्पादनार्थत्वात् । न चानयोस्तादात्म्ये[^944] स्वात्मैव स्वात्मनो निष्पादको युक्तो विरोधात्, निष्पन्नस्य यागादेः पुरुषादिवन्निष्पादनविरोधाच्च । अथ[^945] तस्य[^946] किञ्चिदनिष्पन्नं रूपमस्ति तन्निष्पादनार्थो नियोगः; तर्हि तत्स्वभावो नियोगोप्यनिष्पन्न इति कथं वाक्यार्थः ? कल्पनारूढस्य वाक्यार्थत्वे स एव सौगतमतानुप्रवेशः । फलस्वभावो नियोगः, इत्यप्ययुक्तम्; नहि[^947] स्वर्गादिफलं नियोगो घटते फलान्तरपरिकल्पनप्रसङ्गात्, निष्फलस्य नियोगस्यानुपपत्तेः । फलान्तरस्य च फलस्वभावनियोगवादिनां नियोगत्वापत्तौ तदन्यफलकल्पने अनवस्थाप्रसङ्गः । फलस्य च वाक्यकालेऽसन्निहितत्वात् तत्स्वभावो नियोगोऽप्यसन्निहित एवेति कथं वाक्यार्थः ? बुद्ध्यारूढस्य वाक्यार्थत्वे परमतप्रवेशप्रसङ्गः[^948] । “निःस्वभावो नियोगः” इत्यप्यनेन[^949] प्रत्युक्तम्, निःस्वभावस्यास्य अन्यापोहत्वानतिक्रमात् ।

[^937]: तुलना–नियुज्यमानविषयनियोक्तॄणा यदीष्यते । धर्मो नियोग सर्वत्र न शब्दार्थोऽवतिष्ठते ॥ नियोज्यधर्मभावे हि तस्यानुष्ठेयता कुत । सिद्धोऽपि यद्यनुष्ठेयो नानुष्ठाविरतिर्भवेत् ॥ – \[प्रमाणवार्तिकाल॰ पृ॰ १६ ।\]  सोऽपि विषयस्वभावो वा स्यात्, फलस्वभावो वा, नि स्वभावो वा ? – \[अष्टसह॰ पृ॰ ८ । तत्त्वार्थश्लो॰ पृ॰ २६२ ।\] 


[^938]: तुलना–विषयधर्मतायामपि विषयस्यापरिनिष्पत्तेः स्वरूपाभावात् कथ शब्दादसौ प्रत्येतु शक्यः ? – \[प्रमाणवार्तिकालं॰ पृ॰ १७ । अष्टसह॰ पृ॰ ८ ।\] 


[^939]: विषयस्वभाव ।


[^940]: भविष्यतो यागादेर्विषयस्य ।


[^941]: “–तानुसारेण प्र–”  \[आ॰\] ,  \[ब॰\]  ।


[^942]: वाक्यप्रयोगकाले । तुलना–अथ तद्वाक्यकाले विद्यमानोऽसौ, तर्हि न नियोगो वाक्यस्यार्थ, तस्य यागादिनिष्पादनार्थत्वात्, निष्पन्नस्य च यागादे पुनर्निष्पादनायोगात् । – \[अष्टसह॰ पृ॰ ८ ।\] 


[^943]: नियोगस्य ।


[^944]: विषयनियोगयोः – \[आ॰ टि॰\]  ।


[^945]: “अथ कि–”  \[श्र॰\]  ।


[^946]: यागादे ।


[^947]: तुलना–द्वितीयपक्षेऽपि नासौ नियोग, फलस्य भाव भावि त्वेन नियोगत्वाघटनात्, तदा असन्निधानाच्च । तस्य वाक्यार्थत्वे निरालम्बनशब्दवादाश्रयणात् कुत प्रभाकरमतसिद्धि ? – \[तत्त्वार्थश्लो॰ पृ॰ २६२ । अष्टसह॰ पृ॰ ८ ।\] 


[^948]: सुगतमत ।


[^949]: “इत्यप्येतेन”  \[ब॰\] ,  \[श्र॰\]  ।


किञ्च,[^950] अयं नियोगः प्रवर्त्तकस्वभाव, अप्रवर्त्तकस्वभावो वा ? प्रथमपक्षे[^951] प्रभाकरवत् ताथागतादीनामपि[^952] प्रवर्त्तकः स्यात् तस्य[^943] सर्वथा प्रवर्त्तकस्वभावत्वात्[^953] । तेषां[^954] विपर्यासादप्रवर्तकः इति चेत्, न; “भवतामपि[^955] विपर्यासात् प्रवर्तकः” इत्यपि[^956] वक्तुं सुशकत्वात् । अथाप्रवर्त्तकस्वभावोऽसौ; तर्हि सिद्धस्तस्य प्रवृत्तिहेतुत्वाभावः, स च वाक्यार्थत्वाभावं साधयति । न च अग्निष्टोमादिवाक्ये विषयादिपदार्थवाचकपदव्यतिरेकेण विषयफलयोः मध्यवर्त्तिन तटस्थस्य वा नियोगस्य वाचकं किञ्चित्पदमस्ति, यतः सोपि विषयादिवत् पदार्थतां प्रतिपद्येत । न चापदार्थो[^957] वाक्यार्थो भवितुमर्हति; अन्यो  न्यसापेक्षपदान्तरनिरपेक्षपदार्थसमुदायलक्षणत्वाद् वाक्यार्थस्य । तन्न नियोगोऽपि वाक्यार्थो घटते ॥ छ ॥

[^943]: नियोगस्य ।


[^950]: स हि प्रवर्तकस्वभावो वा स्यादतत्स्वभावो वा ? – \[तत्त्वार्थश्लो॰ पृ॰ २६४ । अष्टसह॰ पृ॰ ८ ।\] 


[^951]: तुलना–नियुक्तेन निवृत्तिश्चेत् ? सर्वस्यात प्रसज्यते । तत्स्वभावतया काशमनाकाश न कस्यचित् ॥ स्वभावोऽपि विषर्यासादन्यथा यदि गम्यते । विपर्यासाविपर्यासव्यवस्था क करिष्यति ॥ – \[प्रमाणवार्तिकाल॰ पृ॰ १५ ।\] 


[^952]: “तथागता–”  \[श्र॰\]  ।


[^953]: “–स्वभावात्”  \[आ॰\]  ।


[^954]: सौगतादीनाम् । तुलना–तेषा विपर्यासादप्रवर्तक इति चेत्, परेषामपि विपर्यासात् प्रवर्तकोऽस्तु । शक्य हि वक्तुम्–प्राभाकरा विपर्यस्तत्वात् शब्दनियोगात् प्रवर्तन्ते नेतरे, तेषामविपर्यस्तत्वादिति । सौगतादयो विपर्यस्ता तन्मतस्य प्रमाणबाधितत्वात् न पुन प्राभाकराः इत्यपि पक्षपातमात्रम्; तन्मतस्यापि प्रमाणबाधितत्वाविशेषात् । – \[अष्टसह॰ पृ॰ ९ । तत्त्वार्थश्लो॰ पृ॰ २६४ ।\] 


[^955]: प्राभाकराणामपि ।


[^956]: “इति वक्तु”  \[आ॰\] ,  \[श्र॰\]  ।


[^957]: तुलना–पदार्थ एव वाक्यार्थो न च सोऽनन्यगोचरः । तत्र पदार्थस्यैव पदार्थान्तरोपकल्पितविशेषस्य वाक्यार्थत्वादपदार्थत्वे तदनुपपत्ति । – \[विधिवि॰ पृ॰ ४९ ।\] 


येऽपि प्रेपणाध्येपणाभ्यनुज्ञा[^958]लक्षणः[^959] प्रयोक्तृधर्मः प्रवृत्तिहेतुत्वेन प्रसिद्धो विधि इत्यामनन्ति,[^960] तेप्यतत्त्वज्ञाः; पुरुषसम्बन्धशून्येषु[^961] वेदवाक्येषु पुरुषधर्मतया प्रसिद्धानां प्रेपणादीनाम् अत्यन्तासम्भवतो विधित्वकल्पनानुपपत्तेः । तत्र[^962] तेषां[^963] कल्पने वा पौरुषेयत्वानुषङ्गाद् अपौरुपेयत्वकल्पनानुपपत्तिरिति एकं सन्धित्सोरन्यत्प्रच्यवते । असत्कारपूर्विका[^964] हि व्यापारणा प्रेपणा उच्यते, सत्कारपूर्विका तु अध्येपणा, परेष्टस्य अप्रतिकूलवृत्तिरभ्यनुज्ञेति सर्वे एते प्रेपणादयः पुरुषगताशयविशेषस्वभावत्वाद् अपौरुपेयेषु वेदवाक्येषु न मनागपि सङ्गच्छन्ते इति ॥ छ ॥

[^958]: तत्र विधि प्रेरणम् भृत्यादेर्निकृष्टस्य प्रवर्त्तनम् । निमन्त्रण नियोगकरणम्, आवश्यके प्रेरणेत्यर्थ । आमन्त्रण कामचारानुज्ञा । अधीष्ट सत्कारपूर्वको व्यापार । – \[वैयाकरणभू॰ पृ॰ १४२ ।\] 


[^959]: “–लक्षणप्रयो–”  \[आ॰\]  ।


[^960]: नैयायिकाअपि । विधिर्विधायक । यद् वाक्य विधायक चोदक स विधि, विधिस्तु नियोगोऽनुज्ञा वा । यथा अग्निहोत्र जुहुयात् स्वर्गकाम इत्यादि । – \[न्यायभा॰ २ । १ । ६३ ।\]  यद्वाक्य विधत्ते इदं कुर्यादिति स नियोग । अनुज्ञातु यत्कर्त्तारमनुजानाति तदनुज्ञावाक्यम् । – \[न्यायवा॰ पृ॰ २६९ ।\]  विधिर्वक्तुरभिप्राय प्रवृत्त्यादौ लिङादिभिः । अभिधेयोऽनुमेया तु कर्त्तुरिष्टाभ्युपायता ॥ प्रवृत्त्यादी इत्यादिपदान्निवृत्ति, विषयसप्तमीयम्, तेन प्रवृत्तिनिवृत्तिविषय आप्ताभिप्रायो लिङर्थ इत्यर्थ । प्रवर्त्तकमिष्टसाधनताज्ञानमेव लिङर्थस्त्वाप्ताभिप्रायो लाघवादिति भाव । – \[न्यायकुसु॰, प्रका॰ ५ । १५ ।\] 


[^961]: अपौरुषेये प्रैषादिर्नृधर्मो नावकल्पते । लोके हि प्रतीत प्रेषणाध्येषणाभ्यनुज्ञालक्षणोऽभिप्रायातिशय प्रयोक्तृधर्मो लिङर्थ, तस्यापीरुषेयेषु वेदवाक्येष्वसभव । प्रतीते सभव इति चेत्, न, पौरुषेयत्वापत्ते । – \[विधिवि॰ पृ॰ २३ ।\]  आज्ञादिस्तु न वेदार्थ पुधर्मत्वेन युज्यते । – \[न्यायसु॰ पृ॰ ३७ ।\] 


[^962]: वेदे ।


[^963]: पुरुषाभिप्रायरूपाणा प्रैषादीनाम् ।


[^964]: द्रष्टव्यम् – \[पृ॰ ५८० टि॰ ४ ।\] 


अन्ये[^965] तु प्रैपादीनां[^966] प्रत्येकं व्यभिचारात् अनेकशक्तिकल्पनादोपाच्च सर्वत्राऽव्यभिचारिणः प्रवर्त्तनामात्रस्यैकस्य विधित्वमिति प्रतिपन्नाः, तेप्यसमीक्षिततत्त्वा, निर्विशे[^967]  षस्य सामान्यस्यैवाऽसम्भवात्[^968] । यथैव हि खण्डादिविशेषशून्यं गोत्वादि न सम्भवति, एवं परित्यक्तप्रैषादिविशेषं प्रवर्त्तनामात्रमपि । वेदस्य चाऽपौरुषेयत्वाभ्युपगमे पुरुषगताशयविशेषस्वभावानां प्रैषादिविशेषाणामसम्भवात् का प्रवर्त्तनामात्रस्य सम्भावनापि ?

[^965]: मीमासकवैयाकरणादयः । एतच्चतुष्टयानुगतप्रवर्त्तनात्वेन वाच्यता लाघवात् । उक्तञ्च–अस्ति प्रवर्त्तनारूपमनुस्यूत चतुर्प्वपि । तत्रैव लिङ् विधातव्य किं भेदस्य विवक्षया ॥ न्यायव्युत्पादनार्थ वा प्रपञ्चार्थमथापि वा । विध्यादीनामुपादान चतुर्णामादितः कृतमिति । प्रवर्त्तनात्वञ्च प्रवृत्तिजनकज्ञानविषयतावच्छेदकत्वम् । तच्चेष्टसाधनत्वस्यास्ति इति तदेव विध्यर्थ । – \[वैयाकरणभू॰ पृ॰ १४५ ।\]  तत्र च प्रैपादीना विशेषाणा व्यभिचारित्वेन अवाच्यत्वात् सर्वानुयायिन प्रवर्त्तनासामान्यस्य वाच्यत्वेऽवगते – \[न्यायसु॰ पृ॰ ३० ।\]  तत्र चावापोद्वापाम्या प्रवर्तनाया विधिशक्तिम्वधारयति । प्रवृत्त्यनुकूलो व्यापारः प्रवर्तना स च व्यापार प्रैषादिरूपो विविध इति प्रत्येक व्यभिचारित्वाद्विधिशब्दवाच्यत्वानुपपत्ते प्रवर्तनासामान्यमेव विधिशब्दवाच्यमिति कल्पयति । – \[मीमासान्याय॰ पृ॰ १८० ।\] 


[^966]: “–प्रेषणावीना”  \[श्र॰\]  ।


[^967]: न च प्रवर्तनामात्रमविशेषमकर्त्तृकम् यदपि मतम्–अनेकसामर्थ्यपरिकल्पनादोषाद् व्यभिचाराच्च प्रैपादीनामवाच्यत्वादव्यभिचारात्प्रवर्तनामात्र लोके लिङाद्यर्थ तस्य वेदेप्युपपत्तिरिति; इदमप्यचतुरस्रम्, निर्विशेषसामान्यायोगात्, अकर्त्तृकत्वे व्यापारानुपपत्तेश्च । न तावत् प्रैषादयो विशेषा सम्भविन । नाप्यन्यो विशेष कश्चिदुपदर्श्यते । तदुपदर्शने वा सामान्यस्याभिधानमस्मिन्नवसरे व्यर्थम् । तदेतदपास्तसकलभेद प्रवर्तनासामान्य ब्राह्मण्यमिव समुज्झितकठादिभेद स्यात् । प्रवर्तना च प्रवर्तयितुर्व्यापार, स तमन्तरेण नातिविराजते, पुरुषस्याभावात् शब्दस्य च प्रवर्तकत्वनिषेधात् प्रवर्त्तयितुरभाव । – \[विधिवि॰ पृ॰ २५-२६ ।\] 


[^968]: “सामान्यस्यासम्भ–”  \[श्र॰\]  ।


यच्चोक्तम्–“प्रैषादीनां[^969] व्यभिचारात्”[^970] इत्यादि; तदयुक्तम्;[^971] यथासम्भवं यथास्वरूपञ्च प्रवर्त्तकत्वाभ्युपगमात् । यदा हि प्रेपणातः प्रवर्त्तते तदा तस्याः प्रवर्तकत्वम्, यदा तु अध्येषणातस्तदा तस्या इति । नहि “कदाचिद्दीर्घाः शुक्लादिस्वरूपास्तन्तवः पटस्य जनकाः कदाचित्तु ह्रस्वा रक्तादिस्वभावा वा” इत्येतावता तन्तुव्यतिरिक्तस्यान्यस्यैव कस्यचित्पटोत्पत्तिं प्रति उपादानकारणत्वं युक्तं प्रतीतिविरोधात् ॥ छ ॥

[^969]:  \[पृ॰ ५८८ पं॰ १० ।\] 


[^970]: प्रेषणायाः विधित्वे अध्येषणायां विधित्वं न स्यात् अध्येषणाया विधित्वे च प्रेषणायां विधित्वाभावः इति परस्परं व्यभिचारः । प्रेषणादिषु प्रत्येकं शक्तिकल्पने गौरवमिति भावः ।


[^971]: “–युक्तं यथास्व–”  \[ब॰\]  ।


अन्ये त्वाहुः–फलं[^972] प्रवर्त्तकम्, तद्व्यापारः प्रवर्त्तना । सर्वोऽपि हि प्रेक्षापूर्वकारी फलोद्देशेन प्रवर्त्तते, अतः फलस्य प्रवर्त्तकत्वम् । प्रीत्यात्मकता तस्य प्रवृत्तौ व्यापारः स एव च प्रवर्त्तना विधिरिति; तदप्यसङ्गतम्; फलस्य[^973] प्रवृत्तिहेतुत्वानुपपत्तेः । नहि अवगतमपि फलम् अर्थितां विना प्रवृत्तिहेतुः । सर्वस्य सर्वत्र प्रवृत्तिप्रसङ्गात् । अर्थिता च न फलस्य व्यापारः, किन्तु प्रतिपत्तुरिच्छारूपतया[^974] तद्धर्मत्वात्[^975] । अर्थ[^976] फलस्य प्रीत्यात्मकत्वमन्तरेण इच्छाया एवानुत्पत्तेः तदुत्पादनद्वारेण[^977] फलधर्मस्य प्रीत्यात्मकत्वस्य प्रवृत्तिहेतुत्वम्; नन्वेवमपि[^978] प्रीत्यात्मकत्वस्य फले एवाऽवस्थानात् तत्रैव[^979] आत्मनः प्रवृत्तिः स्यात् न कर्मणि । अतोऽर्थान्तरत्वात्तस्य[^980][^981] । नह्यन्यदभिलषितम्[^982] अन्यत्र[^983]  प्रवृत्तिः अतिप्रसङ्गात् । अथाऽभिप्रेतफलसाधनत्वात्[^984] कर्मण्येव प्रवृत्तेर्नातिप्रसङ्गः, न खलु प्रेक्षापूर्वकारिणः उपायं परित्यज्य अनुपायेऽसाधने वा साध्ये प्रवर्त्तन्ते, कथमेवं फलस्य प्रवर्त्तकता तत्साधनस्यैव[^985] तत्प्रसङ्गात् ।

[^972]: जयन्तभट्टप्रभृतयः । फलस्यैवेष्यमाणस्य पश्यन् प्रेरकता मतः ।तस्मात्पुंसः प्रवृत्तौ प्रभवति न विधिर्नापि शब्दो लिङादिः । व्यापारोप्येतदीयो न हि पटुरभिधा भावनानामधेया ॥ न श्रेयःसाधनत्वं विधिविषयगतं नापि रागादिरेवं । तेनाख्यत्काम्यमानं फलममलमतिः प्रेरकः सूत्रकारः ॥क्वचित्साक्षात्पदोपात्तं कचित्प्रकरणागतम् । क्वचिदालोचनालभ्यं फलं सर्वत्र गम्यते ॥तस्मात्फलस्य साध्यत्वात् सर्वत्र तदवर्जनात् । क्रियादीनाञ्च तादर्थ्यात् तस्य वाक्यार्थतेष्यते ॥प्राधान्ययोगादथवा फलस्य वाक्यार्थता तत्र सतां हि यत्नः । प्रयोजनं सूत्रकृता तदेव प्रवर्तकत्वेन किलोपदिष्टम् ॥ – \[न्यायमं॰ पृ॰ ३६२–६५ ।\] 


[^973]: यदि मन्येत फलं प्रवर्त्तकं तद्व्यापारः प्रवर्त्तना, फलार्थिनः पुरुषस्य तत्साधने प्रवृत्तेः अन्यथाऽभावात् । न कश्चिद्व्यापारविशेषः प्रवर्तना अपि तु प्रवृत्तिसमर्थं व्यापारमात्रं च प्रयोजकव्यापारः, भिक्षा वासयति कारीषोऽग्निरध्यापयतीति दर्शनात्; तदसत्; अर्थिता व्यापृतिः पुंसो नियमः किन्निबन्धनः । फलसाधनता कर्मनिश्चेया साध्यता कदा ॥ – \[विधिवि॰ पृ॰ २६ ।\] 


[^974]: आत्मनः –  \[आ॰ टि॰\]  ।


[^975]: पुरुषधर्मत्वात् । फलार्थिता चेत् प्रवृत्तिहेतुः; सेच्छा तद्योगो वा इच्छासमवायो वा “कृत्तद्धितसमासेषु सम्बन्धाभिधानं त्वतल्भ्याम्” इति वचनात् पुरुषधर्म इति न फलं व्यापृतिः । – \[विधिवि॰ पृ॰ २७ ।\] 


[^976]: अथ तदिच्छोपहारमुखेन फलस्य प्रवृत्तिहेतुर्धर्मः प्रीत्यात्मता फलव्यापारः प्रवर्त्तना; सापि तत्रैव न कर्मणि । फलव्यापाराच्च प्रवर्त्तमानः सर्वत्र प्रवर्तेत नियमनिमित्ताभावात् । – \[विधिवि॰ पृ॰ २७ ।\] 


[^977]: इच्छोत्पादनमुखेन ।


[^978]: सूरिः – \[आ॰ टि॰\]  ।


[^979]: फले एव ।


[^980]: फलात् – \[आ॰ टि॰\]  ।


[^981]: कर्मणः – \[आ॰ टि॰\] 


[^982]: फलम् ।


[^983]: कर्मणि यागादौ ।


[^984]: तत्साधनत्वात् कर्मण्येव प्रवर्तते न सर्वत्र, तत एव तर्हि तत्साधनत्व प्रवृत्तिहेतु कर्मणि न फलरूपम् तच्च कर्मसमवायीति कर्म प्रवर्तक स्यात् । चोदयति–तत्साधनत्वात् कर्मण्येव प्रवर्तते सर्वत्र सर्वेषा फलसाधनत्वाभावात् । परिहरति–तत एव तत्साधनत्वे सति प्रवृत्तिभावादेव । भवतु तर्हि तत्साधनत्व प्रवृत्तिहेतु कर्मणि, न फलरूपम् । भवतु को दोष ? इत्यत आह–ततश्च कर्मसमवायि न फलसमवायीति कर्मैव प्रवर्तक स्यात् । – \[विधिवि॰, टी॰ पृ॰ २७-२८ ।\] 


[^985]: फलसाधनभूतस्य यागस्यैव प्रवर्त्तकत्व स्यात्, यागस्य तत्साधनत्वे निश्चिते सत्येव प्रवृत्तिदर्शनात् ।


ननु[^986] नियतकर्मसा[^987]ध्यतायाः[^988] फलसमवेतायाः प्रवृत्तिहेतुत्वात् फलस्य प्रवर्त्तकत्वम्, नियते च उपायभूते कर्मणि प्रवृत्तिरविरुद्धा, ननु केयं तत्साध्यता-फलस्य[^989] स्वरूपम्, शक्तिभेदो[^990] वा ? यदि स्वरूपम्, तदा तस्य[^991] सर्वत्राविशेषात् नियतकर्मणीवं[^992] अर्थान्तरेऽपि[^993] प्रवृत्तिः स्यात् । नहि[^994] तृप्तिः भुज्यपेक्षयैव तृप्तिर्भवति नाग्न्यपेक्षया इति, तृप्त्यर्थिना अग्नावपि प्रवर्त्तितव्यम् । शक्तिभेदोऽपि[^995] फलस्य स्वसत्त्वकाले,[^996] अभावकाले वा स्यात् ? तत्राद्यविकल्पोऽयुक्तः,[^997] यतः प्रतिनियतादेव कर्मणः प्रतिनियतस्य फलस्योत्पत्त्यर्थं तच्छक्तिभेदः परिकल्प्यते । न चोत्पन्नस्य सम्बन्धिनी शक्तिः उत्पादनियमे समुपयुज्यते । न खलु उत्पन्नं शक्तिवशादुत्पद्यते विरोधात्[^998] । द्वितीयविकल्पोप्यसुन्दरः, नहि[^999] फलमविद्यमानं खपुष्पप्रख्यं साध्यताख्यशक्तिभेदाश्रयो[^1000] भवितुमर्हति । तदा[^1001]श्रयत्वे[^1002] वा तस्याऽसत्त्वविरोधः[^1003],[^1004] असतः सकलशक्तिविरहलक्षणत्वात् ।

[^986]: एव तर्हि तत्साध्यता प्रवृत्तिहेतु, सा च फलसमवायिनीति न दोष, तथाहि समभिलषितस्य तृप्त्यादे कर्मविशेषेण साध्यत्वात्तत्रैव प्रवृत्ति, का पुनरिय साध्यता ? यदि रूप फलस्य; सर्वत्र प्रवृत्तिप्रसङ्ग । एतदुक्त भवति–फलसमवायिन्यपि साध्यता साधनाधीननिरूपणतया साधनमपि गोचरयति न पुनरसाधनमपि तेनैव तस्माद्विशेषात् साधन एव प्रवर्त्तयति न तु सर्वत्रेति । तदेतद् दूषयति–का पुनरिय साध्यता ? यदि रूप फलस्य, ततस्तस्य साधनाधीननिरूपणत्वाभावान्न साधने प्रवर्त्तयेत् प्रवर्त्तयेद्वा सर्वत्रैव अन्यत्वाविशेषात् । – \[विधिवि॰, टी॰ पृ॰ २८ ।\] 


[^987]: ज्योतिष्टोमादियागजन्यता हि स्वर्गादिफलसमवायिनी अत वस्तुत यागसाध्यताया प्रवृतिहेतुत्वे फलस्यैव प्रवर्तकत्व फलितमिति भाव ।


[^988]: “–साध्यतया प्रवृत्ति–”  \[श्र॰\]  ।


[^989]: नियतकर्मसाध्यता ।


[^990]: “तच्छक्ति–”  \[श्र॰\]  ।


[^991]: फलभूतस्वर्गस्वरूपस्य ।


[^992]: ज्योतिष्टोमादिवत्


[^993]: गोवधादौ –  \[आ॰ टि॰\]  ।


[^994]: “नहि भु–”  \[श्र॰\]  ।


[^995]: शक्तिविशेष ।


[^996]: “स्वसत्ताकाले”  \[श्र॰\] ,  \[ब॰\]  ।


[^997]: कदा पुनरय शक्तिभेद साध्यताभिधान ? फलस्य भावसमये न तावत्, वैयर्थ्यादप्रवृत्तिहेतुत्वाच्च । न खलूत्पन्नस्योत्पाद यद्योगिनी शक्तिरर्थवती । नापि सिद्धे फले तत्साधने कश्चित्प्रवर्तते । – \[विधिवि॰ पृ॰ २९ ।\] 


[^998]: उत्पन्नस्य उत्पत्तिविरोधात्, अनुत्पन्नस्यैव हि समुत्पादो दृश्यते ।


[^999]: अभावकालेप्यसत् कथ शक्तिमत् खपुष्पवत्–  \[विधिवि॰ पृ॰ २९ ।\] 


[^1000]: “साध्यताशक्ति–”  \[श्र॰\] ,  \[ब॰\]  ।


[^1001]: साध्यतारूपशक्तिविशेषाधारत्वे ।


[^1002]: “तदाश्रयसत्त्वे वा”  \[ब॰\]  ।


[^1003]: फलस्य ।


[^1004]: शक्त्याधारत्वे सत्त्वमेव स्यादिति भाव ।


किञ्च, इदं फलं विद्यमानं सत्[^1005] पुरुषं प्रेरयति, अविद्यमानं वा ? यदि विद्य  मानम्, किमर्थं प्रेरयति ? फलार्थी हि पुरुषः प्रवर्त्तते, तच्चेद्[^1006] विद्यते; अलं प्रवृत्त्या । नहि लोके यस्य यदस्ति स तदर्थं पुनः प्रवर्त्तते इति प्रतीतम् प्रवृत्त्यनुपरमप्रसङ्गात्[^1007] । सतोऽपि फलस्य आत्मसम्बन्धितां कर्त्तु प्रवर्त्तते, इत्यप्ययुक्तम्, यतः फलं सुखम्, दुखाभावश्च, तदुभयमप्युपजायमानम् आत्मसम्बद्धमेवोपजायते । अथ स्वर्गकामः पुरुषः स्वर्गादेः फलस्य विद्यमानस्यैव आत्मसम्बद्धतां कर्त्तुं प्रवर्त्तते, नन्वेवं पुत्रकामादौ[^1008] का वार्त्ता ? नहि पुत्रादिफलस्य तदा विद्यमानता सम्भवति प्रतीतिविरोधात् ।

[^1005]: “तत्”  \[श्र॰\]  ।


[^1006]: फल स्वर्गादि ।


[^1007]: निष्पन्नेऽपि फले प्रवृत्तौ प्रवृत्त्यनुपरमः स्यात् ।


[^1008]: पुत्रकामनया क्रियमाणे पुत्रेष्टियज्ञे न हि पुत्र स्वर्गादिवत् विद्यमानोऽस्ति ।


किञ्च, इदं फलं सत्तामात्रेण प्रवृत्तिहेतुः, साध्यताविशिष्टं वा ? प्रथमपक्षे सिद्धेपि फले पुरुषप्रवृत्तिहेतुत्वं स्यात्, सत्तामात्रस्य तत्राप्यविशेषात् । न च सिद्धस्य सिद्धये प्रेक्षावतां प्रवृत्तिर्युक्ता तदनुपरमप्रसङ्गात्[^1009] । अथ साध्यतावच्छिन्नं फलं प्रवृत्तिहेतुर्न केवलम्;[^1010] तदप्यनुपपन्नम्; अनर्थिनोऽप्यतः[^1011][^1012] प्रवृत्तिप्रसङ्गात् । फलं हि साध्यतया विशिष्टं प्रतीयमानं यदि प्रतिपत्तारं प्रवर्त्तयति तदा अनर्थिनमपि[^1013] प्रवर्त्तयेत्तदविशेषात्[^1014] । तन्न विद्यमानस्यास्य[^1015] प्रेरकत्वं युक्तम् । नाप्यविद्यमानस्य, अस्याऽस[^1016]तः[^1017] कारकत्वानुपपत्तेः, “असच्च प्रेरकञ्च”–इति विप्रतिषेधात्[^1018] ॥ छ ॥

[^1009]: प्रवत्त्यविरामप्रसङ्गात् ।


[^1010]: अर्थितारहितम् – \[आ॰ टि॰\]  ।


[^1011]: “अर्थिनोऽ–”  \[आ॰\]  ।


[^1012]: साध्यतावच्छिन्नात् फलात् ।


[^1013]: “अर्थिनमपि”  \[आ॰\]  ।


[^1014]: “–येदविशे–”  \[श्र॰\] ,  \[ब॰\]  ।


[^1015]: “–मानस्य प्रेर–”  \[आ॰\]  ।


[^1016]: अविद्यमानफलस्य ।


[^1017]: असत्त्वात् ।


[^1018]: प्रेरकत्वे सत्त्वमेव स्यादिति भाव ।


येऽपि ऽफलाभिलाष एव प्रेर्यगतः[^1019] प्रेरकत्वाद् विधिः, अनर्थिनः प्रवृत्त्यप्रतीतेः, स हि शब्दमन्तरेणापि क्वचिदभिलषिते वस्तुनि अर्थिनं पुरुषं प्रवर्त्तयति इत्याचक्षते, तेऽप्यसमीक्षितवाचः, अभिलाषस्य अव्यापकतया प्रवृत्त्यङ्गतानुपपत्तेः । तदव्यापकता च बालकप्रवृत्तौ तदसम्भवात्सुप्रसिद्धा । तथाहि–कश्चिदाचार्यप्रेरितो बालकः कार्य किमपि कुर्वन् केनचित् प्रयोजनं पृष्टः सन्नुत्तरमाह–“न वेद्मि करणे अस्य किमपि प्रयोजनम्, केवलमाचार्यप्रेरितः करोमि” इति । ततः फलाभिलाषमन्तरेणापि पुरुषप्रवृत्तिप्रतीतेः अव्यापकः सर्वप्रवर्त्तनानां फलाभिलाषः ॥ छ ॥

[^1019]: पुरुषनिष्ठ ।


अन्ये तु “कर्मैव अभिप्रेतार्थप्रसाधकत्वाद् विधिः” इति प्रतिपन्नाः, तन्मतमप्यसङ्गतम्, कर्मणो[^1020] विधिविषयतया विधिस्वभावत्वानुपपत्तेः[^1021] । विधेर्विषयो[^1022] हि कर्म  लोके प्रसिद्धं न तत्स्वभावम्,[^1023] अतोऽन्येनात्र[^1024] प्रवर्त्तकेन[^1025] हि भवितव्यम् । नहि स्वस्यैव स्वात्मसिद्ध्यर्थं प्रवर्त्तकत्वं युक्तं विरोधात् ।

[^1020]: अस्तु तर्हि कर्म प्रवर्तकम्, अभिमतसाधनता तस्य प्रवर्तना, प्रवृत्तिहेतुरूपत्वात्; न, विषयत्वात् । तदेतद् दूषयति “न” तस्य विषयत्वात्, प्रवृत्तिकर्त्तु प्रयोजक प्रवर्त्तक । सिद्धश्च स भवति । तदिह सिद्ध चेत् कर्म प्रवृत्ते प्राक् प्रवृत्ते भावनाया विषयो न भाव्यम् । न जातु गगनमस्या भाव्य भवितुमर्हति । विषयश्चेत् कर्म, असिद्धत्वात् कथ प्रवर्त्तकमित्यर्थ । – \[विधिवि॰, टी॰ पृ॰ ३५ ।\] 


[^1021]: न हि घटस्य ज्ञानविषयत्वे ज्ञानस्वभावता युक्ता – \[आ॰ टि॰\]  ।


[^1022]: “विधिर्विष–”  \[श्र॰\] , “विधिविष–”  \[ब॰\]  ।


[^1023]: विधिस्वभावम् ।


[^1024]: कर्मणि यागादी ।


[^1025]: “–र्तकेन भवि–”  \[श्र॰\] ,  \[ब॰\]  ।


किञ्च, उत्पन्नं कर्म आत्मसिद्ध्यर्थं पुरुषं प्रवर्त्तयति, अनुत्पन्नं वा ? तत्र उत्पन्नस्य स्वरूपसिद्धेर्जातत्वात् पुरुषप्रेरणा व्यर्था । अनुत्पन्नस्य तु प्रेरकत्वानुपपत्तिः । सदेव हि किञ्चित् कस्यचित्प्रेरकं नासत् खरविषाणादिकम्, तथाविधस्य[^1026] कारकत्वायोगात् । असता चानेन[^1027] सह[^1028] अपौरुषेयवचसः सम्बन्धासम्भवात् कथं तद् वेदवाक्यैः प्रतिपाद्येत यतः पुरुषप्रवृत्तिहेतुत्वात् तद् वाक्यार्थः स्यात् । अथ सामान्याकारेण[^1029] सत् कर्म विशेषाकारसम्पादनाय[^1030] पुरुषं प्रेरयति, तन्न, येनांशेन तत् सन्न तेनांशेन[^1031] पुरुषसाध्यम्, येन चांशेन[^1032] साध्यं न तेन तदभिधेयं[^1033] सम्बन्धासम्भवात् । नहि सम्बन्धाऽभिधेयाभिधानानां[^1034] नित्यत्वाभ्युपगमे अनित्ये कर्मविशेषे नित्यस्य सम्बन्धस्य सम्भावनापि सम्भवति । लक्षणया[^1035] तत्प्रतिपत्तिः,[^1036] इत्यप्ययुक्तम्, तस्यास्त[^1037]द्वत्[^1038] शब्दार्थनिरूपणावसरे[^1039] निरस्तत्वात् ॥ छ ॥

[^1026]: असत प्रवृत्तिक्रियाया कर्तृत्वरूपस्य प्रवर्त्तकत्वस्य असम्भवात् ।


[^1027]: कर्मणा ।


[^1028]: “सह पौरु–”  \[श्र॰\]  ।


[^1029]: याग इति – \[आ॰ टि॰\]  ।


[^1030]: कारीषादि – \[आ॰ टि॰\]  ।


[^1031]: सामान्येन – \[आ॰ टि॰\]  ।


[^1032]: विशेषरूपेण – \[आ॰ टि॰\]  ।


[^1033]: वेदवाक्येनाभिधेयम् ।


[^1034]: सङ्केत-अर्थ-शब्दानाम् ।


[^1035]: ननु विधेर्लिङादिवाक्यताभ्युपगमात् तदुच्चारणात् प्रागसिद्धत्वे सति अगृहीतसम्बन्धत्वेन बाच्यत्वायोगाल्लिङाद्युच्चारणात् प्रागेव सिद्धे तत्परत्व न युक्तमित्याशक्य शब्दश्रवणानन्तरभाविप्रवृत्तिहेतुप्रेषणाध्येषणादिव्यापारानुवृत्तप्रवर्त्तनासामान्याभिधानेन तद्विशेषापेक्षायामपोरुषेये वेदे पुरुषधर्मस्य प्रेषणादेरसम्भवात् तद्व्यतिरिक्तविध्याख्यस्य विशेषस्य परिशेष्याल्लक्षणया गम्यमानस्य सम्बन्धग्रहणानपेक्षत्वेन प्राक् सिद्ध्यनपेक्षणादविरुद्धा शब्दव्यापरतेति – \[न्यायसु॰ पृ॰ ५५९, तथा पृ॰ ३० । मीमासान्याय॰ पृ॰ १८० ।\] 


[^1036]: विधि ।


[^1037]: लक्षणाया ।


[^1038]: सम्बन्धवत् ।


[^1039]:  \[पृ॰ ५७० ।\] 


अथ आत्मनोऽप्राप्तक्रियासम्बन्धप्रतिपत्तिः[^1040] प्रवर्त्तकत्वाद् विधिः, “तवेदं[^1041] कर्म” इत्युक्ते हि क्रियासम्बन्धमात्मन्यवगम्य प्रवर्त्तमानाः प्रतीयन्ते लौकिका इति, तदप्ययुक्तम्, नहि[^1042] क्रियासम्बन्धप्रतिपत्तिमात्रेण प्रवृत्तिर्लोके प्रतीयते, अपि तु तदनुरोधित[^1043]या,[^1044] अन्यथा सर्वस्यैव “तवेदं[^1045] कर्म” इति कर्मसम्बन्धप्रतिपत्तिमात्रेण प्रवृत्तिः प्रसज्येत,  अतस्तदनुरोधितापि प्रवर्त्तकत्वाद् विधिः प्रसज्येत । सापि वा न प्राप्नोति, स्वामिवाक्यवद् वेदवाक्ये तस्याः[^1046] सत्त्वाऽसम्भवात् । “इदं कुरु” इति वाक्याद्धि स्वामिनोऽभिप्रायं विदित्वा तदिच्छानतिक्रमेण तदनुरोधितया प्रवर्त्तते । न चैतद् वेदवाक्ये सम्भवति वक्तुरसत्त्वात् ॥ छ ॥

[^1040]: यदपि समर्थनम्–अप्राप्तसम्बन्धया क्रियया आत्मन सम्बन्धस्य प्रतीत्या प्रवृत्ति यथाऽद्य तवेद कर्मेति लोके । अतश्च अज्ञातज्ञापनमप्रवृत्तप्रवर्त्तनमुभयविधप्राप्तिप्रतिषेधेन अप्राप्तक्रियाकर्तृसम्बन्धो विधिरिति विधिविदामुद्गारा । – \[विधिवि॰ पृ॰ ४० ।\] 


[^1041]: “तदेव कर्म”  \[श्र॰\]  ।


[^1042]: नैतत्सारम्, यस्मात्–न प्रवृत्तिर्योगधियो लोकेऽभिप्रायवेदनात् । मृषा भवेत्तथा काम किं मुधैष प्रयस्यति ॥ प्रतिपद्यतानामायमात्मन क्रियायोग शब्दात्, त च तथाभावे तथेति निश्चिनोतु विपर्यये नैतदेवमिति । प्रवर्तते तु कस्मात् ? लोके त्वद्य तवेद कर्मेति वचनादधिगतवक्त्रभिप्रायो यो यदभिप्रायानुरोधी स प्रवर्तितुमर्हति अन्यथा सर्वस्य प्रवृत्ते । – \[विधिवि॰ पृ॰ ४१–४२ ।\] 


[^1043]: “तदविरोधितया”  \[ब॰\]  ।


[^1044]: वाक्यप्रयोक्तृपुरुषस्य अभिप्रायानुरोधात् प्रवृत्तिर्भवति अत अभिप्रायानुरोध एव विध्यर्थ स्यादिति भाव ।


[^1045]: “तदेवं कर्म”  \[श्र॰\]  ।


[^1046]: प्रयोक्तृपुरुषाभावात् अभिप्रायानुरोधितायाः अभावात् ।


येऽपि[^1047] स्वर्गादिफलसाधनत्वेन धात्वर्थं प्रतीत्य पुरुषार्थसाधनत्वादस्मिन्न्[^1048] प्रवर्त्तामहे इति श्रेयःसाधनत्वाख्यधर्मावगमः प्रवृत्तिहेतुत्वाद् विधिःऽ इत्याचक्षते, तेऽप्यशब्दार्थविदः; श्रेयःसाधनातायाः विधित्वेन लोकेऽप्रसिद्धेः, प्रैषादीनामेव तत्र[^1049] तत्त्वेन[^1050] प्रसिद्धेः । लिङादिशब्दवाच्यो हि विधिः । न च श्रेयःसाधनता तच्छब्दवाच्यतया लोके प्रसिद्धा, येनास्या[^1051] विधित्वं स्यात्, लोकानुसारेण च पदार्थव्यवस्था । य एव लौकिकाः शब्दाः त एव वैदिकाः[^1052]  \[शाबरभा॰ १ । ३ । ३०\]  इत्यादिवचनात् ।

[^1047]: मण्डनमिश्रादय । मण्डनमिश्रा हि “इद मच्छ्रेय साधनम्” इत्यवगमस्यैव प्रवृत्तिहेतुता स्वीकुर्वन्ति; तथा चोक्त तै–पुँसा नेष्टाभ्युपायत्वात् क्रियास्वन्य प्रवर्त्तक । प्रवत्तिहेतु धर्मञ्च प्रवदन्ति प्रवर्तनाम् ॥ प्रवत्तिसमर्थो हि कश्चिद् भावातिशयो व्यापाराभिधान प्रवर्तना । सा च क्रियाणामपेक्षितोपायतैव । न हि तथात्वमप्रतिपद्य तत्र प्रवर्तते कश्चित् । याप्याज्ञादिम्य प्रवृत्ति साऽपि कथचिदपेक्षितनिबन्धनत्वमुपाश्रित्यैव अन्यथाऽभावात् । – \[विधिवि॰ पृ॰ २४३ ।\]  तथा चोक्तम्-तया धात्वर्थकार्यत्वे पद श्रुत्योपदर्शिते । भावनाया विधिश्रुत्या पुषार्थांशसाध्यतेति ॥ श्रेयःसाधनता ह्येषा नित्य वेदात् प्रतीयते  \[मी॰ श्लो॰ पृ॰ ४९ ।\]  इति च । तस्मादिष्टसाधनतैव विधि लिङाद्यभिधेयेति तद्युक्ताया भावनाया फलमेव भाव्य धात्वर्थस्तु करणमिति  \[पृ॰ ४६\]  तेनाभिधाव्यापारप्रवर्तनाभिधानवत् प्रवर्तनारूपेण इष्टसाधनता शब्दोऽभिधत्ते न स्वरूपेणेति न प्रतीतिविरोध । इदमेव भगवतो मण्डनमिश्रस्यापि ऽपुँसा नेष्टाभ्युपायत्वत् क्रियास्वन्यः प्रवर्तक । प्रव्र्त्तिहेतु धर्मञ्च प्रवदन्ति प्रवर्तनाम् । एवङ्कारञ्च प्रवर्तनाप्रत्यय इत्यादि वदतोऽभिमतम् । तदेव शब्दकर्तृक प्रवर्तनारूपेष्टसाधनत्वाभिधानमेव शब्दभावनेति गीयते । – \[न्यायरत्नमा॰ पृ॰ ४७, ५३–५४ ।\]  इष्टसाधनत्वमेव विधितत्त्वम्  \[तन्त्ररह॰ पृ॰ ४५ ।\]  तथा च प्रवर्तनत्वानुरोधात् विधेरपि इष्टसाधनत्वादिकमेवार्थः – \[मुक्ता॰ पृ॰ ५१६ ।\] 


[^1048]: ज्योतिष्टोमादियागे ।


[^1049]: लोके ।


[^1050]: विधित्वेन ।


[^1051]: श्रेय साधनतापरनाम्न्या इष्टसाधनताया ।


[^1052]: उद्धृतमिदम् – \[तौताति॰ पृ॰ १३४ ।\] 


किञ्च, कस्येयं श्रेयःसाधनता–भावनायाः, धात्वर्थस्य वा ? न तावद् भावनायाः,[^1053] तस्याः प्रागुक्तप्रकारेण असिद्धस्वरूपत्वात् । नापि धात्वर्थस्य; यागादेः पशुवधप्रधानस्य श्रेयःसाधनत्वानुपपत्तेः । न खलु हिंसा श्रेयःसाधनम्; ब्राह्मणवधादेरपि तत्प्रसङ्गात्[^1054] । विहितानुष्ठानत्वात्त[^1055]त्साधनत्वे[^1056] “सधनं ब्राह्मणं हन्यात्” इत्यादेरपि  विहितानुष्ठानत्वात्[^1057] श्रेयःसाधनत्वानुषङ्गः । अप्रामाण्यञ्च ठकशास्त्रवद् वेदेऽप्यविशिष्टम् ।

[^1053]: तुलना–किञ्च, भावनागत श्रेयःसाधनत्व प्रवर्त्तकमिष्यते तै, तच्च न पृथगभिधातु युक्तम् । भावनाया त्र्यशत्वेन तत्स्वरूपावगमसमये एतदशयो स्वर्गयागयो साध्यसाधनभावावगतिसिद्धे । – \[ न्यायमं॰ पृ॰ ३६१ ।\] 


[^1054]: श्रेय साधनत्वप्रसङ्गात् ।


[^1055]: “विहितानुष्ठानस्य तत्सा–”  \[ब॰\]  ।


[^1056]: यज्ञो हि वेदे विहितोऽत स श्रेय साधनमित्युक्ते सत्याह । तुलना–विधिपूर्वकस्य पश्वादिवधस्य विहितानुष्ठानत्वेन हिसाहेतुत्वाभावात् असिद्धो हेतुरिति चेत्, तर्हि विधिपूर्वकस्य सधनवधस्य खारपटिकाना विहितानुष्ठानत्वेन हिंसाहेतुत्व मा भूदिति सधनवधात् स्वर्गो भवतीति वचन प्रमाणमस्तु – \[तत्त्वार्थश्लो॰ पृ॰ १२ ।\] 


[^1057]: चौरशास्त्रविहितत्वात् ।


अन्ये तु “उपदेशो[^1058] विधिः” इत्यामनन्ति । उपदेशशब्देन[^1059] च[^1060] विषयो लिङादिः अभिधा चोच्यते । तत्र उपदिश्यते प्रत्याय्यते इत्युपदेशो विषयो यागादिः, उपदिश्यतेऽनेन इत्युपदेशो लिङादिः, उपदेशनमुपदेशः अभिधा उच्चारणमुच्यते,[^1061] तदप्यसङ्गतम्, ठकोपदेशस्यापि विधित्वप्रसङ्गात् । भवत्परिकल्पितप्रक्रियायाः अग्निष्टोमेन यजेत स्वर्गकामः  \[ \]  इत्यादिवत् “सधनं ब्राह्मणं हन्याद्भूतिकामः” इत्यादावपि[^1062] तुल्यत्वात् ।

[^1058]: उपदेश इति विशिष्टस्य शब्दस्योच्चारणम् – \[शाबरभा॰ १ । १ । ५ ।\]  "ननु चोदनाया प्रामाण्य प्रतिज्ञात कथमुपदेशस्य साध्यते ? अत आह–चोदना चोपदेशश्च विधिश्चैकार्थवाचिन । – \[मी॰ श्लो॰ सू॰ ५ श्लो॰ ११ ।\]  उपदेशो नियोज्यार्थकर्माप्रस्थितचोदना । प्रथितो गुरुवैद्यादौ नित्येऽपि न न कल्प्यते ॥ यद्यप्याज्ञाऽभ्यर्थना वेदेऽनुपपन्ना, उपदेशस्तु युज्यते । सोऽपि तद्वदेव प्रेरणात्मकश्चतुर्थो लोके प्रज्ञायते । तथाहि–आज्ञाऽभ्यर्थने हि नियोक्त्रर्थमनाहितनियोज्यफल कर्म गोचरयत । नियोज्यार्थ तूपदेशः । अनुज्ञा तु यद्यप्येव क्वचित् तथापि प्रवृत्तपुरुषविषयत्वान्नोपदेश । नियोज्यार्थकर्मगोचरमप्रवृत्तप्रवर्तनमुपदेशमाचक्षते धीराः । न हि गामभ्याज माणवकमध्यापय कुरुयथाभिमतमित्युपदेशप्रतीति । नापि भैक्ष्य चेत् चर ज्वरित पथ्यमश्नीयादिति प्रतीति, भूयसा चैष पौरुषेयेषु कामार्थशास्त्रादिष्वाज्ञादिभिरनारूषितो लोके प्रज्ञायते, गोपालादिवच सु च मार्गाख्यानपरेषु अनेन पथा गच्छेति । प्रदर्शनार्थञ्चेदम्, अतोऽर्थशब्दाभिधोच्चारणादिज्ञानञ्च कर्मकर्तृकरणभावसाधनेन उपदेशशब्देन उच्यते । प्रेषणादिवत् तैरपि हि यथाविवक्षितमर्थादयो निर्दिश्यन्ते सिद्धान्तमुपक्रमते–उच्यते–उपदेशो नियो उपदेशस्तु युज्यते तस्य अपौरुषयेऽपि सभवात् । न ह्यसौ नियोजकार्थकर्मेति वक्ष्यति, येन चेतनकर्तृक स्यात्, न चासौ न लौकिक अप्रेरणात्मको वा येनाविधि स्यादित्याहसोऽपि तद्वदेव आज्ञावदेव प्रेरणात्मकश्चतुर्थो लोके प्रज्ञायते । एतदुक्त भवति–आज्ञाभ्यर्थनोपदेशा कर्मणि प्रवृत्तिजननेन तद्गोचरयन्तो भवन्ति प्रेरणात्मतया समाना । तेषामाज्ञाभ्यर्थनाभ्या गोचरीक्रियमाण कर्म अनादृतनियोज्यप्रयोजनमाज्ञापयितुरभ्यर्थयमानस्य वा प्रयोजनायावकल्प्यते । उपदेशगोचरस्तु कर्म अनादृतोपदेशकप्रयोजनमुपदेष्टव्यार्थमेवेत्ययम् आज्ञाऽभ्यर्थनाभ्यामुपदेशस्य भेद, प्रेरणात्मकत्व चेति नियोज्यार्थ कर्म यस्योपदेशस्य न तु नियोक्त्रर्थ स तथोक्त इत्यक्षरयोजना । अप्रस्थितस्य अप्रवृत्तस्य पुस प्रस्थापना चोदना ननूपदेशो विधि, स चार्थभेदाभिधायक, शब्द इति क्वचित्क्वचिदुच्चारणमाह शब्दस्योच्चारणमिति । क्वचिदर्थं विध्युद्देशेनैकवाक्यत्वादिति । वक्चिद्वचनम् चोदनेति क्रियाया प्रवर्तक वचनमिति । क्वचित् ज्ञान शास्त्र शब्दविज्ञानादसन्निकृष्टेऽर्थे विज्ञानमिति, वार्तिककारश्च अभिधा भावनामाहुरित्यभिधामिति । अत आह–प्रदर्शनार्थं चेद विशिष्ट शब्दो विधिरिति । अतोऽर्थशब्दाभिधोच्चारणादिज्ञान च कर्मकर्तृकरणभावसाधनेनोपदेशशब्देन यथायथमुच्यते – \[विधिवि॰, टी॰ पृ॰ २३८–२४१ ।\] 


[^1059]: कर्मकरणभावसाधनेषु क्रमशः ।


[^1060]: “च प्रविषयो”  \[ब॰\]  ।


[^1061]: “–उच्चारमुच्यते”  \[श्र॰\]  ।


[^1062]: ठकशास्त्रीयवाक्येष्वपि


किञ्च, परानुग्रहप्रवृत्तस्य आप्तस्य वचनम् उपदेशः प्रसिद्धः । न च वेदे तथाविधः[^1063] कश्चित् पुरुषोऽस्ति अपौरुषेयत्वाभावप्रसङ्गात्, तत्कथमस्य[^1064] उपदेशतापि ? न खलु उपदेष्टॄव्यतिरेकेण उपदेशः कदाचित्प्रतिपन्नः । गुरुवैद्याद्युपदेष्टॄसद्भावे  सत्येव “भैक्षं चर, ध्यानाध्ययने कुरु, ज्वरित[^1065] औपधं पिवेत्, पथ्यमश्नीयात्” इत्याद्युपदेशस्य[^1066] प्रतीतेः । न च शब्द[^1067] एव उपदेष्टा इत्यभिधातव्यम्; अव्युत्पन्नस्याप्यतोऽर्थप्रतिपत्तिप्रसङ्गात् । अथ शब्दार्थसम्बन्धव्युत्पत्तिसव्यपेक्ष एवासौ तत्त्वमुपदिशति;[^1068] ननु कुतस्तद्व्युत्पत्तिः ? विशिष्टपुरुषाच्चेत्, स एव उपदेष्टाऽस्तु किमनया परम्परया ? प्रतिषेत्स्यते च अपौरुषेयत्वमस्य[^352] अग्रे इत्यलमतिप्रसङ्गेन ॥ छ ॥

[^352]: वेदस्य ।


[^1063]: परान्ग्रहप्रवृत्त ।


[^1064]: अग्निष्टोमेन यजेत स्वर्गकाम इत्यादि विधिवाक्यस्य ।


[^1065]: “–त ओषधं”  \[आ॰\]  ।


[^1066]: “–पदेशप्रतीते”  \[आ॰\]  ।


[^1067]: ननूक्तमुपदेश इति विशिष्टस्य शब्दस्योच्चारणम्; यद्येवमव्युत्पन्नस्यापि प्रवृत्तिप्रसङ्ग । उच्यते–विशिष्ट पुरुषार्थस्य शुद्धस्योपायमाह य । पुरुषार्थो यदा येन यो नरेणाभिकाङ्क्ष्यते ॥ पुरुषार्थस्योपायमनवगतमवगमयन्नुत्कर्षाद्विशिष्ट शब्द उक्त, अन्यथा सर्व एव शब्दः शब्दान्तराद् भिन्न इत्यविशेषणमेव स्यात् । अतो नाऽविदितार्थस्य प्रवृत्ति । – \[विधिवि॰ पृ॰ २४० ।\] 


[^1068]: पुरुषार्थोपायताम् ।


येपि विषयस्य यासौ कर्त्तव्यताप्रतीतिः[^1069] सैव प्रवर्त्तकत्वाद्विधिः इति प्रतिजानते; नहि “इदं मे कर्त्तव्यम्” इत्यप्रतिपद्यमानः कश्चित्प्रवर्त्तते इति; तेऽप्यसमीक्षितवचसः; यतः किं कर्त्तव्यताप्रतिपत्तिः निर्विशिष्टा प्रवृत्तिहेतुः, श्रेयःसाधनताविशिष्टा वा ? तत्राद्यपक्षोऽयुक्तः[^1070],[^1071] सर्वस्य सर्वत्र कर्त्तव्यताप्रतिपत्तिमात्रेण प्रवृत्तिप्रसङ्गात्,[^1072] तथा च ब्राह्मणादिवधकर्त्तव्यताप्रतिपत्तिमात्रेण भवतस्तद्वधादावपि[^1073] प्रवृत्तिः स्यात् । अथ श्रेयःसाधनताविशिष्टा सा[^1074] प्रवृत्तिहेतुः; तर्हि श्रेयःसाधनतैव प्रवृत्तिहेतुत्वाद् विधिः स्यान्न कर्त्तव्यता तस्यास्ता[^1075]मन्तरेणाऽप्रवर्त्तकत्वात्[^1076] । नचैतदप्युपपन्नम्,[^1077] श्रेयःसाधनतायां[^1078] विधित्वस्य प्रागेव प्रत्याख्यातत्वात् ॥ छ ॥

[^1069]: तुलना–ननु कर्त्तव्यमिति प्रतिपत्ते प्रवृत्ति । अत्र केचिदाम्नाय प्रति श्राद्धमानिन प्राहु–ननु कर्तव्यमिति प्रतिपत्तेः प्रवृत्ति । इदमाकूतम्–कार्यदर्शनोन्नेयप्रवृत्तय खल्वमी लिङादय । कार्यञ्च प्रवृत्तिलक्षण वृद्धानां लिङादिश्रवणसमनन्तरमुपलभ्यते । तच्च बुद्धिपूर्वक स्वतन्त्रप्रवृत्तित्वात् अस्मत्प्रवृत्तिवत् । अनुमिता च बुद्धि अस्मत्प्रवृत्तिहेतुबुद्धिगोचरचारिणी प्रवृत्तिहेतुबुद्धित्वात् अस्मत्प्रवृत्तिहेतुबुद्धिवत् । तस्याश्च विषय स्वयमेव चक्षुरुन्मीत्य पिण्डिकरोग डिण्डिकरागं परित्यज्य पर्यालोचयन्तः शब्दव्यापारपुरुषाशयतत्समीहिततत्साधनताव्युदासेन कर्त्तव्यतामेव प्रतिपद्यामहे । तथाहि–स्तनपानादावपि न जातु समीहितोपाय इत्येव प्रवृत्ता स्म, किन्तु कर्त्तव्यमेतदिति लिङादिश्रवणानन्तरा प्रवृत्ति कर्त्तव्यताभिधानमेव लिङादीनामापादयति । तथा च विदितसङ्गतितया लिङादयो वेदेऽपि तामेवाभिदघते । – \[विधिवि॰ टी॰ पृ॰ २४४ ।\] 


[^1070]: “–द्य प–”  \[श्र॰\] ,  \[ब॰\]  ।


[^1071]: “–क्त सर्वत्र”  \[आ॰\]  ।


[^1072]: तुलना–नन्वपेक्षितोपायतामन्तरेण कर्त्तव्यमिति शतशोऽप्यभिधीयमान न प्रवृत्तये कल्प्यत इत्यत आह–कथ हि तथा प्रतिपद्यमानो न प्रवर्त्तेत ? शब्दस्तावत्कर्तव्यताया विदितसङ्गति तामवगमयति । तथा नैमित्तिकनिषेधाधिकारयोरसौ प्रतीयमाना न शक्या नेति वक्तुम् । – \[विधिवि॰ टी॰ पृ॰ २४५ ।\] 


[^1073]: ब्राह्मणवधादिनिषिद्धे कर्मणि ।


[^1074]: कर्त्तव्यताप्रतिपत्ति ।


[^1075]: कर्तव्यताप्रतीते ।


[^1076]: श्रेय साधनताम् ।


[^1077]: श्रेयःसाधनताविशिष्टकर्तव्यताप्रतीतेर्विधित्वम् ।


[^1078]: “–ताया विधि–”  \[ब॰\] ,  \[श्र॰\]  ।


अपरेषां[^1079] मतं प्रतिभैव प्रवर्त्तकत्वाद् विधिः । नहि प्रतिभाव्यतिरेकेण लिङा  दिव्यापारोऽपि बलवत्सलिलसमीरणन्यायेन पुरुषं प्रवर्त्तयति सर्वस्य प्रवृत्तिप्रसङ्गात् । नापि विषयप्रतिपत्तिमात्रम्, अत[^1080] एव । अतो या काचित् प्रवृत्तिः सा सर्वा प्रतिभासमानाकारनिर्णयरूपप्रतिभापूर्विकैव[^1081] । नहि[^1082] प्रतिभातेऽप्यर्थे यावत् सुखसाधनमिदमिति प्रतिभा नोत्पद्यते तावत् कश्चित् प्रवर्त्तते । अतः साधनविशेषे[^1083] पुरस्कृते[^1084] क्रियाविशेषपरिस्फुरणं[^1085] प्रतिभा । उक्तञ्च–विशिष्टसाधनाव्यवच्छिन्नक्रियाप्रतीत्यनुकूला प्रज्ञा प्रतिभा[^1086]  \[विधिवि॰ पृ॰ २४६\]  इति, तदप्यसारम्, यतः सिद्धे[^1087] प्रतिभास्वरूपे विधिरूपता स्यात् । न च भवत्प्रतिपादितं प्रतिभायाः स्वरूपं युक्तम् । इन्द्रियादिबाह्यसामग्रीनिरपेक्षं हि मनोमात्रसामग्रीप्रभवम् अर्थतथाभावप्रकाशं ज्ञानं प्रतिभेति प्रसिद्धम्–“श्वो[^1088] मे भ्राता आगन्ता” इत्यादिवत्, न पुनः प्रतिभासमानाकारनिर्णयरूपतामात्रम्, निर्विकल्पकाध्यक्षोत्तरकालभाविनः[^1089] सविकल्पकप्रत्यक्षस्यापि तद्रूपतया[^1090] प्रतिभात्वानुषङ्गात्, तथा च सविकल्पकप्रत्यक्षवार्त्तोच्छेदः स्यात् ।

[^1079]: वैयाकरणानाम् । अभ्यासात्प्रतिभाहेतु शब्द सर्वोऽपरै स्मृत । बालाना च तिरश्चा च यथार्थप्रतिपादने ॥ ११९ ॥ विच्छेदग्रहणेऽर्थाना प्रतिभाऽन्यैव जायते । वाक्यार्थ इति तामाहुः पदार्थैरुपपादिताम् ॥ १४५ ॥ इदं तदिति साऽन्येषामनाख्येया कथञ्चन । प्रत्यात्मवृत्तिसिद्धा सा कर्त्रापि न निरूप्यते ॥ १४६ ॥ उपश्लेषमिवार्थाना सा करोत्यविचारिता । सार्वरूप्यमिवापन्ना विषयत्वेन वर्त्तते ॥ १४७ ॥ साक्षाच्छब्देन जनिता भावनानुगमेन वा । इतिकर्त्तव्यताया ता न कश्चिदतिवर्त्तते ॥ १४८ ॥ प्रमाणत्वेन ता लोक सर्वः समनुपश्यति । समारम्भा प्रतीयन्ते तिरश्चामपि तद्वशात् ॥ १४९ ॥ – \[वाक्यप॰ २ । ११९, १४५-४९ ।\] 


[^1080]: सर्वस्य श्रोतु प्रवृत्तिप्रसङ्गादेव ।


[^1081]: प्रतिभासमानाकारो यो निर्णय तद्रूपा प्रतिभा – \[आ॰ टि॰\]  ।


[^1082]: तुलना–न हीदमित्थमनेन कर्त्तव्यमित्यनुपजातप्रतिभाभेद प्रवर्तते प्रत्यक्षाद्यवगतेऽप्यर्थे । तत्र हि प्रमाणकार्यसमाप्ति । प्रतिभानेत्रो हि लोक इतिकर्त्तव्यतासु समीहते । – \[विधिवि॰ पृ॰ २४७–४८ ।\] 


[^1083]: यागादौ – \[आ॰ टि॰\]  ।


[^1084]: साधनविशेषमुद्दिश्य कर्त्तुमध्यवसिते – \[आ॰ टि॰\]  ।


[^1085]: “क्रियाविशेषो न पुरुषं प्रवर्त्तयति सर्वस्य प्रवृत्तिप्रसङ्गात् परिस्फुरणं”  \[ब॰\]  ।


[^1086]: व्याख्या–न हि ते प्रतिभाविद ये सवेदनमनिश्चयात्मक प्रतिभामाचख्यु । सशयो हि स । वय तु साध्यसाधनेतिकर्तव्यतावच्छिन्नायाः क्रियायाः प्रतिपत्तावनुकूला तत्प्रतिपत्त्या कार्येऽनुष्ठानलक्षणे कर्त्तव्ये सहकारिणी कर्त्तव्यमिति प्रज्ञा प्रतिभामध्यगीष्महि । – \[विधिवि॰ टी॰ पृ॰ २४७ ।\]  नियतसाधनावच्छिन्नक्रियाप्रतिपत्त्यनुकूला प्रज्ञा प्रतिभा – \[तत्त्वस॰ प॰ पृ॰ २८६ ।\] 


[^1087]: “सिद्धे प्र–”  \[श्र॰\]  ।


[^1088]: तुलना– आम्नायविधातॄणामृषीणामतीतानागतवर्तमानेष्वतीन्द्रियेष्वर्थेषु घर्मादिनिबद्धेषु ग्रन्थोपनिबद्धेषु च आत्ममनसो सयोगाद् धर्मविशेषाच्च यत् प्रातिभ यथार्थनिवेदन ज्ञानमुत्पद्यते तदार्षमित्याचक्षते । तत्तु प्रस्तारेण देवर्षीणाम् । कदाचिदेव लौकिकाना यथा कन्यका ब्रवीति श्वो मे भ्राताऽऽगन्तेति हृदय मे कथयतीति । – \[प्रश॰ भा॰ पृ॰ २५८ ।\]  प्रमाण प्रतिभ श्वो मे भ्राताऽऽगन्तेति दृश्यते । – \[न्यायम॰ पृ॰ १०६ ।\]  प्रतिभा ऊह तदभव प्रातिभम् – \[योग॰ तत्त्ववै॰ ३ । ३३ ।\]  प्रातिभ स्वप्रतिभोत्थमनौपदेशिकं ज्ञानम् । – \[योगवा॰ ३ । ३३ ।\]  तत्र दृष्टकारण विनैब अकस्माद् व्यवहितविप्रकृष्टातीतानागतसूक्ष्माद्यर्थस्फुरणे सामर्थ्यं प्रतिभा । – \[योगसं॰ पृ॰ ५५ ।\]  इन्द्रियलिङ्गाद्यभावे यदर्थप्रतिभान सा प्रतिभा – \[प्रश॰ कन्द॰ पृ॰ २५८ ।\]  प्रज्ञा नवनबोल्लेखशालिनी प्रतिभाऽस्य धी । – \[अलं॰ चि॰ पृ॰ २ ।\] 


[^1089]: आलोचनाज्ञान – \[आ॰ टि॰\]  ।


[^1090]: निर्णयरूपतया ।


यदपि साधनविशेषे क्रियाविशेषपरिस्फुरणम्, तत्किं पूर्वाहितसंस्कारवशात्, प्रत्यक्षादिप्रमाणव्यापारानुसारतः, चोदनातः, श्वो मे भ्रातेत्यादिवत् मनोमात्रतो वा स्यात् ? तत्राऽन्त्यविकल्पोऽयुक्तः, अश्रुतचोदनावाक्यस्य[^1091] यागादिसाधने क्रियाविशे  षस्य स्वप्नेऽप्यस्फुरणात्[^1092] । प्राक्तनविकल्पत्रये तु प्रतिभात्वं विरुद्ध्येत, अन्यथा संस्कारादिभ्यः[^1093] समुत्पन्नानां स्मृत्यादीनामपि[^1094] प्रतिभात्वानुषङ्गात् तदेवैकं[^1095] प्रमाणं स्यात् ॥ छ ॥

[^1091]: अग्निहोत्र जुहुयात् इत्यादि प्रवर्तक हि वाक्य चोदना ।


[^1092]: “–प्यप्रस्फुरणात्”  \[ब॰\]  ।


[^1093]: आदिपदेन प्रत्यक्षव्यापार-शब्दौ ग्राह्यौ ।


[^1094]: यथा क्रमं स्मृत्यनुमानशब्दानाम् – \[आ॰ टि॰\]  ।


[^1095]: प्रतिभाख्यम् ।


केचिद्[^1096][^1097] भक्तिरेव[^1098] प्रवर्त्तकत्वाद् विधिः इत्याचक्षते । न खलु श्रद्धापरपर्यायां भक्तिं विना परमात्मश्रवणानुमननध्यानादौ यागादौ वा प्रवृत्तिः सम्भवति । तदुक्तम्–

[^1096]: “केचित्तु भ–”  \[ब॰\]  ।


[^1097]: एव च सति लिङादे कोऽयमर्थ परिगृहीत इति चेत्, यज् देवपूजायामिति देवताराधनभूतयागादेः प्रकृत्यर्थस्य कर्तृव्यापारसाध्यता व्युत्पत्तिसिद्धा लिङादयोऽभिदधतीति न किञ्चिदनुपपन्नम् । – \[वेदार्थ॰ पृ॰ २२५ ।\] 


[^1098]: भक्तिस्तु निरतिशयानन्दप्रियानन्यप्रयोजनसकलेतरवैतृष्ण्यवज्ज्ञानविशेष एव । – \[सर्वद॰ पृ॰ ३४४ । वेदार्थ॰ पृ॰ १५२ ।\] 


अनवच्छिन्नपूर्णत्वस्पर्शो नो भक्तितो विना ।  \[ \]   


भक्त्यंशानुप्रेवेशेनैव च शास्त्रस्यापि राजशासनाद्भेदः । तद्धि[^1099] अन्तर्भक्तिशून्यं राजभयादीनामेव अन्तःपरिस्फुरणात् । उक्तञ्च–

[^1099]: राज्यशासनम् ।


तया[^1100] शून्यं भवेत् पुंसां शास्त्रं शासनमात्रकृत् ।  
भक्त्यंशेन[^1101] च तद्भिन्नं[^1102] लोके राजानुशासनात् ॥  \[ \]  इति ।  

[^1100]: श्रद्धया ।


[^1101]: “भक्तिं सैव न त–”  \[ब॰\]  ।


[^1102]: शास्त्रम् ।



तदप्यसम्यक्; यस्मादुत्पन्ना सती भक्तिः प्रवृत्तिनिमित्तं[^1103] स्यात्, उत्पत्तिश्चास्याः शब्दात्, निग्रहानुग्रहसमर्थपुरुषविशेषाद्वा ? न तावच्छब्दादेव, द्रष्टव्योरेयमात्मा[^1104]  \[वृहदा॰ ४ । ५ । ६\]  इत्यादिशब्दश्राविणोऽशेषस्यापि प्रतिपत्तुः आत्मादौ भक्त्युत्पत्तिप्रसङ्गात् तद्दर्शनादौ[^1105] प्रवृत्तिः स्यात् । तच्छब्दश्रवणाविशेषेऽपि[^1106] अशेषस्य तदनुत्पत्तौ नासौ[^1107] तन्मात्रहेतुका[^1108] । यदविशेषेऽपि[^1109] यन्नोत्पद्यते न तत् तन्मात्रहेतुकम् यथा अविशिष्टेऽपि बीजे अनुत्पद्यमानोऽङ्कुरः, नोत्पद्यते च अविशिष्टेऽपि शब्दे तच्छब्दश्राविणोऽशेषस्य आत्मादौ भक्तिरिति । अथ निग्रहानुग्रहसमर्थात् पुरुषाविशेषादभिमतं[^1110] फलं वाञ्छतां सोत्पद्यते; युक्तमेतत्; तस्या[^1111][^1112] एव भक्तिशब्दवाच्यत्वप्रसिद्धेः[^1113] । अपौरुषेयत्वं तु वेदस्याऽयुक्तम्, तस्येत्थं पौरुषेयत्वप्रसिद्धेः[^1114] । अनवच्छिन्नपूर्णत्वधर्मोपेतस्य[^1115] चात्मनः ब्रह्माद्वैतप्रघट्टके[^1116] प्रत्याख्यातत्वात्कथं कस्यचित्तत्र[^1117] तथाविधपुरुषादन्यतो[^1118][^1119] वा खरविषाणादिव[^1120] भक्तिः स्यात् ॥ छ ॥

[^1103]: “प्रवृत्तेर्निमि–”  \[श्र॰\]  ।


[^1104]: आत्मा वा अरे द्रष्टव्यः ओतव्यो मन्तव्यो निदिध्यासितव्यो मैत्रेय्यात्मनि खल्वरे दृष्टे श्रुते मते विज्ञात इदं सर्वं विदितम् । – \[बृहदा॰ २ । ४ । ५, ४ । ५ । ६ ।\] 


[^1105]: आत्मदर्शनश्रवणमनननिदिध्यासनेषु ।


[^1106]: “तत्तच्छब्द–”  \[श्र॰\]  ।


[^1107]: भक्ति ।


[^1108]: शब्दश्रवणमात्रनिबन्धना ।


[^1109]: भक्ति न शब्दश्रवणमात्रहेतुका शब्दश्रवणेऽपि अनुत्पद्यमानत्वात् ।


[^1110]: “–मतफलं”  \[श्र॰\]  ।


[^1111]: “तस्यै एव”  \[ब॰\]  ।


[^1112]: समर्थेश्वराराधनाया ।


[^1113]: “–त्वप्रतिसिद्धेः”  \[आ॰\]  ।


[^1114]: यदि । वेद ईश्वराराधनरूपा भक्ति विदधीत तदा धर्मेऽपि ईश्वरस्यैव प्रामाण्य स्यात् तथा च वेदस्य अपौरुषेयत्वव्याधातः, ईश्वरस्य निग्रहानुग्रहकरणवत् वेदकर्तृत्वमपि स्यादिति भाव ।


[^1115]: निरुपाधिपूर्वत्वविशिष्टस्य ब्रह्मणः ।


[^1116]:  \[पृ॰ १५०–।\] 


[^1117]: ब्रह्मणि ।


[^1118]: ईश्वरात् ।


[^1119]: वेदवाक्यादेर्वा ।


[^1120]: “–णादिवद्भक्तिः”  \[श्र॰\]  ।


इच्छाप्रयत्नप्रभृत[^1121]योऽपि[^1122] विधिप्रकाराः प्रागुक्तप्रकारेणैव प्रत्याख्येयाः,[^1123] विषयफ[^1124]लादिनिरपेक्षाणां[^1006] तेषामपि[^1125] पुरुषप्रवृत्तिहेतुत्वाभावतो विधिरूपतानुपपत्तेः । तत्सापेक्षाणां[^1126] तु[^1127] प्रवृत्तिहेतुत्वे कथं तेषामेव[^1128] विधित्वं स्यात् विषयादीनामपि तत्प्रसङ्गात्[^1129] ? ततः परपरिकल्पितस्वरूपस्य विधेर्विचार्यमाणस्यानुपपत्तेः न तस्यापि शब्दार्थता घटते । अतः तद्वानेव[^1130] शब्दार्थोऽभ्युपगन्तव्यः । इति सूक्तम्–““प्रमाणं श्रुतमर्थेषु”” इत्यादि ।

[^1006]: फल स्वर्गादि ।


[^1121]: अतः सिद्ध न तार्किकरीत्या इष्टसाधनत्वे लिङाद्यर्थत्वमपि तु पूर्वोक्तरीत्या प्रवर्त्तकेच्छाया एव । – \[भाट्टरह॰ पृ॰ ८ ।\] 


[^1122]: “–तयो विधिप्रभृतयो वि–”  \[आ॰\]  ।


[^1123]: तुलना–अपरे पुनर्लिङादिशब्दश्रवणे सति समुपजायमानमात्मस्पन्दविशेषमुद्योग नाम वाक्यार्थमाचक्षते; तत्स्वरूप तु न वय जानीम, कोऽयमात्मस्पन्दो नाम बुद्धिर्वा स्यात् प्रयत्नो वा इच्छाद्वेषयोरन्यतरो वा । – \[न्यायम॰ पृ॰ ३६५ ।\] 


[^1124]: विषय अग्निष्टोमादियाग ।


[^1125]: इच्छाप्रयत्नादीनामपि ।


[^1126]: विषयफलादिसापेक्षाणाम् ।


[^1127]: “तुतत्प्र–”  \[ब॰\] ,  \[श्र॰\]  ।


[^1128]: इच्छाप्रयत्नादीनामेव ।


[^1129]: विधित्वप्रसङ्गात्, तच्च पूर्व निराकृतमिति ।


[^1130]: सामान्यविशेषात्माऽर्थ एव ।


 विवृतिव्याख्यानम्–

““श्रुतज्ञानम्”” इत्यादिना कारिकां व्याचष्टे–“श्रुतज्ञानं”[^1131] शब्दज्ञानं “वक्त्रभिप्रायादर्थान्तरेऽपि” बहिरर्थेऽपि न केवलं तदभिप्राय एव “प्रमाणम् ।” तदनभ्युपगमे दूषणमाह–““कथम्”” इत्यादि । “कथम् ?” न कथञ्चिद् “अन्यथा” बहिरर्थे तत्प्रामाण्याभावप्रकारेण “प्रतिपत्तुमर्हति” सौगतोऽन्यो वा । किमित्याह– “द्वीपदेशनदीपर्वतादिकम् ।” कथम्भूतम् ? “अदृष्टस्वभावकार्यम्,” अप्रत्यक्षाऽननुमेयस्वरूपमित्यर्थः । पुनरपि कथम्भूतम् ? “देशान्तरस्थम् ।” केन प्रकारेण ? “दिग्विभागेन[^1132] ।” यथा दक्षिणदिग्विभागे सिंहलद्वीप उत्तरदिग्विभागे हिमवानिति । तमित्थम्भूतमर्थं दिग्विभागेन कथन्न प्रतिपत्तुमर्हति ? इत्याह–“निरारेकमविसंवादञ्च” यथा भवति तथेति ।

[^1131]: “–ज्ञानं वक्त्र–”  \[श्र॰\]  ।


[^1132]: “दिग्भा–”  \[श्र॰\]  ।


ननु चार्थाभावेऽपि श्रुतेः प्रायः प्रवृत्तिदर्शनान्न क्वचिदप्यसौ[^1133] प्रमाणमित्याशङ्क्याह–

[^1133]: श्रुति आगमज्ञानम् ।


प्रायः[^1134] श्रुतेर्विसंवादात् प्रतिबन्धमपश्यताम् ।  
सर्वत्र चेदनाश्वासः सोऽक्षलिङ्गधियां समः ॥ २७ ॥  

[^1134]: चेद् यदि भवेत् । क ? अनाश्वास अविश्वास । क्व ? सर्वत्र अविसवादिश्रुतिप्रामाण्ये । केषाम् ? प्रतिबन्धमपश्यता शब्दार्थयो सहजयोग्यतालक्षण सम्बन्धमनीक्षमाणाना सौगतानाम् । कस्मात् ? विसवादात् । कस्या ? श्रुते आगमस्य । कथम् ? प्रायः क्वचित्कदाचिदित्यर्थ । तदा सोऽनाश्वास सम समान । कासाम् ? अक्षलिङ्गधियाम्, अक्षमिन्द्रिय लिङ्ग हेतु ताभ्या जनिता धियो ज्ञानानि तासामपि प्रसक्तमित्यर्थ क्वचित्कदाचिद्विसवाददर्शनात् । – \[लघी॰ ता॰ पृ॰ ४७ ।\] 


 
विवृतिः–नहीन्द्रियज्ञानम् अभ्रान्तमव्यभिचा[^1135]रीति[^1136] वा विशेषणमन्तरेण प्रमाणमतिप्रसङ्गात् । तथाविशेषणे[^1137] श्रुतज्ञाने कोऽपरितोषः ? यथा कृत्तिकादेः शकटादिज्ञानं  स्वभावप्रतिबन्धमन्तरेण तथैव अदृष्टप्रतिबन्धार्थाभिधा[^1138]नं[^1139] ज्ञानमविसंवादकम् । न[^1140] हि दृष्टेऽनुपपन्नं नाम । क्वचिद्व्यभिचारात् साकल्येनानाश्वासे वक्त्रभिप्रायेऽपि[^1141] वाचः कथमनाश्वासो न स्यात् तत्रापि व्यभिचारसम्भवात् ? तथानिच्छतः श्रुतिकल्पनादुष्टादेः[^1142] उच्चारणात् ।

[^1135]: इन्द्रियज्ञानस्य लक्षणे “अभ्रान्तम्” इति विशेषण सौगतै प्रयुज्यते– कल्पनापोढमभ्रान्त प्रत्यक्षम् ।  \[न्यायबि॰ १ । ४\]  इत्यभिधानात् ।


[^1136]: प्रत्यक्षलक्षणे “अव्यभिचारि” इति विशेषणं नैयायिकापेक्षया ज्ञेयम् । इन्द्रियार्थसन्निकर्षोत्पन्नमव्यपदेश्यमव्यभिचारि व्यवसायात्मक ज्ञान प्रत्यक्षम् ।  \[न्यायसू॰ १ । १ । ४\]  इत्युक्तत्वात् ।


[^1137]: अभ्रान्तादिविशेषणविशिष्टे ।


[^1138]: “–र्थभि–”  \[ज॰ वि॰\]  ।


[^1139]: “–धानमवि–”  \[ई॰ वि॰\]  ।


[^1140]: तुलना–स्वभावेऽध्यक्षतः सिद्धे परैः पर्यनुयुज्यते । तत्रोत्तरमिदं वाच्य न दृष्टेऽनुपपन्नता । – \[प्रमाणवार्तिकालं॰ पृ॰ ६८ ।\]  न हि दृष्टेऽनुपपन्नता । – \[धवला॰ टी॰ पृ॰ ३२० ।\] 


[^1141]: तुलना– विवक्षाप्रभव वाक्य स्वार्थे न प्रतिबध्यते । यतः कथं तत्सूचितेन लिङ्गेन तत्त्वव्यवस्थिति । वक्त्रभिप्रायमात्र वाक्य सूचयन्तीत्यविशेषेणाक्षिपन् न पारम्पर्येणापि तत्त्व प्रतिपद्येत । न च वक्त्रभिप्रायमेकान्तेन सूचयन्ति श्रुतिदुष्टादेरन्यत एव प्रसिद्धे । – \[सिद्धिवि॰ पृ॰ २६४ ।\] 


[^1142]: “श्रुतकल्प–”  \[ई॰ वि॰\]  ।


 कारिकाव्याख्यानम्–

“प्रायो” बाहुल्येन “श्रुतेः” शब्दस्य[^1143] तज्ज्ञानस्य वा “विसंवादात् सर्वत्र” सत्यश्रुतावपि “चेद्” यदि “अनाश्वासः ।” केषाम् ? “अपश्यतां” सौगतानाम् । किम् ? इत्याह–“प्रतिबन्धम्,”[^1144] सम्बन्धं सन्तमपि योग्यतारूपमविनाभावम्, “सः” सर्वत्रानाश्वासः[^1145] “अक्षलिङ्गधियां समः” तासामपि प्रायो विसंवाददर्शनादित्यभिप्रायः ।

[^1143]: “–स्य ज्ञानस्य”  \[श्र॰\]  ।


[^1144]: “प्रतिसम्बन्धं”  \[आ॰\]  ।


[^1145]: “–श्वास तासामपि”  \[श्र॰\]  ।


 विवृतिव्याख्यानम्–

व्यतिरेकमुखेन कारिकां व्याचष्टे ““नहि”” इत्यादिना । “नहि” नैव “इन्द्रियज्ञानं प्रमाणम् ।” केन विनेत्याह–“अभ्रान्तमव्यभिचारीति[^1146] वा विशेषणमन्तरेण,” तद्विशेषणे सत्येव तत्प्रमाणमिति । कुत एतदित्याह “–अतिप्रसङ्गात्,” द्विचन्द्रादिज्ञानस्यापि प्रामाण्यप्रसङ्गात् । नहि निर्विशेषणस्य ज्ञानमात्रस्य प्रामाण्याभ्युपमे द्विचन्द्रादिज्ञानस्य प्रामाण्यव्यवच्छेदः कर्त्तुं शक्यः । अथ तद्विशेषणे[^1147] सत्येव तत्प्रमाणं[^1148] तेनायमदोषः; अत्राह–““तथा”” इत्यादि । “तथा” अभ्रान्ताऽव्यभिचारिप्रकारेण “विशेषणे” इन्द्रियज्ञानस्य[^1149] अङ्गीक्रियमाणे “श्रुतज्ञाने कोऽपरितोषः ?” तस्यापि तद्विशेषणविशिष्टस्यैव[^1150] प्रामाण्यमस्तु । ननु इन्द्रियज्ञानस्य अर्थकार्यत्वात् युक्तम् अभ्रान्तत्वमव्यभिचारित्वं वा न पुनः श्रुतज्ञानस्य विषर्ययात्;[^1151] इत्यत्राह–““यथा”” इत्यादि । “यथा” येन योग्यताप्रकारेण “कृत्तिकादेः” सकाशात्[^1152] यत् “शकटादिज्ञानं” तत् “स्वभावप्रतिबन्धमन्तरेण,” स्वभावप्रतिबन्धशब्देन[^1153] तादात्म्यप्रतिबन्धस्तदुत्पत्तिसम्बन्धश्च[^1154] गृह्यते “स्वो भावः कारणम्” इति व्युत्पत्तेः, तमन्तरेण “अविसंवादकं[^1155] तथैव” तेनैव प्रकारेण “अदृष्टप्रतिबन्धार्थाभिधानज्ञानम्” अदृष्टः तादात्म्यादिप्रतिबन्धो यस्मिन् अर्था  भिधानज्ञाने तत्तथोक्तम्, तदित्थम्भूतं[^1156] “ज्ञानमविसंवादकम् ।” कुत एतदित्याह–““नहि”” इत्यादि । हिर्यस्मात् “न दृष्टे” ग्रहोपरागादौ श्रुताविसंवादकत्वे “अनुपपन्नं नाम ।” इन्द्रियज्ञानाविसवादकत्वेऽपि अनुपपन्नत्वप्रसङ्गात् । बहिरर्थे अस्य[^1157] प्रायो व्यभिचारदर्शनात् सर्वत्रानाश्वासे च वक्त्रभिप्रायेऽपि[^1158] प्रामाण्यन्न स्यादिति दर्शयन्नाह–““क्वचिद्”” इत्यादि । “क्वचित्” नियते विषये “व्यभिचारात् साकल्येनाऽनाश्वासे” श्रुतेरङ्गीक्रियमाणे “वक्त्रभिप्रायेऽपि” न केवलं बहिरर्थे “वाचः कथमनाश्वासः” साकल्येन “न स्यात् ?” अपि तुस्यादेव । कुत एतदित्याह–““तत्रापि”” इत्यादि । “तत्रापि” वक्त्रभिप्रायेऽपि व्यभिचारसम्भवात् । एतदेव दर्शयन्नाह–““तथा””[^1159] इत्यादि । येन हि “या[^1160] भवतः प्रिया” इत्यादिप्रकारेण “परं प्रहृत्य विश्रान्तः पुरुषो वीर्यवान्” इत्यादिप्रकारेण[^1161] च श्रुतिदुष्टं[^1162] कल्पनादुष्टञ्चोक्तं[^1163] “तथा” तेन प्रकारेण “अनिच्छतः” तथाभिप्रायरहितस्यापि “श्रुतिकल्पनादुष्टादेः”[^1164] आदिशब्देन गोत्रस्खलनादिपरिग्रहः[^1165] “उच्चारणात्” भाषणात् । किञ्च–

[^1146]: “–रीतिविशे–”  \[आ॰\]  ।


[^1147]: अभ्रान्तादिविशेषणसहितत्वे ।


[^1148]: इन्द्रियज्ञानादिकम् ।


[^1149]: “इन्द्रियस्य”  \[श्र॰\]  ।


[^1150]: अभ्रान्तादिविशेषणयुक्तस्यैव ।


[^1151]: अर्थमन्तरेणापि अतीतानागतादौ शब्दप्रयोगदर्शनात् ।


[^1152]: “–शात् शक–”  \[आ॰\]  ।


[^1153]: तुलना–स्वभावप्रतिबन्धे हि सत्यर्थोऽर्थं गमयेत् । तदप्रतिबद्धस्य तदव्यभिचारनियमाभावात् । – \[न्यायबि॰ पृ॰ ४० ।\] 


[^1154]: “–त्तिप्रतिबन्ध–”  \[ब॰\]  ।


[^1155]: “–वादकत्वं त–”  \[श्र॰\]  ।


[^1156]: “–त तज्ज्ञान–”  \[ब॰\] ,  \[श्र॰\]  ।


[^1157]: श्रुतस्य । तुलना–अपि चान्यविवक्षायामन्यशब्ददर्शनात् विवक्षायामपि क्वचिद्व्यभिचारात् सर्वत्रानाश्वासात् कथं विवक्षाविशेषसूचका अपि ते स्यु । – \[सन्मति॰ टी॰ पृ॰ २६६ ।\] 


[^1158]: “–प्राये प्रामा–”  \[आ॰\] ,  \[श्र॰\]  ।


[^1159]: “–न्नाह येन हि”  \[आ॰\]  ।


[^1160]: “स्वभावत”  \[ब॰\]  ।


[^1161]: “–ण श्रु–”  \[ब॰\]  ।


[^1162]: श्रुतिदुष्ट श्रुतिकटु । श्रुतिकटु परुषवर्णरूपम् दुष्टम् । – \[काव्यप्र॰ पृ॰ २६७ ।\]  “या भवत प्रिया” इत्यत्र शृङ्गाररसवर्णनावसरे निषिद्धस्य रेफस्य प्रयोगादेव श्रुतिकटुत्व ज्ञेयम् । “प्रिया” इत्यत्र रेफसयोग स्पष्ट एव ।


[^1163]: कल्पनादुष्टञ्च विरुद्धकल्पनायुक्तत्वात् अनुचितकल्पनाशालित्वाद्वा बोध्यम् । “पर प्रहृत्य” इत्यत्र हि यदा वीर्यवान् पुरुष पर प्रहृत्य प्रहारानन्तर विश्रान्त विशेषेण श्रान्त क्लान्तः तदा तस्य बीर्यवत्त्वेन वर्णनमनुचितमेव । यदि हि प्रहारानन्तर क्लान्त कथ वीर्यवान् ? क्लान्तत्ववीर्यवत्त्वयोर्विरोधात् ।


[^1164]: “श्रुतविकल्पना–”  \[आ॰\] ,  \[श्र॰\]  ।


[^1165]: “–दिग्रहपरिग्रहः”  \[श्र॰\]  ।


आप्तोक्तेर्हेतुवादाच्च बहिरर्थाविनिश्चये ।  
सत्येतरव्यवस्था[^1166] का साधनेतरता कुतः ॥ २८ ॥  

[^1166]: अयमर्थ–आप्तोक्तेर्बहिरर्थाविनिश्चये सुगतेतरवचनयो सत्येतरव्यवस्था का अर्थाविषयत्वाविशेषात् । हेतुवादाच्च बहिरर्थाविनिश्चये साधनेतरता कुत बहिरर्थशून्यत्वाविशेषादिति । – \[लघी॰ ता॰ पृ॰ ४८ ।\]  सत्येतरव्यवस्था हि वाह्यार्थप्राप्त्यप्राप्तिनिबन्धनैव, तथा चोक्तम्– \[आप्तमीमासायाम् का॰ ८७\]  बुद्धिशब्दप्रमाणत्व बाह्यार्थे सति नासति । सत्यानृतव्यवस्थैव युज्यतेऽर्थाप्त्यनाप्तिषु । तुलना–वाक्यानामविशेषेण बवत्रभिप्रेतवाचिनाम् । सत्यानृतव्यवस्था न तत्त्वमिथ्यात्वदर्शनात् ॥ मिथ्यादर्शनज्ञानात् मिथ्यार्थत्व गिरा मतम् । – \[सिद्धिवि॰ पृ॰ ५०२ ।\] 


 
विवृतिः–नहि पुरुषार्थाभिसन्धयः सर्वेऽर्थान्[^1167] व्यभिचरन्ति, अन्यथा वागर्थव्यभिचारैकान्तसम्भवात् । वाचोऽभिप्रायविसंवादे कुतस्तदनुमानम् ? सुगतेतरयोः आप्तेतरव्यवस्थां कुतश्चित् साधनासाधनाङ्गव्यवस्थां वा स्वयमुपजीवन् वक्तुरभिप्रेतं[^1168] तु वाचः सूचयन्ति अविशेषेण नार्थतत्त्वमपि  \[ \]  इति कथमविक्लवः ?
[^1169]
 कारिकाव्याख्यानम्–

[^1167]: “सर्वर्थान्”  \[ज॰ वि॰\]  ।


[^1168]: तुलना–नान्तरीयकताभावाच्छब्दाना वस्तुभि सह नार्थसिद्धिस्ततस्ते हि वक्त्रभिप्रायसूचका ॥ ३ । २१२ ॥ वक्तृव्यापारविषयो योऽर्थो बुद्धौ प्रकाशते । प्रामाण्य तत्र शब्दस्य नार्थतत्त्व- निबन्धनम् ॥ १ । ४ ॥ यद्यथा वाचकत्वेन वक्तृभिर्विनियम्यते । अनपेक्षितबाह्यार्थं तत्तथा वाचक मतम् ॥ १ ॥ ६७ ॥ – \[प्रमाणवा॰ ।\]  साक्षाच्छब्दा न बाह्यार्थप्रतिबन्धविवेकत । गमयन्तीति च प्रोक्त विवक्षासूचकास्त्वमी ॥ – \[तत्त्वसं॰ पृ॰ ७०२ ।\]  यथोक्तम्–वक्तुरभिप्राय सूचयेयु शब्दाः । – \[तर्कभा॰ मो॰ पृ॰ ४ ।\] 


[^1169]: अन्यविवक्षायामन्यशब्दोच्चारणमपि प्रतीयते यथा देवदत्तविवक्षाया यज्ञदत्तोच्चारण गोत्रस्खलनेऽनुभूयते ।


यो यस्याऽवञ्चकः स तस्य “आप्तः[^1170] तदुक्तेः” तद्वचनात् “हेतुवादाच्च” लिङ्गादिवचनाच्च “बहिरर्थाविनिश्चये” अङ्गीक्रियमाणे “सत्यं” सुगतवचनम् “इतरद”सत्यं कपिलादिवचनम् तयोः “व्यवस्था का ?” न काचित्, सर्वमसत्यमेव स्यात् । अतः सुगतवचनादपि न क्वचित्प्रवृत्तिः स्यात् । तथा “साधनेतरता कुतः” ? पक्षादिवचनानि साधनम्,[^1171] इतरत् तद्दूषणवचनं[^1172] तयोर्भावस्तत्ता सापि कुतः ? नैव स्यात् । तथा च “यत् सत्तत् सर्व क्षणिकम्” इत्यादेरसाधनाङ्गतया निग्रहस्थानता स्यादित्यभिप्रायः ।

[^1170]: आप्त खलु साक्षात्कृतधर्मा यथादृष्टस्यार्थस्य चिख्यापयिषया प्रयुक्त उपदेष्टा । साक्षात्करणमर्थस्य आप्तिः तया प्रवर्तते इत्याप्तः । – \[न्यायभा॰ १ । ७ ।\]  आप्ति साक्षादर्थप्राप्तिः यथार्थोपलम्भ तया वर्तत इत्याप्त साक्षात्कृतधर्मा यथार्थप्राप्त्या श्रुतार्थग्राही । आगमो ह्याप्तवचनमाप्त दोषक्षयाद्विदु । क्षीणदोषोऽनृतं वाक्य न ब्रूयाद्धेत्वसभवात् । स्वकर्मण्यभियुक्तो यो रागद्वेषविवर्जित । पूजितस्तद्विधैर्नित्यमाप्तो ज्ञेय स तादृश । – \[साङ्ख्यका॰ माठर॰ पृ॰ १३ ।\]  यो यत्राविसवादकः स तत्राप्तः परोऽनाप्त तत्त्वप्रतिपादनमविसवाद तदर्थज्ञानात् । – \[अष्टश॰, अष्टसह॰ पृ॰ २३६ ।\] 


[^1171]: तत्र पक्षादिवचनानि साधनम् – \[न्यायप्र॰ पृ॰ १ ।\] 


[^1172]: साधनदोषोद्भावनानि दूषणानि – \[न्यायप्र॰ पृ॰ ८ ।\] 


 विवृतिव्याख्यानम्–

व्यतिरेकद्वारेण कारिकार्थमाह–““नहि”” इत्यादिना । “न” खलु “पुरुषाभिसन्धयः” पुरुषाभिप्रायाः “सर्वे अर्थान् व्यभिचरन्ति” । कुत एतदित्याह–““अन्यथा”” इत्यादि । “अन्यथा” तेषां तद्व्यभिचारप्रकारेण “वागर्थव्यभिचारैकान्तसम्भवात्,” वाचामर्थस्य बाह्यस्य अन्यस्य वा यो व्यभिचारैकान्तः तस्य सम्भवात् । “वाचोऽभिप्रायविसंवादे” सति “कुतः” न कुतश्चित् “तस्य” अभिप्रायस्य “अनुमानम्” । अथेदानीं परस्योन्मत्तचेष्टितं ““सुगत”” इत्यादिना दर्शयन्नाह–“सुगतस्य हि” आप्तत्वव्यवस्थां[^1173]  कुतश्चिद् अनुपदेशाऽलिङ्गाविसंवादिच[^1174]तुरार्यसत्योपदेशात्[^1175] कपिलादेस्तु अनाप्तत्वव्यवस्थां विसंवादिप्रधानादितत्त्वोपदेशात् “स्वयम्” आत्मना “उपजीवन्, साधनासाधनाङ्गव्यवस्थां वा,”[^1176] त्रिरूपहेतुवचनस्य[^1177] हि स्वसाध्यसिद्ध्यङ्गव्यवस्था पक्षादिवचनस्य तु तदसिद्ध्यङ्गव्यवस्था[^1178] तां वा “उपजीवन् “वक्तुरभिप्रेतं तु वाचः सूचयन्ति अविशेषेण नार्थतत्त्वमपि  \[ \] ” इति” एवं ब्रुवाणो धर्मकीर्त्यादिः “कथमविक्लवः” स्वस्थः ? अत्राह सौगतः–वक्त्रभिप्रायेऽपि यदि वचनस्य प्रामाण्यन्नास्ति, मा भूत्, किन्नष्टं प्रमाणद्वयवादिनः ? व्यवहारिजनानुरोधादेव तत्र[^1179] तस्य[^154] प्रामाण्याभ्युपगमादित्याशङ्क्याह–

[^154]: शब्दस्य ।


[^1173]: तद्वत् प्रमाण भगवान् यथाभिहितस्य सत्यचतुष्टयस्याविसंवादनात्तस्यैव परैरज्ञातस्य प्रकाशनाच्च । – \[प्रमाणवा॰, मनोरथ॰ १ । ९ ।\]  "तायित्वाच्च भगवत सुगतस्य प्रामाण्य तथाहि–ताय स्वदृष्टमार्गोक्ति वैफल्याद्वक्ति नानृतम् । दयालुत्वात् परार्थञ्च सर्वारम्भाभियोगत । तस्मात्प्रमाणं तायो वा चतु सत्यप्रकाशनम् ॥–दुःखहेतुनिवर्तकत्वेन स्वयं दृष्टस्य मार्गस्योक्तिर्देशना ताय करणे कार्योपचारात् । तया हि सत्त्वान् तायते तद्योगात्तायित्वम् । स च वैफल्याद्वक्ति नानृतम् । आत्मसुखाद्यभिलाषादिना कश्चिदसत्य वदति अज्ञानाद्वा । प्रहीणात्मदर्शनस्य साक्षात्कृततत्त्वस्य तदुभय नास्ति । विशेषत सत्याभिधानहेतुरेव कृपास्तीत्याह–दयालुत्वाच्च परार्थञ्च सर्वस्य मार्गाभ्यासादेरारम्भेऽभियोगत परार्थमेवोद्दिश्य भगवानभिसम्बुद्ध कथन्तस्य मिथ्याभिधानेन सत्त्ववञ्चनाशङ्काऽपि । तस्मात्तायित्वात् प्रमाण भगवान् । यथादृष्टार्थप्रवक्तृत्व हि संवादित्वमेवेति प्रथमप्रमाणलक्षणयोगात् प्रामाण्यमनेनोक्तम् । द्वितीयलक्षणयोगमप्याह–तायो वा चतु सत्यप्रकाशनम् । परैरज्ञातस्य सत्यचतुष्टयस्य प्रकाशन वा तायः तद्योगात् तायी प्रमाण भगवानुक्त । – \[प्रमाणवा॰, मनोरथ॰ १ । १४७-४८ ।\]  तत सुगतमेवाहु सर्वज्ञं मतिशालिनः । प्रधानपुरुषार्थज्ञ त चैवाहुर्भिषग्वरम् ॥ – \[तत्त्वस॰ पृ॰ ८७८ ।\] 


[^1174]: “अनुपदेशात् लिगावि–”  \[ब॰\]  ।


[^1175]: चत्वार्यायसत्यानि, तद्यथा दुःख समुदयो निरोधो मार्गश्चेति । – \[धर्मस॰ पृ॰ ५ ।\]  सत्यान्युक्तानि चत्वारि दुःख समुदयस्तथा । निरोधो मार्ग एतेषा यथाभिसमय क्रम ॥ – \[अभिधर्मको॰ ६ । २ ।\] 


[^1176]: “च”  \[ब॰\]  ।


[^1177]: अथवा साध्यते येन परेषामप्रतीतोऽर्थ इति साधन त्रिरूपहेतुवचनसमुदाय, तस्याङ्ग पक्षधर्मादिवचनं अथवा तस्यैव साधनस्य यन्नाङ्ग प्रतिज्ञोपनयनिगमनादि – \[वादन्याय॰ पृ॰ ६१ ।\] 


[^1178]: “–वस्था वा”  \[श्र॰\]  ।


[^1179]: वक्त्रभिप्राये ।


पुंसश्चित्राभिसन्धेश्चेद्[^1180] वागर्थव्यभिचारिणी ।  
कार्य[^1181] दृष्टं विजातीयाच्छक्यं कारणभेदि किम् ? ॥ २९ ॥  

[^1180]: तुलना–विचित्राभिसन्धितया व्यापारव्याहारादिसाकर्येण क्वचिदप्यतिशयानिर्णये कैमर्थक्याद्विशेषेष्टि ज्ञानवतोऽपि विसवादात् क्व पुनराश्वास लभेमहि । – \[अष्टश॰, अष्टसह॰ पृ॰ ७१ ।\]  चेद्यदि, वागाप्तवचनम्, अर्थव्यभिचारिणी बाह्यार्थाविसवादिनी स्यात् । कस्मात् ? चित्राभिसन्धे चित्र सत्यासत्यादिरूपो नानाभिसन्धिरभिप्रायो विवक्षा तस्मात् । कस्य ? पुसो वक्तु “सरागा अपि वीतरागवच्चेष्टन्ते” इति वचनात् । तर्हि विजातीयादपि कारणात् कार्य दृष्टमविरुद्ध स्यात् । ततस्तत् कारणभेदि कारण प्रतिनियत स्वात्मलाभनिबन्धन भिनत्ति विजातीयाद्विशिनष्टीत्येव शील किं शक्य स्यात् ? न स्यादेवेत्यर्थ । तस्य यत कुतश्चिदुत्पत्तेरविरोधात् । न खल्वनियतकारणजन्य कार्य कारणभेद गमयत्यशक्ते । – \[लघी॰ ता॰ पृ॰ ४९ ।\] 


[^1181]: “कार्यदृष्ट”  \[ई॰ वि॰\]  ।


 
विवृतिः–श्रुतेर्बहुलं बहिरर्थाविसंवादेऽपि तदर्थप्रतिबन्धासिद्धेः वक्त्रभिप्रायानुविधायिन्याः सर्वत्र तदर्थानाश्वासः इति चेदुक्तमत्र–“तादात्म्यतदुत्पत्तिभ्यां विनापि परोक्षार्थप्रतिपत्तेरविसंवादः” इति । अपि च वृक्षोऽय शिंशपात्वात् अग्निरत्र धूमादिति वा कथमाश्वासः ? क्वचिल्लताचूतादेरुपलब्धेः शिंशपायाः स्वयमवृक्षत्वेऽप्यविरोधात्, काष्ठजन्मनो[^1182] मण्यादिसामग्रीप्रभवस्य अशनिजन्मनः तदर्थान्तरजन्मनश्च साकल्येन अग्निस्वभावाविरोधे पुनः अग्निजन्मैव धूमः नार्थान्तरजन्मा इति कुतोऽयं नियमः ? यतः कार्यहेतोरव्यभिचारात् “धूमादग्निरत्र” इत्याश्वासः । कस्यचिदन्यथानुपपत्त्या परोक्षार्थप्रतिपत्तौ श्रुतज्ञानस्य स्वयमदृष्टतादात्म्यतदुत्पत्तेः  क्वचिदविसंवादस्य अन्यथानुपपत्तेः सिद्धं प्रामाण्यमिति ।

[^1182]: तुलना–न चैव वादिन किञ्चिदनुमानं नाम, निरभिसन्धीनामपि बहुल कार्यस्वभावानियमोषलम्भात् । सति काष्ठादिसामग्रीविशेषे क्वचिदुपलब्धस्य तदभावे प्रायशोऽनुपलब्धस्य मण्यादिकारणकलापेऽपि सभवात् । यज्जातीयो यत मप्रेक्षितस्तज्जातीयात्तादृगिति दुर्लभनियमताया धूमधूमकेत्वादीनामपि व्याप्यव्यापकभाव कथमिव निर्णीयेत वृक्ष शिशपात्वादिति लताचूतादेरपि क्वचिदेव दर्शनात् प्रेक्षावता किमिव नि शक चेत स्यात् – \[अष्टश॰, अष्टसह॰ पृ॰ ७२ । सन्मति॰ टी॰ पृ॰ २६६ ।\] 


 कारिकाव्याख्यानम्–

“पुंसो यः चित्रोऽभिसन्धिः” सरागा अपि वीतरागवच्चेष्टन्ते[^1183]  \[ \]  इत्यभिधानात्, तस्मात् “वाक् चेद्” यदि “अर्थव्यभिचारिणी कार्य दृष्टं विजातीयाद्” अभिमतकारणजातिपरिहारेण जात्यन्तरादपि । ततः कि जातमित्यत्राह–““शक्यम्”” इत्यादि । “शक्यं” शक्तं “कारणभेदि” कारणविशेषं गमयितुं “किम् ?” नैव शक्तमित्यर्थः । कार्यग्रहणमुपलक्षणं स्वभावस्य, अतोऽनुमानस्याप्यभावः इत्यभिप्रायः ।

[^1183]: तुलना–चैतसेभ्य सम्यक्मिथ्याप्रवृत्तयस्ते चातीन्द्रियस्वप्रभवकायवाग्व्यवहारानुमेया स्यु व्यवहाराश्च प्रायशो बुद्धिपूर्वमन्यथापि कर्तु शक्यते पुरुषेच्छावृत्तित्वात्तेषा च चित्राभिसन्धित्वात् । तदय लिङ्गसकरात् कथमनिश्चिन्वन् प्रतिपद्येत ? दुर्बोधत्वात् दुप्राप्यत्वादन्यगुणदोषनिश्चायकाना प्रमाणानाम् चैतसेभ्य इत्यादिना व्याचष्टे । चेतसि भवा चैतसा गुणदोषा । चैतसेभ्य गुणेभ्यः कृपावैराग्यबोधादिहेतुभ्य सम्यक्प्रवृत्तय यथार्थप्रवृत्तय, चैतसेभ्यो दोषेभ्य रागादिभ्यो मिथ्याप्रवृत्तयो विपरीतप्रवृत्तयो भवन्ति । ते चेति परेषा चैतसा गुणदोषा चेतोधर्मत्वेनातीन्द्रिया ततो न प्रत्यक्षगम्या । किन्तु स्वस्माद् गुणदोषरूपात् प्रभव उत्पादो यस्य कायवाक्कर्मण तेन कार्यलिङ्गेनानुमेया । तच्च नास्ति । यस्माद् व्यवहाराश्च कायवाक्कर्मलक्षणा प्रायशो बाहुल्येन बुद्धिपूर्वमिति कृत्वा प्रतिसख्याने अन्यथापि कर्त्तु शक्यन्ते । तथाहि सरागा अपि वीतरागवत् आत्मान दर्शयन्ति वीतरागाश्च सरागवत् । किं कारणम् ? पुरुषेच्छावृत्तित्वात् व्यवहाराणा तेषा चेति पुसा चित्राभिसन्धित्वात् चित्राभिप्रायत्वात् ततो यथेष्टं व्यवहारा प्रवतन्ते इति नास्ति गुणदोषप्रभवाणा व्यवहाराणा विवेकनिश्चय । तदिति तस्मादयमनुमाता पुमान् लिङ्गमकरात् लिङ्गव्यभिचारादनिश्चिन्वन् क्षीणदोष कथमागमस्य कर्तार प्रतिपद्येत नैवेति निगमनीयम् । – \[प्रमाणवा॰ स्ववृ॰, टी॰ १ । २२२ ।\]  यथा रक्तो ब्रवीति तथा विरक्तोऽपि । एव न वचनमात्रात्, नापि विशेषात् प्रतिपत्ति अभिप्रायस्य दुर्बधित्वात् व्यवहारसकरेण सर्वेषा व्यभिचारात् । विरक्तो हि रक्तवच्चेष्टते रक्तोऽपि विरक्तवदित्यभिप्रायो दुर्बोध – \[प्रमाणवा॰ स्ववृ॰, टी॰ १ । १४ ।\]  क्षीणावरण समधिगतलक्षणोऽपि सन् विचित्राभिसन्धिरन्यथा देशयेदिति विप्रलम्भशकी – \[प्रमाणसं॰ पृ॰ ११६ । अष्टसह॰ पृ॰ ७१ । तत्त्वार्थश्लो॰ पृ॰ ९ । सूत्रकृतागटी॰ पृ॰ ३८४ । लघी॰ ता॰ पृ॰ ४९ ।\] 


 विवृतिविवरणम्–

कारिकां विवृण्वन्नाह–““श्रुतेः”” इत्यादि । “श्रुतेः” शब्दस्य “बहुलं” प्राचुर्येण “बहिरर्थाविसंवादेऽपि” न केवलं तदभावे,[^1184] “तदर्थेन”[^1185] बहिरर्थेन “प्रतिबन्धस्य” तादात्म्यतदुत्पत्तिलक्षणस्य “असिद्धेः” कारणात् । कथम्भूतायाः श्रुतेः इत्याह– “वक्त्रभिप्रायानुविधायिन्याः ।” क्व[^1186] किमित्याह–“सर्वत्र तदर्थानाश्वासः” बहिरर्थानाश्वास “इति” एवं “चेत्” अत्राह–““उक्तम्”” इत्यादि । अत्र पूर्वपक्षे उक्तमुत्तरम्[^1187] । कि तदित्याह–“तादात्म्यतदुत्पत्तिभ्यां विनापि परोक्षार्थप्रतिपत्तेः” कारणात् “अविसंवादः” श्रुतेः “इति” एतत् । ““अपि च”” इत्यादिना परपक्षेपि तद्दूपणं योजयति । “अपि च” किञ्च ““अयं” दृश्यमानो भावः “वृक्षः शिंशपात्वात्””, ““अत्र” पर्वते “अग्निः धूमात्”” “इति वा” यदनुमानं तत्र “कथं” नैव “आश्वासः ?” कुत एतदित्याह–““क्वचिद्”” इत्यादि । “क्वचिद्” देशविशेषे “लताचूतादेः,” आदिशब्देन लताबदर्यादिपरिग्रहः तस्या “उपलब्धेः” कार  णात् । तथा च “शिंशपायाः स्वयम्” आत्मना “अवृक्षत्वेऽप्यविरोधात्”[^1188] कथमाश्वासः ? “काष्ठजन्मनः” पावकस्य “मण्यादिसामग्रीप्रभवस्य”[^1189] तथा“ऽशनिजन्मनः” तस्मादशनिभावात् काष्ठाद्यर्थः “तदन्तरं तज्जन्मनश्च साकल्येन” अनवयवेन “अग्निस्वभावाविरोधे पुनः” अङ्गीक्रियमाणे ““अग्निजन्मैव धूमो नार्थान्तरजन्मा”” इति “कुतोऽयं नियमः यतो” नियमात् “कार्यहेतोरव्यभिचारात् “धूमादग्निरत्र” इत्यादौ आश्वासः” स्यात् । अथ सुविवेचित[^1190] कार्य कारणन्न व्यभिचरति  \[ \]  इत्युच्यते । अत्राह–““कस्यचिद्”” इत्यादि । “कस्यचित्” स्वभावकार्यविशेषस्य या “अन्यथा” साध्याभावप्रकारेण “अनुपपत्तिः” तया “परोक्षार्थप्रतिपत्तौ” अङ्गीक्रियमाणायां “श्रुतस्य स्वयम्” आत्मना “अदृष्टतादात्म्यतदुत्पत्तेः” भादौ[^1191] वोक्तपुस्क पुवत्  \[जैनेन्द्रव्या॰ ५ । १ । ५३\]  इत्यतो[^1192] नपुंसकत्वाभावः । “क्वचिद्” द्वीपादौ यः तस्य[^1193] “अविसंवादः” तस्य “अन्यथानुपपत्तेः सिद्धं प्रामाण्यमिति ॥ छ ॥”

[^1184]: “–भावे तेन बहि–”  \[आ॰\] ,  \[ब॰\]  ।


[^1185]: “–न प्रति–”  \[श्र॰\]  ।


[^1186]: “क्वचित्किमि–”  \[श्र॰\]  ।


[^1187]:  \[पृ॰ ४३५ ।\] 


[^1188]: “अध्यक्षत्वे–”  \[आ॰\]  ।


[^1189]: आदिपदेन तृण-अरणिनिर्मथनादयो ग्राह्या ।


[^1190]: तुलना–यत्नत परीक्षित कार्य कारण नातिवर्तते इति चेत् स्तुतम् प्रस्तुतम् – \[अष्टश॰, अष्टमह॰ पृ॰ ७२ । प्रमेयरत्नमा॰ ३ । १०१ । लघी॰ ता॰ पृ॰ ४९ ।\]  अथ सुविवेचित कार्यं कारण न व्यभिचरतीति न्यायाद् । – \[सन्मति॰ टी॰ पृ॰ २६६ ।\] 


[^1191]: “भावौ बोक्त–”  \[ब॰\] , “भादौ चोक्त–”  \[श्र॰\]  ।


[^1192]: अदृष्टे तादात्म्यतदुत्पत्ती यस्य तत् अदृष्टतादात्म्यतदुत्पत्ति तस्य अगृहीतस्वभावकार्यादिरूपस्य श्रुतज्ञानस्य इत्यर्थ । अत्र अदृष्टतादात्म्यतदुत्पत्तिशब्द श्रुतस्य विशेषणत्वात् नपुसकलिङ्गोऽपि भादौ इत्यादि सुत्रानुसारेण भादौ अजादौ सुपि उक्तपुस्कमिगन्त नप् नपुसक वा पुवद् भवति इति पुल्लिङ्गे प्रयुक्त, नपुसकलिङ्गे तु नुमागमे सति “अदृष्टतादात्म्यतदुत्पत्तिन” इति प्रयोगः स्यात् इति भाव ।


[^1193]: श्रुतस्य ।



प्रमाणं साभासं विषयफलसङ्ख्यादित इह,[^1194]  
प्रसन्नैर्गम्भीरैः कतिपयपदैर्येन[^1195] गदितम् ।  
स जीयाद् दुस्तर्कः प्रतिमिररविः न्यायजलधिः,  
जगज्जन्तुस्वान्तप्रवरकुमुदेन्दुर्जिन[^1196]पतिः[^1197] ॥ छ ॥  
इत्थं समस्तमतवादिकरीन्द्रदर्पमुन्मूलयन्नमलमानदृढप्रहारैः ।  
स्याद्वादकेसरसटाशततीव्रमूर्त्तिः पञ्चाननो भुवि जयत्यकलङ्कदेवः ॥ छ ॥  

[^1194]: अस्मिन् ग्रन्थे ।


[^1195]: पभाचन्द्रेण ग्रन्थकृता ।


[^1196]: न्यायकुमुदचन्द्र तत्कर्त्ता प्रभाचन्द्रश्च अनेन विशेषणेन सूचित ।


[^1197]: जिन पतिर्यस्य ।




इति प्रभाचन्द्रविरचिते न्यायकुमुदचन्द्रे लघीयस्त्रयालङ्कारे चतुर्थः[^1198] परिच्छेदः समाप्तः ।

[^1198]: “चतुर्थपरि–”  \[आ॰\]  ।



एवमन्तर्भूतप्रत्यक्षादिपरिच्छेदचतुष्टयः[^1199] प्रमाणप्रवेशः[^1200] परिच्छेदः समाप्तः ॥ छ ॥  

[^1199]: “–यप्रमा –”  \[श्र॰\]  ।


[^1200]: “–श प्रथमः परिच्छेदः”  \[ब॰\]  ।




ग्रन्थप्रमाणं ११३० ॥ छ ॥
