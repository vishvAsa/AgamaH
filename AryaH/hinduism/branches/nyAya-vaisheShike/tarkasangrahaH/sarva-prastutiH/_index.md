+++
title = "+सर्व-प्रस्तुतिः"

+++

## मङ्गलम्
<details open><summary>विश्वास-प्रस्तुतिः</summary>

निधाय हृदि विश्वेशं विधाय गुरुवन्दनम् ।
</details>

<details><summary>English</summary>

Having placed in my heart the Lord of the World, and having saluted my preceptor,
</details>

<details><summary>मूलम्</summary>

निधाय हृदि विश्वेशं विधाय गुरुवन्दनम् ।
</details>


<details open><summary>विश्वास-प्रस्तुतिः</summary>

बालानां सुखबोधाय क्रियते तर्कसंग्रहः ॥
</details>

<details><summary>English</summary>

For the pleasant comprehension of the uninstructed, I compose the Compendium of Logical Results.
</details>

<details><summary>मूलम्</summary>

बालानां सुखबोधाय क्रियते तर्कसंग्रहः ॥
</details>

<details><summary>विस्तारः (द्रष्टुं नोद्यम्)</summary>

विश्वेश्वरं साम्बमूर्तिं प्रणिपत्य गिरां गुरुम्।  
टीकां शिशुहितां कुर्वे तर्कसङ्ग्रहदीपिकाम्॥

चिकीर्षितस्य ग्रन्थस्य निर्विघ्नपरिसमाप्त्यर्थं शिष्टाचारानुमितश्रुतिबोधितकर्तव्यताक_इष्टदेवतानमस्कारात्मकं मङ्गलं शिष्टशिक्षायै ग्रन्थतो निबन्ध्नंश्चिकीर्षितं प्रतिजानीते, **निधायेति** । ननु मङ्गलस्य समाप्तिसाधनत्वं नास्ति। मङ्गले कृतेऽपि कादम्बर्यादौ समाप्त्यदर्शनात्, मङ्गलाभावेऽपि किरणावल्यादौ समाप्तिदर्शनाच्च अन्वयव्यतिरेकाभ्यां व्यभिचारादिति चेत् न, कादम्बर्यादौ विघ्नबाहुल्यात्समाप्त्यभावः। किरणावल्यादौ ग्रन्थाद्बहिरेव मङ्गलं कृतमतो न व्यभिचारः। ननु मङ्गलस्य (ग्रन्थादौ) कर्तव्यत्वे किं प्रमाणमिति चेत् न। शिष्टाचारानुमितश्रुतिरेव प्रमाणत्वात्। तथा हि मङ्गलं वेदबोधितकर्तव्यताकमलौकिकाविगीतशिष्टाचारविषयत्वाद्दर्शादिवत्। भोजनादौ व्यभिचारवारणाय अलौकिकेति। रात्रिश्राद्धादौ व्यभिचारवारणाय अविगीतेति। शिष्टपदं स्पष्टार्थम्। न कुर्यान्निष्फलं कर्म इति जलताडनादेरपि निषिद्धत्वात्। तर्क्यन्ते प्रतिपाद्यन्ते इति तर्काः, द्रव्यादिपदार्थास्तेषां सङ्ग्रहः सङ्क्षेपेण स्वरूपकथनं क्रियत इत्यर्थः। कस्मै प्रयोजनायेत्यत आह, **सुखबोधायेति**। सुखेनानायासेन यो बोधः पदार्थज्ञानं तस्मा इत्यर्थः। ननु बहुषु तर्कग्रन्थेषु सत्सु किमर्थमपूर्वोऽयं ग्रन्थः क्रियत इत्यत आह, **बालानामिति**। तेषामतिविस्तृतत्वाद्बालानां बोधो न जायत इत्यर्थः। ग्रहणधारणपटुर्बालः न तु स्तनन्धयः। किम् कृत्वा क्रियत इत्यत आह, **निधायेति**। **विश्वेशं** जगन्नियन्तारं **हृदि** निधाय नितरां स्थापयित्वा सदा तद्ध्यानपरो भूत्वेत्यर्थः। गुरूणां विद्यागुरूणां, **वन्दनं** नमस्कारं, **विधाय** कृत्वेत्यर्थः॥
</details>

