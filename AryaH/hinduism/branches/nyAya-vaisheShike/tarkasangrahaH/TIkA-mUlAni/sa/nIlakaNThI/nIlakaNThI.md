+++
title = "नीलकण्ठी"

+++




तर्कसङ्ग्रहे- 

[ लक्षणनिर्णयः 

ननु साधारणत्वस्य लक्ष्यालक्ष्यवृत्तित्वरूपतया तद्भावरूपा- साधारणत्वस्याव्यात्यादि दोषग्रस्तधर्मेपि सत्त्वात् कथं दोषत्रयरहित एवासाधारणधर्म इत्याशङ्कां परिजिहीर्षुः असाधारणत्वमन्यादृशं निर्वति ॥ लक्ष्यतावच्छेदकसमनियतत्वमिति ॥ लक्ष्यता- वच्छेदकव्यापकत्वे सति लक्ष्यतावच्छेदकव्याप्यत्वमित्यर्थः । अव्या- त्यसम्भवग्रस्तयोर्वारणाय सत्यन्तम् ॥ अतिव्याप्तस्य वारणाय विशे- व्यम् ॥ धर्मपदं तु लक्षणताघटकसम्बन्धेन व्यापकत्वादितात्पर्यग्राहक- मितिभावः ॥ अत्रेदं बोध्यम् ॥ एते दोषा असाधारणत्वस्य विघ- टकाः । अतिव्याप्तौ व्याप्यत्वस्येतरयोश्च व्यापकत्वस्य भङ्गात् । एतेषां दूषकताबीजं तु लक्षणेनेतरभेदसाधने अतिव्याप्तौ व्यभिचारः ॥ इतरयोश्च भागासिद्धिस्वरूपासिद्धी इति ॥ 

ननु लक्ष्यतावच्छेदकसमनियतत्वस्य लक्षणलक्षणत्वे लक्षणस्य व्यावृत्तिरेव प्रयोजनमिति मते व्यावर्त्तकस्यैव तादृशलक्षणलक्ष्यतया यावृत्यादावतिव्याप्तिरित्याशङ्कां तन्मतानुसारेणैव निराकरोति व्या- वर्तकस्यैवेति ॥ इतरभेदानुमितिजनकस्यैवेत्यर्थः ॥ इतरभेद- विधेयकानुमितिजनकतावच्छेदक विषयताविशेषाश्रयस्येति यावत् ॥ एतेन व्यावहारकस्य व्यवच्छेदः । लक्षणत्वे गवादिलक्षणत्वे उक्त- लक्षणलक्षणस्य लक्ष्यत्व इतियावत् । लक्ष्यत्व इति पाठेप्ययमे- वार्थी बोध्यः । व्यावृत्ताविति ॥ गवादीतरभेदे गोत्वादिरूपल- क्ष्यतावच्छेदकसमनियतत्वस्य अभिषेयत्वममेयत्वादौ पदार्थत्वसमनै- यत्यस्य च सत्त्वेनातिव्याप्तिवारणाय । व्यावृत्त्यभिधेयत्वादिभिन्नत्वं लक्षणलक्षणे निवेशनीयम् इत्यर्थः ॥ यद्यपि व्यावृत्तेरपि व्यावहारि- कत्वस्य वक्ष्यमाणतया तेनैव रूपेण सर्वेषां सङ्ग्रहसम्भवात् पृथगभि- धानमनुचितम् । तथापि हेतुसाध्ययोरैक्य हेतुमत्तानिश्चयकाले साध्य- संशयरूपपक्षताया असत्त्वेन नानुमितिरिति प्राचीनमते इतरभेदस्य 

लक्षणनिर्णयः ] 

उद्देशग्रन्थः । 

( ११ ) 

व्यावर्तकत्वाभावेन तत्रातिव्याप्तिः ॥ सिषाधयिषा विरहविशिष्टसि- दयभावः पक्षता इति सिद्धान्तिमते तु व्यावृत्तेरपि व्यावर्तकत्वेन लक्ष्यतया तत्र लक्षणा सङ्गमनस्येष्टत्वेन नातिव्याप्तिरित्यावेदयितुं पृथक् कथनमिति ध्येयम् ॥ 

ननु किमिदं नाम लक्षणलक्षणलक्ष्यतावच्छेदकम् व्यावर्तकत्वं न तावत्सामान्यतो भेदानुमापकत्वम् । व्यावृत्त्यभिधेयत्वादेरपि यत् किञ्चित् उभयत्वाद्यवच्छिन्नप्रतियोगिताकभेदानुमापकत्वेन लक्षणलक्ष- पलक्ष्यतया तत्रातिव्याप्तिकथनासङ्गतेः ॥ सर्वेषामपि व्यतिरेकि ( व्यक्ति ) धर्माणां यत् किञ्चिद्वयावर्तकतया असाधारण्यघटकव्यापक- त्वादिवैयर्थ्यापातात् च नापि विशिष्य तत्तधर्मावच्छिन्नेतरभेदानुमाप- कत्वम् ॥ तथा सति गोत्वावच्छिन्नेतरभेदानुमापकस्य सास्त्रादिम- त्त्वस्य गोत्वसमनियतत्वं लक्षणमित्येवंरीत्या विशिष्य तत्तल्लक्षणस्य वक्तव्यतया गोत्वादिरूपलक्ष्यतावच्छेदकतत्तद्धर्म समनैयत्यस्य गोत्वा- वच्छिन्नेतरभेदादिरूपव्यावृत्तौसत्त्वे नातिव्याप्तेः सम्भवेप्यभिधेयत्वादा- वतिव्याप्तिलक्षणकतापत्तेर्दुर्वारत्वात् श्रोत्वादिसमनैयत्यस्य तत्रास- त्त्वात् इति चेत् ॥ मैवम् ॥ यतः सास्नादिमत्त्वं पक्षीकृत्य गोत्वाव- च्छिन्नेतरभेदानुमापकत्वे साध्ये विशेषव्याप्तावन्वयदृष्टान्तालाभेन यद्य* द्धर्मसमनियतं तत्तद्धर्मावच्छिन्नव्यावर्तकम् इति रीत्या सामान्यमुख- व्याप्तेरभ्युपगन्तव्यतया तत्र सिद्धसाधनामसिद्धिभ्याम् अव्यावर्तक- योर्व्यावृत्त्यभिधेयत्वयोस्तत्तद्धर्म समनैयत्यरूप प्रकृतहेतुतुल्यहेतो- सत्त्वेन प्रकृतसाध्यस्य तत्तुल्यस्य वा साध्यस्यासत्वेन व्यभिचारः स्यात् । अतस्तदोषवारणाय तत्तद्धर्मावच्छिन्नेतरभेदरूपव्यावृत्तिभि- न्नत्वमभिधेयत्वादिभिन्नत्वं च तादृशलक्षणे निवेशनीयं इत्यभिप्रायः कोयं ग्रन्थ इति न पूर्वोक्तदोषावसरः । अधिकविचारस्त्वन्यत्रानुसं- धेयः ॥ ननु लक्षणस्य व्यवहारोपि प्रयोजनम् । तेन रूपेण व्यवह- र्त्तव्यज्ञानं विना तद्रूपावच्छिन्नाबोध कशब्द रूपव्यवहारासम्भवात् । एवं 

( १२ ) 

तर्कसङ्ग्रहे- 

[ गुणविभागः 

च व्यावहारिकलक्षणस्यापि लक्ष्यत्वात् तद्भिन्नत्वविशेषणं न देयं इत्याह व्यवहारस्यापीति ॥ 

ननु व्यावृत्तावतिव्याप्तिवारणाय तद्भिन्नत्वमावश्यकम् । व्यावृत्ते- र्व्यावहारिकत्वाभावादिति भ्रमं वारयति ॥ व्यावृत्तेरपीति ॥ अपना अभिधेयत्वादि परिग्रहः दृष्टान्तलाभाय ॥ 

नन्वाद्यलक्षणावच्छिन्ने द्रव्ये गुणवत्त्वस्यासत्त्वेपि कालान्तरविच्छिन्ने तत्र तत्सत्वमक्षतम् । एवं च गुणाश्रयत्वं लक्षणं साधीय इत्यत आह- उत्पन्नविनष्टेति ॥ यादृशद्रव्यारम्भकसंयोगजनकक्रियात्पत्तेः तृती- यक्षणेऽवयवान्तरे तादृशसंयोगनाशिका किया जाता तादृशे द्रव्य इत्यर्थः ॥ नवीनाः पुनरसमवायिकारणस्य कार्य सहभावेन कारणता - मवलम्ब्योत्पन्नविनष्टं नाङ्गीकुर्वति ॥ गुणादावतिव्याप्तिवारणाय गुण- समानाधिकरणेति जातिविशेषणम् । सत्तामादायातिव्याप्तिवा- रणाय सत्ताभिनेति । द्रव्यगुणान्यतरत्वमादायातिव्याप्तिवारणाय जातीति । समवायेन तादृशधर्मवत्त्वतात्पर्यग्राहकम् । अतः कालि- कादिसम्बन्धेन तत्त्वमादाय नातिव्याप्तिरिति भावः । एवमपि उक्तविवक्षया अव्याप्तिवारणेपि ॥ एकार्थसमवायादेवेति ॥ एकस्मि- नर्थे समवायेन सत्त्वादेवेत्यर्थः । गुणानङ्गीकारादिति । तथा च लृप्तेन समवायघटितसामानाधिकरण्येनैव गुणे गुणवत्ता व्यवहारोप- पत्तौ तत्र कृप्तगुणवत्वकल्पनं न सम्भवति गौरवादिति भावः ॥ 

( इति द्रव्यविभागः ) 

मृ० - रूपरसगन्धस्पर्शसङ्ख्यापरिमाणपृथक्- त्वसंयोगविभागपरत्वाऽपरत्वगुरुत्वद्रवत्वस्ने- हशब्दबुद्धिसुखदुःखेच्छाद्वेषप्रयत्नधर्माधर्मसं- स्काराश्चतुर्विंशतिगुणाः ॥ 

गुणविभागः ] 

द्रव्यग्रन्थः । 

( १३ ) 

दीपिका-गुणान् विभजते रूपेति ॥ द्रव्यकर्मभि- न्नत्वे सतिसामान्यवान् गुणः ॥ गुणत्वजातिमान्वा लघु- त्वमृदुत्वकठिनत्वादीनां विद्यमानत्वात् कथं चतुर्विंशति गुणा इति चेत् ॥ न लघुत्वस्य गुरुत्वाभावरूपत्वात् मृदुत्वकठिनत्वयोरवयवसंयोगविशेष रूपत्वात् ॥ 

नीलकण्ठी- सामान्यवानिति ॥ सामान्यवत्त्वं समवायेन बोध्यम् ॥ तेन न कालिकादिसम्बन्धे तद्वति ध्वंसेऽतिव्याप्तिः ॥ गुण इति लक्ष्यनिर्देशः ॥ लाघवादाह - गुणत्वजातिमान वेति ॥ यद्यपि लक्षणलक्ष्यतावच्छेदकयोरभेदः तथापि लक्षणेनेतरभेदे साध्ये eat साध्य सामानाधिकरण्यनिश्चयेऽपि हेतुधर्मितावच्छेदकसाध्यनिश्व- यस्यानियतत्वाभिप्रायेणेदम् इति सङ्क्षेपः ॥ एवमयेपि बोध्यम् । गुण- त्वजातिसिद्धिस्तु गुणपदशक्यतावच्छेदकतयेति गुणदीधितौ भट्टा- चार्याः । न चैवं विभुपदशक्यतावच्छेदकतया विभुत्वमपि जातिः सिध्ये- दिति वाच्यम् । भूतत्वसङ्करस्य बाधकस्य सत्त्वेन तस्य जातित्वासं- भवाद । जातित्वाभिमतसङ्करस्यैवं जातित्वबाधकत्वाद तथा चोकं द्रव्यकिरणावल्यामुद्यनाचार्यैः ॥ 

व्यक्तेरभेदस्तुल्यत्वं सङ्करोथानवस्थितिः । रूपहानिरसम्बन्धो जातिबाधकसङ्ग्रहः ॥ 

व्यक्तेरभेदः - स्वाश्रयव्यक्तेरैक्यमाकाशत्वादेर्जातित्वे बाधकम् ॥ व्यक्तेस्तुल्यत्वं च अन्यूनानतिरिक्तव्यक्तिकत्वम् । घटत्वक्लशत्वयो- भिन्नजातित्वे ॥ सङ्करः - परस्परात्यन्ताभावसमानाधिकरणयोर्धर्मयो- रेकत्रसमावेशः । भूतत्वमूर्त्तत्वादेर्जातित्वे ॥ अनवस्था - जातित्वादेः जाति ॥ रूपहानिः स्वतो व्यावर्तकत्वात्मकरूपस्यहानिः विशे- चत्वस्य जातित्वे ॥ असम्बन्धः - असमवेतत्वमभावत्वादेर्जातित्व इति 

१ पा० - गुणम् । 

( १४ ) 

तर्कसङ्ग्रहे- 

[ कर्मविभागः 

सङ्क्षेपः ॥ लघुत्वादीनां प्रामाणिकत्वेपि क्लृप्तेष्वन्तर्भावो न्याय्य इति 

समाधत्ते - लघुत्वस्येति ॥ 

इति गुणविभागः । 

मू· -- उत्क्षेपणाऽपक्षेपणाकुञ्चनप्रसारणगम- नानि पञ्च कर्माणि ॥ 

दीपिका-कर्म विभजते उत्क्षेपणेति । संयोगभिन्नत्वे सतिसंयोगासमवायिकारणम् कर्मत्वजातिमद् वा ॥ 

ननुं भ्रमणादेरप्यतिरिक्तस्य कर्मणः सत्त्वात् पञ्चेत्य- नुपपन्नमिति चेत् । न । भ्रमणादीनामपि गमनेन्तर्भावात् न पञ्चत्वविरोधः । 

नीलकण्ठी--संयोगासमवायिकारणे संयोगेऽतिव्याप्तिवारणाय संयोगभिन्नत्वे सतीति ॥ संयोगसमवायिकारणद्रव्येऽतिव्याप्ति- वारणाय असमवायीति ॥ भ्रमणादेरित्यादिना रेचनस्यन्दनोर्ध्व- ज्वलनतिर्यग्गमुनादीनां सङ्ग्रहः ॥ गमनेन्तर्भावादिति ॥ नचो- क्षेपणादीनामपि गमनेऽन्तर्भावोस्त्विति शङ्कनीयम् ॥ स्वतन्त्रेच्छस्य नियोगपर्यनुयोगानर्हस्य ऋषेः सम्मतत्वादितिभावः ॥ 

इति कर्मविभागः । 

• परमपरं चेति द्विविधं सामान्यम् ॥ 

दीपिका- सामान्यं विभजते परमिति । परमधिक- देशवृत्ति । अपरं न्यूनदेशवृत्ति ॥ सामान्यादिचतुष्टये जातिर्नास्ति ॥ 

नीलकण्ठी-परमित्यादि ॥ लक्षणमग्रे मूलकृतैव वक्ष्यत इति न न्यूनतेति बोध्यम् ॥ सत्ताया क्रयत्वाद्यपेक्षया अधिकदेशव- 

पा०-१-णं कर्म । पा०- २ 'इतिचेन्न' २ इत्यन्तों ग्रन्थो नास्ति । 

पृथ्वीनिरूपणम् ] 

द्रव्यविभागः । 

( १५ ) 

तित्वेन परत्वमेव । घटत्वादीनां न्यूनवृत्तित्वेन अपरत्वमेव । द्रव्यादीनां 

सत्तातोऽपरत्वम् घटत्वादितः परत्वम् इति विवेकः ॥ 

इति सामान्यविभागः । 

मृ० - नित्यद्रव्यवृत्तयो विशेषास्त्वनन्ताएव ॥ दीपिका - विशेषं विभजते नित्येति ॥ पृथिव्यादिच- तुष्टयस्य परमाणवः आकाशादिपञ्चकम् नित्यद्रव्याणि ॥ इति विशेषविभागः । 

मू० - समवायस्त्वेक एव ॥ 

दीपिका - समवायस्थ भेदो नास्तीत्याह समवाय स्त्विति ॥ 

नीलकण्ठी - समवायस्य भेदो नास्तीति ॥ न च समवा- यस्याभेदे स्पर्शसमवायवति वायौ रूपवत्ताप्रतीतिः स्यात् इति शङ्क- नीयम् ॥ रूपसमवायसत्वेपि रूपाभावेन तथा प्रतीतेरभावादिति दिकू ॥ ( इति समवायविभागः ) 

मू० - अभावश्चतुर्विधः प्रागभावः प्रध्वंसाभा- वोत्यन्ताभावोन्योन्याभावश्चेति ॥ दीपिका-अभाव विभजते । अभावइति ॥ 

( इव्यभावविभागः ) 

( इत्युद्देशग्रन्थः ) 

मू० -तत्र गन्धवती पृथिवी । सा द्विविधा नित्या- नित्या च । नित्या परमाणुरूपा अनित्या कार्यरूपा । दीपिका - तत्रोद्देशक्रमानुसारेण प्रथमं पृथिव्याः लक्ष- णमाह ॥ गन्धवतीतिं ॥ नाम्ना पदार्थ सङ्कीर्तन मुद्दे- -शः॥ उद्देशक्रमे च सर्वत्रेच्छैव नियामिका ॥ ननु सुरभ्य- 

( १६ ) 

तर्कसङ्ग्रहे- 

[ पृथ्वीनिरूपणम् 

सुरभ्यऽवयवारब्धे द्रव्ये परस्परविरोधेन गन्धानुत्पादार्द- व्याप्तिः । नच तत्र गन्धप्रतीत्यनुपपत्तिरिति वाच्यम् । अवयवगन्धस्यैव तत्र भानसम्भवेन चित्रगन्धानङ्गीकारात् । किञ्चोत्पन्नविनष्टघटादावव्याप्तिरिति चेन्न ॥ गन्धसमा- नाधिकरणद्रव्यत्वापरजातिमत्वस्य विवक्षितत्वात् ॥ ननुजलादावपि गन्धप्रतीतेरतिव्याप्तिरितिचेन्न ॥ अन्वय- व्यतिरेकाभ्यां पृथिवीगन्धस्यैव तत्र भानाङ्गीकारात् । ननु तथापि कालस्य सर्वाधारतया सर्वेषां 'लक्षणानां तत्रातिव्याप्तिरिति चेन्न । सर्वाधारताप्रयोजकसम्बन्ध- भिन्नसम्बन्धेन लक्षणस्याभिमतत्वात् ॥ पृथिवीं विभजते ॥ सा द्विविधेति ॥ नित्यत्वं ध्वंसाप्रतियोगित्वं ॥ ध्वंसप्र- तियोगित्वमनित्यत्वम् ॥ 

नीलकण्ठी - पृथिवीलक्षणस्य प्राथम्ये बीजमाह ॥ तत्रेति ॥ पृथि- व्यादिषु मध्य इत्यर्थः । गन्धसमवायिकारणतावच्छेदकतया पृथिवीत्वजा- तिसिद्धिरिति दोध्यम् ॥ नानैति ॥ अत्र तृतीयार्थोऽभेदः सङ्कीर्तनप- दार्थे प्रतिपादकशब्देऽन्वेति ॥ तथा च वस्तुप्रतिपादकनाममात्रमुद्देश इति लक्षणं पर्यवस्यति ॥ अत्र घट इति लौकिकपदेऽतिव्याप्तिवारणाय वस्तुपदं लक्षणीय वस्तुपरम् लक्षणीयस्य पृथिव्यादेः सामान्यतः प्रतिपाद के प्रमेय- देऽतिव्याप्तिवारणाय नामपदं लक्ष्यतावच्छेदकावच्छिन्नपरम् । लक्षण- वाक्ये नामसत्त्वादतिव्याप्तिरतो मात्रपदमिति ध्येयम् ॥ आरब्धे जन्ये ॥ परस्परविरोधेनेति । सुरभिगन्धं प्रति असुरभिगन्धस्या- सुरभिगन्धं प्रति सुरभिगन्धस्य प्रतिबन्धकत्वेनेत्यर्थः ॥ प्रतीत्यतु- पपत्तेरिति ॥ अतश्चित्रगन्ध एवाऽप्रतिबध्यः स्वीकर्तव्य इति इति भावः ॥ अवयवगन्धस्यैवेति ॥ स्वाश्रयसमवेतत्वसम्बत्ने- त्यादिः ॥ तुष्यतु दुर्जन इति न्यायेनाङ्गीकृत्याह ॥ किचेति ॥ जल- त्वादिकमादायातिव्याप्तेर्वारणाय 'गन्धसमानाधिकरणे ति । सत्ता- 

पृथ्वीनिरूपणम् ] 

द्रव्यग्रन्थः । 

( १७ ) 

बारणाय 'द्रव्यत्वापरे' ति द्रव्यत्वन्यूनवृत्तीत्यर्थकम् । तेन द्रव्यत्व- व्युदासः ॥ गन्धप्रतीतेरिति ॥ सुरभि जलमित्यादिमतीतेरित्यर्थः॥ पृथिवीगन्धस्यैवेति ॥ स्वाश्रयसंयुक्तत्व सम्बन्धेनेत्यादिः ॥ तत्र जलादौ ॥ यथाश्रुतग्राही कश्चन शङ्कते ॥ नतु तथापीति ॥ अनुगतरूपेण लक्षणतावटकसम्बन्धान्निवेश्यकाळादावतिव्याप्तिं वार- यति । सर्वाधारतेति ॥ वस्तुतस्तु समवायादीनां समवायत्वा- दिनैव संसर्गतया तेनैव रूपेण तत्सम्बन्धस्य तत्तल्लक्षणघटकत्वं बोध्यम् । नित्यपृथिवीत्वादिरूपलक्षणगतनित्यत्वादि प्रदर्शयति ॥ नित्यत्व- 

मिति ॥ 

मू० - पुनस्त्रिविधा - शरीरेन्द्रियविषयभेदात् ॥ 11 शरीरमस्मदादीनाम् । इन्द्रियं गन्धग्राहकं प्राणं नासाग्रवति ॥ विषयो मृत्पाषाणादि ॥ 

दीपिका-प्रकारान्तरेण विभजते । पुनरिति ॥ आ- त्मनो भोगायतनं शरीरम् ॥ मदवच्छिन्नात्मनि भोगो जायते तद्भोगायतनं तदेव शरीरम् । सुखदुःखान्यतर- साक्षात्कारो भोगः ॥ शब्देतरोद्भूतविशेषगुणानाश्रयत्वे सति ज्ञानकारणमनः संयोगाश्रयत्वम् इन्द्रियत्वम् ॥ शरीरेन्द्रियभिन्नो विषयः ॥ एवं च गन्धवच्छरीरं पार्थि शरीरम, गन्धवदिन्द्रियं पार्थिवेन्द्रियम्, गन्धवान् विषयः पार्थिवविषयः इति तत्तल्लक्षणं बोध्यम् । पार्थिवं शरीरं दर्शयति । शरीरमिति ॥ इन्द्रियं दर्शयति- इन्द्रिय- मिति ॥ गन्धग्राहकमिति प्रयोजनकथनम् । घ्राणमिति सञ्ज्ञा । नासाग्रेत्याश्रयोक्तिः ॥ एवमुत्तरत्र ज्ञेयम् ॥ पार्थिवविषयं दर्शयति । मृत्पाषाणेति ॥ 

नीलकण्ठी-प्रकारान्तरेणेति ॥ पृथिवीमित्यनुषज्यते ॥ अत्र 

.. 

( १८ ) 

तर्कसङ्ग्रहे- 

[ पृथ्वीनिरूपणम् 

नित्यपृथिव्याः शरीरेन्द्रियभिन्नत्वरूपविषयलक्षणान्तर्गतत्वेन विषया- न्तर्गतत्वमिति पृथिव्यास्त्रिविधत्वम् । अत एव मूले पुनस्त्रिविधे- त्युक्तिः सङ्गच्छते इति ध्येयम् ॥ केचित्तु अनित्य पृथिव्या एव त्रैविध्यं वर्णयन्ति । उद्देशक्रमानुसारेण प्रथमं शरीरलक्षणमाह-आत्मन इति ॥ आयतनमवच्छेदकम् । तथा च यादृशं लक्षणं सम्पन्नं तादृश- माह - यदवच्छिन्न इति ॥ सुखदुःखान्यतरसाक्षात्कारावच्छेदक- मिति यावत् ॥ अत्रान्त्यावयवित्वे सतीति विशेषणं देयम् । तेन पादादीनामवच्छेदकत्वेपि तत्र नातिव्याप्तिः । शरीरत्वं तु न जातिः पृथिवीत्वादिना सङ्करात् । तथा इन्द्रियत्वं न जातिरित्याशयेनाह - शब्देतरोद्भूतेति ॥ आत्मादावतिव्याप्तिवारणाय सत्यन्तम् । श्रोत्रेऽति- व्याप्तिवारणाय शब्देतरेति ॥ चक्षुरादौ विशेषगुणस्यानुद्भूत- रूपादेः सत्वेनाव्याप्तिवारणा योद्भूतेति ॥ उद्भूतत्वं न जातिः । शुक्ल- त्वादिना सङ्करात्। न च शुक्लत्वादिव्याप्यं नानैवोद्भूतत्वमिति वाच्यम् ॥ चाक्षुषादावुद्भूतरूपत्वादिना कारणत्वानुपपत्तेः । किं तु यच्छुक्लत्वा- दिव्याप्यमनुद्भूतत्वं नाना तत्तत्भावकूटवत्वमुद्भूतत्वम् तच्च संयोगा- दावपि ॥ तथा शब्देतरोद्भूतगुणं संयोगनादाय असम्भवस्य वारणाय विशेषेति । कालादावतिव्याप्तिवारणाय विशेष्यदलम् ॥ तत्रैवाति- व्याप्तिवारणाय ज्ञानकारणेति ॥ माचीऩमते विषयावयवेन्द्रियाव- –श्र्वसंयोगस्य प्रत्यक्षजनकतया तदाश्रयस्य इन्द्रियावयवस्य नवीनमते कालादौ रूपाभावप्रत्यक्षे सन्निकर्षघटकतया कारणीभूतचक्षुस्संयोगा- श्रयस्य कालादेश्च वारणाय मनः पदम् । न चात्मान्यत्वे सतीत्य- नेनैवात्मन्यतिव्याप्तिवारणसम्भवे किं गुरुतरेण शब्देतरोद्भूतेत्या- दिविशेषणेनेति वाच्यम् ॥ तथा सति चर्ममनः संयोगस्य ज्ञानमात्रं प्रति हेतुत्वमते तत्रातिव्याप्तेिरित्यलमतिविस्तरेण ॥ एवं चेति ॥ तत्तदर्थस्य शरीरादिसामान्यलक्षणत्वे चेत्यर्थः ॥ 

" ननु गन्धवत्वप्रवेशेनैव तल्लक्षणस्य सामञ्जस्ये गन्धग्राहकत्वनिवे- 

जलतेजोनिरूपणम् ] 

द्रव्यग्रन्थः । 

( १९ ) 

शमनुचितम् एवं च ' इन्द्रियं गन्धग्राहकम्' इति मूलमनुपपन्नमित्या- शङ्कां परिजिहीर्षुस्तन्मूलं तत्प्रयोजनकथनपरतया व्याचष्टे - गन्धग्रा- हकमिति ॥ उत्तरत्र ' इन्द्रियं रसग्राहकम् ' इत्यादौ ॥ 

( इति पृथिवी ) 

मृ० - शीतस्पर्शवत्य आपः ॥ ता द्विविधाः- नित्या अनित्याश्च । नित्याः परमाणुरूपाः । अनित्याः कार्यरूपाः । पुनस्त्रिविधाः - शरीरे- न्द्रियविषयभेदात् ॥ शरीरं वरुणलोके । इन्द्रियं रसग्राहकं रसनं जिह्वायवर्ति । विषयः सरि- त्समुद्रादि ॥ 

दीपिका-अपां लक्षणमाह-शीतेति ॥ उत्पन्नविनष्टे जलेऽव्याप्तिवारणाय शीतस्पर्शसमानाधिकरणद्रव्यत्वा- परजातिमत्त्वे तात्पर्यम् ॥ ' शीतं शिलातलम् ' इत्यादौ जलसम्बन्धादेव शीतस्पर्शभानमिति नातिव्याप्तिः ॥ अन्यत्सर्वं पूर्वरीत्या व्याख्येयम् । 

नीलकण्ठी- शीतस्पर्शसमानाधिकरणेति ॥ तत्र विशे- षेण प्रयोजनं पूर्वोक्तरीत्या ह्यम् ॥ जलत्वजातिसिद्धिस्तु स्नेहजनक - तावच्छेदकतयेति ध्यैयम् ॥ अन्यत्सर्वं पूर्वरीत्येति ॥ नित्य- त्वादिकम् ॥ जलशरीरादिलक्षणं च गन्धवत्वस्थानेशीत स्पर्शवत्वं निवे- इय 'पृथिवीनिरूपणोक्तरीत्या' इत्यर्थः ॥ एवमग्रेऽप्यूह्यम् ॥ 

( इति जलम् ) 

मू० - उष्णस्पर्शवत्तेजः ॥ तद्विविधम्- नित्यम- नित्यं च । नित्यं परमाणुरूपम् । अनित्यं( २० ) 

तर्कसङ्ग्रहे- 

[ तेजोनिरूपणम् 

कार्यरूपम्। पुनस्त्रिविधम् - शरीरेन्द्रियविषय- भेदात् ॥ शरीरमादित्यलोके । इन्द्रियं रूपग्राहकं चक्षुः कृष्णतारायवर्ति ॥ विषयश्चतुर्विधः- भौमदिव्योदर्याकरजभेदात् । भौमं वह्नयादिकम् । अविन्धनं दिव्यं विद्युदादि । भुक्तस्य परिणाम- हेतुरुदर्यम् ॥ आकरजं सुवर्णादि ॥ 

दीपिका - तेजसो लक्षणमाह-उष्णस्पर्शवदिति ॥ 'उष्ण जलम्' इति प्रतीतेस्तेजः सम्बन्धानुविधायित्वात् नाति- व्याप्तिः ॥ विषयं विभजते- भौमेति ॥ नतु 'सुवर्ण पार्थिवम् पीतत्वाद्गुरुत्वात् हरिद्रावत्' इति चेत् । न । अत्यन्तानलसंयोगे सति घृतादौ द्रवत्वनाशदर्शनेन, जलमध्यस्थघृते द्रवत्वनाशादर्शनेन, असति प्रतिब- न्धके पार्थिवद्रवत्वनाशाग्निसंयोगयोः कार्यकारणभावा- वधारणात् । तुवर्णस्य अत्यन्तानलसंयोगे सत्यनुच्छिद्य- मानद्रवत्वाधिकरणत्वेन पार्थिवत्वाऽनुपपत्तेः । तस्मात् पीतद्रव्यद्रवत्वनाशप्रतिबन्धकतया द्रवद्रव्यान्तरसिद्धौ नैमित्तिकद्रवत्वाधिकर णतया जलत्वानुपपत्तेः रूपवत्तया वाय्वादिष्वनन्तर्भावात- तैजसत्वासिद्धिः ॥ त- स्योष्णस्पर्शभास्वररूपयोरुपष्टम्भक पार्थिवरूपस्पर्शाभ्यां प्रतिबन्धात् अनुपलब्धिः ॥ तस्मात् सुवर्ण तैजस- मिति सिद्धम् ॥ 

नीलकण्ठी-मूले अबिन्धनमिति ॥ आप एव इन्धनमुद्दी - पनं यस्य तदित्यर्थः ॥ भुक्तस्येति ॥ भुक्तस्यौदनादेः परिणामः परिपाकः, तत्र हेतुरित्यर्थः ॥ आकरजमिति ॥ आकरः खनि- स्तत्र जातमित्यर्थः ॥ 

वायुनिरूपणम् ] 

द्रव्यग्रन्थः । 

( २१ ) 

सुवर्णस्य तैजसत्वं व्यवस्थापयितुं शङ्कते दीपिकायां - नन्विति ॥ पार्थिवत्वसाधकं पीतत्वहेतुमुक्त्वा तैजसत्वाभावसाधकं हेतुमाह-गुरु- त्वादिति ॥ एतेन सुवर्णरूपतेजसि विजातीयपीतरूपं स्वीक्रियते * पीतं सुवर्णम् ' इत्यवाधित प्रत्यक्षप्रतीतिबलात् । एवं तैजसत्वस्य निर्बाधतया पृथिवीत्वं न सिध्यतीति कस्यचित् भ्रान्तिर्निरस्ता ॥ गुरु- त्वस्याप्रत्यक्षत्वेन तथा वक्तुं अशक्यत्वात् इति दिकू । सुवर्णस्य पीति- मगुरुत्वाश्रयतोऽतिरिक्तत्वं व्यवस्थापयिष्यन् वक्ष्यमाणानुमानेऽप्रयो- जकत्वशङ्कावारणाय कार्यकारणभावमनुकूलतर्क व्यवस्थापयति- अत्य- न्तानलेति ॥ सुवर्णस्येत्यादिः । अनुमानप्रयोगस्तु इत्थमवसेयः 4 सुवर्ण अपार्थिवम् असति प्रतिबन्ध के अत्यन्तानलसंयोगे सति अ Fo च्छिद्यमानद्रवत्वाधिकरणत्वात् यन्नैवं तन्नैवम् यथा पृथिवी ' ॥ जल- मध्यस्थघृतादौ व्यभिचारवारणाय ' असति प्रतिबन्धके ' इति ॥ अग्निसंयोगासमानाधिकरणद्रवत्ववति घृतादौ व्यभिचारवारणाय अत्य- न्तानलसंयोगे सतीति ॥ द्रवद्रव्यान्तरसिद्धाविति ॥ न्तानलसंयोगी पीतिमाश्रयः द्रवत्वनाशकप्रतिबन्धकद्रवद्रव्यान्तरसं- युक्तः अत्यन्तानलसंयोगेप्यनुच्छिद्यमान द्रवत्वाधिकरणे सति गुरुत्वाज्ज- लमध्यस्थघृतादिवत् इत्यनुमानेन तत्सिद्धिर्द्रष्टव्या ॥ जलादिक- मादाय अनुमानपर्यवसानं वारयति - नैमित्तिकेति ॥ ननु ' उष्ण- स्पर्शभास्वररूपोपलब्ध्यभावेन सुवर्णस्य तैजसत्वम् अनुपपन्नम् ' इत्यत ... आह-तस्येति ॥ प्रतिबन्धादिति ॥ दोषविधयेत्यादिः ॥ 

[[7]]

( इति तेजः ) 

4 अत्य- 

मू० - रूपरहितस्पर्शवान् वायुः ॥ स द्विविधः- नित्योऽनित्यश्च ॥ नित्यः परमाणुरूपः ॥ अनि त्यः कार्यरूपः ॥ पुनस्त्रिविधः-शरीरेन्द्रियविष- यभेदात् ॥ शरीरं वायुलोके ॥ इन्द्रियं स्पर्श- 

(२२) 

तर्कसङ्ग्रहे- 

[ वायुनिरूपणम् 

ग्राहकं त्वक् सर्वशरीरवत्ति ॥ विषयो वृक्षादिक- म्पनहेतुः॥शरीरान्तः सञ्चारी वायुः प्राणः ॥ स चै- कोऽप्युपाधिभेदात् प्राणापानादिसञ्ज्ञां लभते ॥ 

दीपिका - वायुं निरूपयति ॥ रूपरहितेति ॥ आका- शादावतिव्याप्तिवारणाय स्पर्शवानिति ॥ पृथिव्या- दावतिव्याप्तिवारणाय रूपरहितेति ॥ 

नतु प्राणस्य कुत्रान्तर्भावः इत्यत आह-शरीरेति ॥ सचेति । एक एव प्राणः स्थानभेदात् प्राणापानादि- शब्दैर्व्यवह्नियत इत्यर्थः ॥ 

स्पर्शानुमेयो वायुः ॥ तथा हि - 'योयं वायौ वाति सति अनुष्णाशीतस्पर्शो भासते, सः स्पर्शः कचिदा- श्रितः गुणत्वात् रूपवत् ' । न चास्य पृथिवी आश्रयः, उद्भूतस्पर्शवतः पार्थिवस्योद्भूतरूपवत्त्वनियमात् ॥ न ज- लतेजसी, अनुष्णाशीतत्वात् न विभुचतुष्टयम्, सर्वत्रोपल- ब्धिप्रसङ्गात् । न मनः, परमाणु स्पर्शस्यातीन्द्रियत्वात् । तस्माद् यः प्रतीयमानस्पर्शाश्रयः स वायुः ॥ नतु 'वायुः प्रत्यक्षः प्रत्यक्षस्पशश्रियत्वात् घटवत्' इतिचेत् । न । उद्भूतरूपत्वस्योपधित्वात् ॥ यत्र द्रव्यत्वे सति बहिरिन्द्रियप्रत्यक्षत्वं तत्र उद्भूतरूपवत्त्वम्' इति घटादौ साध्यव्यापकत्वम् । पक्षे साधनाव्यापकत्वम् ॥ न चैवं तप्तवारिस्थतेजसोपि अप्रत्यक्षत्वापत्तिः । इष्टत्वात् । तस्मात् रूपरहितत्वात् वायुरप्रत्यक्षः ॥ 

“ 

नीलकण्ठी- शरीरेति ॥ तथा च प्राणस्य विषयेन्तर्भावः ॥ स्थानभेदादिति ॥ 

कार्योत्पत्तिविनाशक्रमनि० ] द्रव्यग्रन्थः । 

हृदि माणा गुदेऽपानः समानो नाभिसंस्थितः 

उदानः कण्ठदेशे स्याद व्यानः सर्वशरीरगः ॥ 

( २३ ) 

इति स्थानभेदादित्यर्थः ॥ मुखनासिकाभ्यां निष्क्रमणप्रवेशनात्प्राणः। मलादीनाम् अधोनयनाद् अपानः । आहारेषु पाकार्थ वह्नेः समुन्न- यनात् समानः ॥ ऊर्ध्वनयनाद् उदानः ॥ नाडीमुखेषु वितन- नादू व्यानः ॥ 

स्वमतं दर्शयति- स्पर्शानुमेय इति ॥ अस्येति ॥ उपलभ्य- मानस्पर्शस्य आश्रयः पृथिवी न चेत्यन्वयः ॥ चतुष्टयमिति ॥ इदमाकाशादिप्रत्येकभेदसाधनाभिप्रायेण ॥ सर्वत्रोपलब्धिप्रसङ्गा- दिति ॥ स्पर्शस्येत्यादिः ॥ आकाशादीनां विभुत्वादिति भावः ॥ प्रत्यक्षः बहिरिन्द्रियजन्यप्रत्यक्षविषयः ॥ अनुद्भूतस्पर्शाश्रये त्वगि- न्द्रिये व्यभिचारवारणाय प्रत्यक्षेति ॥ उपाधित्वादिति ॥ तथा च हेतावुपाधिव्यभिचारेण साध्यव्यापकत्वात् कथं तस्योपाधित्वम् इत्यत आह-यत्रेत्यादिना ॥ तथा च पक्षधर्मावच्छिन्नसाध्यव्या- पकोयमुपाधिरिति भावः ॥ एवं प्रत्यक्षस्पर्शाश्रयस्याप्युद्भूतरूपाभा- बेन प्रत्यक्षत्वानङ्गीकारे ॥ अप्रत्यक्षत्वापत्तिः । तत्र उद्भूतरूपा - भावादिति भावः ॥ 

( इति वायुः ) 

दीपिका - इदानीं कार्यरूपपृथिव्यादिचतुष्टयस्योत्प त्तिविनाशक्रमः कथ्यते ॥ ईश्वरस्य चिकीर्षावशात् पर- माणुषु क्रिया जायते । ततः परमाणुद्वयसंयोगे सति द्वयणुकमुत्पद्यते ॥ त्रिभिणुकैः त्र्यणुकम् । एवं चतुर- णुकादिक्रमेण महापृथिवी, महत्य आपः, महत् तेजः, महान्वायुः, उत्पद्यते ॥ एवमुत्पन्नस्य कार्यद्रव्यस्य सञ्जि- atara क्रियया परमाणुद्रयविभागे सति व्यणुक- 

१ महती । 

( २४ ) 

तर्कसङ्ग्रह - [ कार्योत्पत्तिविनाशक्रमनि० 

नाशः । ततख्यणुकस्य, ततश्चतुरणुकस्य इत्येवं पृथिव्या - दिनाशः । परमाण्वाख्यस्य समवायिकारणस्य नित्य- त्वात् असमवायिकारणनाशाद्व्यणुकनाशः । सम- वायिकारणनाशात् त्र्यणुकनाश इति सम्प्रदायः ॥ सर्वत्र असमवायिकार णनाशाद द्रव्यनाश इति नवीनाः ॥ किं पुनः परमाणुसद्भावे प्रमाणम् । उच्यते । जालसूर्य- मरीचिस्थं सूक्ष्मतमं यदं दृश्यते तत्सावयवं चाक्षुषद्र- व्यत्वात् पटवत् ॥ इयणुकावयवोपि सावयवः महदार- म्भकत्वात् तन्तुवत् ॥ द्व्यणुकावयवः स एव परमाणुः । स च नित्यः । कार्यत्वेऽनवस्थाप्रसङ्गात् । तथा च मेरु- सर्षपयोरपि तुल्यपरिमाणापत्तेः ॥ सृष्टिप्रलयसद्भावे किं प्रमाणमिति चेत् ॥ न ॥ ' धाता यथा पूर्वमकल्पयत् इति श्रुतिः प्रमाणम् 'सर्वकार्यद्रव्यध्वंसोऽवान्तरप्रलयः । सर्वभावकार्यध्वंसो महाप्रलयः' इति विवेकः ॥ 

擎 

नीलकण्ठी- ननु परमाणुपुनस्यैव घटादिरूपत्वेन अतिरिक्तावय- विनोऽसत्त्वात्पृथिव्यादिचतुष्टयस्य नित्यत्वानित्यत्वाभ्यां विभागकथन- मुपपन्नम् इत्याशङ्कां वारयति - इदानीमिति ॥ पृथिव्यादिचतुष्टयनि- रूपणानन्तरमित्यर्थः ॥ द्वयणुकस्य नाशः इत्यस्य परमाणुद्रयसं- योगनाशादित्यादिः ॥ सर्वत्रेति ॥ जन्यद्रव्यसामान्य इत्यर्थः ॥ सर्वत्र एकरीतिरेवोचितेति भावः ॥ 

चाक्षुषद्रव्यत्वादिति ॥ चाक्षुषत्वे सति द्रव्यत्वात् इत्यर्थः ॥ रूपादौ आत्मनि च व्यभिचारवारणाय विशेष्यविशेषणे ॥ न चेदमप्रयोजकमिति शङ्कयम्म् ॥ चाक्षुषं प्रति कारणस्य महत्त्वस्य त्रुटावपेक्षिततया सावयवत्वं विना अवयवसङ्ख्याजन्यस्य तस्य स्वीक- तुमशक्यत्वादिति सङ्क्षेपः ॥ यत्किचिद्रव्यध्वंसस्येदानीमपि सत्त्वात् । १ यद्रज उपलम्यते । २ घट । ३ कपालवत् । ४ समानपरिमाणत्वापत्तेः । 

आकाशकालनिरूपणम् ] द्रव्यग्रन्थः । 

( २५ ) 

सर्वेति ॥ नित्यद्रव्याणां ध्वंसासम्भवात् कार्येति ॥ परमाणुनिष्ठ- रूपादीनां तदानीमपि सत्त्वात् द्रव्येति ॥ ध्वंसानां ध्वंसासम्भवेन महाप्रलये सत्त्वात् भावेतीति दिकू ॥ 

( इति कार्योत्पत्तिविनाशक्रमः ) 

मृ० - शब्दगुणकमाकाशम् । तच्चैकं विभु नित्यं च ॥ दीपिका - आकाशं लक्षयति ॥ शब्दगुणकमिति । नतु किम् आकाशं पृथिव्यादिवन्नाना नेत्याह- तचैकमिति ॥ भेदे प्रमाणाभावादित्यर्थः ॥ एकत्वादेव सर्वत्र शब्दो- पलब्धेर्विभुत्वमङ्गीकर्तव्यमित्याह-विभिवति ॥ सर्व- मूर्तद्रव्यसंयोगित्वं विभुत्वम् मूर्त्तत्वम् परिच्छिन्नपरिमा- णवत्त्वं क्रियावत्त्वं वा ॥ विभुत्वादेव आत्मवत् नित्य- त्वम् इत्याह-नित्यं चेति ॥ 

नीलकण्ठी- 'शब्दगुणकम् इत्यत्र शब्दवदिति वक्तव्ये तथा कथनम् 'आकाशे शब्द एव विशेषगुणः ' इति सूचनाय ॥ घटाकाशो मठाकाश इत्यादिव्यवहारस्योपाधिकृतत्वेनासाधकत्वादाकाशस्याने- कत्वे प्रमाण नेत्याह-भेद इति ॥ एकत्वादिति ॥ आकाश- स्येत्यादिः ॥ नन्वेकत्वेप्यविभुत्वमस्तु अत आह— सर्वत्रेति ॥ सर्व- दिगवच्छेदेनेत्यर्थः ॥ परिच्छिन्नपरिमाणवत्वमिति ॥ यदि ' परिच्छिन्नत्वस्यापकर्षाश्रयत्वात्मकतया परमाणोरणुतरत्वेन दणु- कपरिमाणापेक्षया परमाणुपरिमाणस्यापकृष्टत्वाभावात् परमाणुष्वव्या- तमिदं लक्षणम् इत्युच्यते तदाप्याह-क्रियावत्वमिति ॥ वस्तु- तस्तु 'लाघवमेवोत्तरकल्पनानुसरणवीजम्' इति ध्येयम् ॥ 

( इत्याकाशम् ) 

मू· अतीतादिव्यवहारहेतुः कालः सचैकोविभुर्नित्यश्च ॥ 

( २६ ) 

तर्कसङ्ग्रहे- [ दिगात्मनिरूपणम् 

दीपिका - कालं लक्षयति ॥ अतीतति ॥ सर्वाधारः कालः सर्वकार्ये निमित्तकारणं च ॥ 

नीलकण्ठी- 'अतीतादिव्यवहारहेतुः कालः ' इति मूले आदिना अनागतादिपरिग्रहः । अतीतत्वं वर्तमानध्वंसप्रतियोगि- त्वम् ॥ वर्तमानत्वम् इह शब्दप्रयोगाधिकरणकालवृत्तित्वम् ॥ भविष्यत्वम् च वर्तमानमागभावप्रतियोगित्वम् ॥ अत्र सर्वत्र कालस्य घटकतया शब्दप्रयोगरूपातीतादिव्यवहारहेतुत्वं तस्येति ध्येयम् ॥ न च तादृशव्यवहारः सूर्यपरिस्पन्दादिरूपोपाधिमादायापि सम्भवतीति वाच्यम् ॥ अनुगतव्यवहारस्यानुगतविषयं विनाऽसम्भवे नातिरिक्तकालस्वीकारात् इति दिक् ॥ सर्वाधार इति ॥ 'कालि- कंसम्बन्धेन ' इत्यादिः ॥ अत्र भिन्नकालिकयोराधाराधेयभावविरहात् क्रियादेः सर्वाधारत्वशङ्केव नावतरतोति भावः ॥ 

( इति कालः ) 

( मू० ) प्राच्यादिव्यवहारहेतुर्दिक् ॥ सा चैका विभ्वी नित्या च 

दीपिका-दिशो लक्षणमाह ॥ प्राचीति ॥ दिगपि कार्यमात्रे निमित्तकारणम् ॥ 

नीलकण्ठी-प्राच्यादिव्यवहारहेतुरिति मूले आदिना प्रतीच्यादि परिग्रहः ॥ उद्याचलसन्निहितमूर्तावच्छिन्ना दिकू प्राची । तद्व्यवहितमूर्तावच्छिन्ना च प्रतीची । मेरुसन्निहितमूर्तावच्छिन्ना दिकू उदीची । तद्व्यवहितमूर्तावच्छिन्ना तु दक्षिणा ॥ 

* 

( इति दिकू ) 

मू० - ज्ञानाधिकरणमात्मा ॥ स द्विविधः - प रमात्मा जीवात्मा चेति ॥ तत्रेश्वरः सर्वज्ञः 

आत्मनिरूपणम् ] 

द्रव्यग्रन्थः । 

(२७) 

परमात्मैक एव ॥ जीवात्मा प्रतिशरीरं भिन्नो 

विभुर्नित्यश्च ॥ 

दीपिका-आत्मनो लक्षणमाह ॥ ज्ञानेति आत्मानं विभजते- स द्विविध इति ॥ परमात्मनो लक्षणमाह- तत्रेति ॥ नित्यज्ञानाधिकरणत्वम् ईश्वरत्वम् ॥ नन्वी- श्वरस्य सद्भावे प्रमाणं किम् न तावत् प्रत्यक्षम् । तद्धि बाह्यम् अभ्यन्तरं वा । नाद्यः, अरूपिद्रव्यत्वात् । नान्त्यः, आत्मसुखादिव्यतिरिक्तत्वात् । नाप्यनुमानम्, लिङ्गाभावात् । नाप्यागमः, तथाविधागमाभावात् इति चेत् ॥ न ॥ ' क्षित्यङ्कुरादिकं कर्तृजन्यं कार्यत्वात् घटवत् ' इत्यनुमानस्य प्रमाणत्वात् ॥ उपादानगोचरा- परोक्षज्ञानचिकीर्षाकृतिमत्त्वम् कर्तृत्वम् ॥ उपादानं समवायिकारणम् ॥ सकलपरमाण्वादिसुक्ष्मदर्शित्वात् सर्वज्ञत्वम् ॥ ' यः सर्वज्ञः स सर्ववित्' इत्यागोपि प्रमाणम् ॥ 

नीलकण्ठी - ज्ञानाधिकरणमिति ॥ समवाचेन ज्ञानवदित्य- र्थः ॥ तत्र तयोर्मध्ये ॥ दीपिकायाम् नित्यज्ञानाधिकर णमिति ॥ न च ' नित्यं ज्ञानमानन्दं ब्रह्म' इति श्रुत्या विरोध इति वाच्यम् ॥ आनन्दपदस्यानन्दवदर्थकताया इव विज्ञानपदस्यापि विज्ञानवदर्थकता- स्वीकारेणाविरोधात् ॥ नचानन्दस्यैव तादृशार्थकत्वम् असिद्धम् इति वाच्यम् । अर्शआद्यजन्तत्वाङ्गीकारेण तादृशार्थसिद्धेः ॥ अन्यथा नपुं- सकत्वानुपपत्तेः ॥ अत्रानन्दो भारापगमे 'सुखी संवृत्तोहम्' इतिवद दुःखाभावे उपचर्यते ॥ नवीनास्तु नित्यत्वमीश्वर स्याङ्गीकुर्वन्तीत्यल- मधिकजल्पनेन ॥ 

अरूपिद्रव्यत्वात् इति ॥ वाह्यप्रत्यक्षं प्रति उद्भूतरूपस्य हेतु १ आन्तरं वा । २ अङ्कुरादिकम् । 

( २८ ) 

तर्कसङ्ग्रहे- 

[ अत्मनिरूपणम् 

स्वादिति भावः ॥ आत्मसुखादिव्यतिरिक्तेति ॥ विजातीया - त्ममनःसंयोगादिरूपस्य मानसप्रत्यक्ष हेतोरीश्वरेऽभावात् इति भावः ॥ प्रमाणत्वादिति ॥ नचेदमप्रयोजकमिति शङ्कयम् । कार्यत्वावच्छि- नं प्रति कृतित्वावच्छिन्नस्य हेतुत्वेनाप्रयोजकत्वाभावात् इति दिकू । उपादानगोचरेति ॥ यद्यपि कर्तृत्वं कृतिमत्वमेव सम्भवति ॥ तथाप्यपरोक्षज्ञानादश्चिकीर्षादिकं प्रति कारणत्वप्रदर्शनाय तथेोक्तिरि- त्यवधेयम् ॥ सर्वविदिति ॥ विदधात्वर्थो विशेषरूपेण ज्ञानम् ॥ 

दीपिका - जीवलक्षणमाह । जीवेति ॥ सुखादिकं जीवलक्षणम् ॥ नतु 'मनुष्योहं ब्राह्मणोऽहम् ' इत्यादौ सर्वत्राप्रत्यये शरीरस्यैव विषयत्वाच्छरीरमेवात्मेति चेत् ॥ न ॥ शरीरस्य करपादादिनाशे शरीरनाशादा- मनोपि नाशापत्तेः ॥ नापि इन्द्रियाणामात्मत्वम् । तथात्वे 'यो घटमद्राक्षं सोऽहं इदानीं स्पृशामि' इत्य- नुसन्धानाभावप्रसङ्गात् ॥ अन्यानुभूतेऽन्यस्यानुसन्धाना- योगात् ॥ तस्मादेहेन्द्रियव्यतिरिक्तो जीवः सुखादिवै- चित्र्यात प्रतिशरीरं भिन्नः । स च न परमाणुपरिमाणः, शरीरव्यापि सुखाद्यनुपलब्धिप्रसङ्गात् । न मध्यमपरि- माणः, तथा सति अनित्यत्वप्रसङ्गेन कृतहानाकृताभ्या- गमप्रसङ्गात् ॥ तस्मान्नित्यो विभुर्जीवः ॥ 

नीलकण्ठी- लक्षणमाहेति । स्वरूपमाहेत्यर्थः ॥ मूले जीवः प्रतिशरीरं भिन्न इति ॥ न च अवयवोपचयापचयाभ्यां तत्तचै- त्रादिशरीराणां विभिन्नत्वेपि जीवभेदाभावाद् इदमसङ्गतम् । एवं कायव्यूहस्थलेपि इति वाच्यम् ॥ समानकालिकयोगजधर्माजन्यश- रीरभेदेन जीवभेदस्यैव विवक्षितत्वेनादोषात् एवं चैतच्छरीरावच्छिन्न 

१ नाशमसङ्गात् । २ परिमाणपदं नास्ति । ३ 

। स्यापिं । 

, 

/ 

मनोनिरूपणम् ] 

द्रव्यग्रन्थः । 

( २९ ) 

भोगवान् समानकालिक योगाद्यजन्यशरीरावच्छिन्नभोगवद्भिन्न इति रीत्या प्रतिशरीरं जीवभेदः साध्य इत्यलम् ॥ 

शरीरस्यैवेति ॥ अन्यथा मनुष्यत्वादीनां शरीरधर्मत्वेन तथा प्रत्ययस्यैवा सङ्गतिरित्यभिमानः ॥ नाशापत्तेरिति ॥ समवायिकार- णनाशस्य द्रव्यनाशकत्वात् इति भावः ॥ योहमिति ॥ भूतकालि- कदर्शनवति वर्तमानकालिकस्पार्शनवत्वं प्रत्याय्यते, तद् च भवतां मते न सम्भवति चाक्षुषस्पार्शनवतोर्भेदात् इति ॥ अनुस- न्धानायोगा दिति ॥ अन्यथा चैत्रेणानुभूतस्य वस्तुनो मैत्रेण स्मरणापत्तेरिति भावः ॥ 

ननु शरीरावच्छेदेनात्मनि सुखादिसाक्षात्कारोपपत्तये सर्वव्यापित्व- म् आत्मनोस्तु । तथाऽपि विभुत्वाङ्गीकारे प्रयोजनाभाव इत्याशयेनाश- ङ्कते न मध्यमेति । अनित्यत्वप्रसङ्गेनेति ॥ यत् मध्यम- परिमाणं तदनित्यम्' इति व्याप्तेरिति भावः ॥ कृतेति । 'कृतस्य यागा- दिना सम्पादितस्य धर्मादेहानं नाशः " अकृतस्याभ्यागमः प्राप्तिस्तत्मस- गाव इत्यर्थः । कर्तुरात्मन उत्तरजन्मनि असत्त्वात् श्रकर्तुश्च सत्त्वात् इति भावः ॥ ननु जीवस्याऽणुत्वमेवास्ताम्, तावता नोक्तदोषः ॥ सूक्ष्मस्य दीपस्य सर्वगृहावच्छेदेनेवाणुरूपस्यापि जीवस्य सर्वशरीरा- वच्छेदेन प्रभाप्रसरणाङ्गीकारात् इति चेत् ॥ न ॥ तथा सति कायव्यू- हस्थळे सुखादिसाक्षात्कारानुत्पत्तेरिति दिकू ॥ 

( इत्यात्मा ) 

मूलम् - सुखाद्युपलब्धिसाधनमिन्द्रियं मनः ॥ नञ्चप्रत्यात्मनियतत्वादनन्तम् अणुरूपं नित्यं च ॥ दीपिका- मनसो लक्षणमाह-सुखेति ॥ स्पर्शरहितत्वे सति क्रियावत्त्वं मनसो लक्षणम् । मनो विभजते-तच्चे- ति॥ एकैकं मन एकैकस्यात्मन आवश्यकमित्यात्मना-( ३० ) 

तर्कसङ्ग्रहे- 

[ मनोनिरूपणम् 

मनेकत्वान्मनसाप्यनेकत्वमित्यर्थः । अणुरूपमिति ॥ मध्यमपरिमाणवत्त्वे अनित्यत्वप्रसङ्गादित्यर्थः ॥ 

ननु मनो विभु स्पर्शरहितद्रव्यत्वात् आकाशादिव- दिति चेतन ॥ मनसो विभुत्वे आत्ममनः संयोगस्याऽस- मवायिकारणस्याभावाज्ज्ञानानुत्पत्तिप्रसङ्गात् ॥ न च विभुद्वयसंयोगोस्त्विति वाच्यम् । तत्संयोगस्य नित्य- त्वेन सुषुत्यभावप्रसङ्गात् पुरीतद्व्यतिरिक्तप्रदेशात्ममनः संयोगस्य सर्वदा विद्यमानत्वात् । अणुत्वे तु यदा मनः- पुरीतति नोड्यां प्रविशति, तदा सुषुप्तिः । यदा निः- सरति, तदा ज्ञानोत्पत्तिरित्यत्वासिद्धिः ॥ 

नीलकण्ठी- मनःसंयोगाद्यतिव्याप्तिवारकेन्द्रियत्वघाटितमूलाङ्क- लक्षणापेक्षया लघुलक्षणमाह-स्पर्शरहितत्वे सतीति ॥ एकैकं मन इति ॥ सर्वात्मनाम् एकस्य मनसः स्वीकारे एकस्य ज्ञानदशा- यामपरस्य तदनुत्पत्तिः तस्याणुत्वेन सकलेन्द्रियैरेकदा संयोगाभावा- दिति भावः ॥ अभावादिति ॥ विभुद्रयसंयोगानभ्युपगमादिति भावः ॥ ज्ञानानुत्पत्तीति ॥ भावकार्यस्यासमवायिकारणजन्य- त्वनियमादिति भावः ॥ विभुद्वयसंयोगोस्त्विति । तस्य नित्य- त्वेनासमवायिकारणक्रियाद्यसत्वेपि न क्षतिरिति भावः ॥ 

( इति द्रव्यनिरूपणम् ) 

अथ गुणनिरूपणम् । 

मूलम् चक्षुमत्रिग्राह्यो गुणो रूपम् ॥ तच्च शुक्र- नीलपीतरक्तहरितकपिशचित्रभेदात् सप्तविधम् ॥ पृथिवीजलतेजोवृत्ति ॥ तत्र पृथिव्यां सप्तविधम् ॥ अभास्वरं शुकुं जले । शुकुं भास्वरं तेजसि ॥ 

१ रहितत्त्वात् । २ 'नाड्यां ' नास्ति । 

रूपनिरूपणम् ] 

गुणग्रन्थः । 

(३१) 

दीपिका-रूपं लक्षयति-चक्षुरिति ॥ सङ्ख्यादावति- व्याप्तिवारणाय मात्रपदम् । रूपत्वेऽतिव्याप्तिवारणाय गुणपदम् । प्रभाभित्तिसंयोगेऽतिव्याप्तिवारणाय चक्षुर्मा- त्रग्राह्यजातिमत्त्वं वाच्यम् ॥ रूपं विभजति - तच्चेति ॥ नन्वव्याप्यवृत्तिनीलादिसमुदाय एव चित्ररूपमिति चेत् ॥ न ॥ रूपस्य व्याप्यवृत्तित्वनियमात् ॥ नतु चित्रपटे अवयवरूपस्य प्रतीतिरस्त्विति चेत् ॥ न ॥ रूपरहि- तत्वेन परस्याप्रत्यक्षत्वप्रसङ्गात् ॥ नच रूपवत्समवेतत्वं प्रत्यक्षत्वप्रयोजकम् । गौरवात् । तस्मात् परस्य प्रत्य- क्षत्वानुपपत्त्या चित्ररूपसिद्धिः ॥ रूपस्याश्रयमाह - पृथि- वीति ॥ आश्रयं विभज्य दर्शयति-तत्रेति ॥ 

नीलकण्ठी - मात्रपदमिति । यद्यपि चक्षुर्मात्रर्ग्राह्यत्वं चक्षु- रितराग्राह्यत्वे सति चक्षुर्याह्यत्वम् । तच्च रूपे न सम्भवति । तथापि त्वगि- न्द्रियग्राह्यत्वे सति चक्षुर्गाह्यत्त्वं तदिति ध्येयम् ॥ गुणपदमिति ॥ नचैवमपि प्रभाभित्तिसंयोगेऽतिव्याप्तिरिति वाच्यम्। त्वगग्राह्यचक्षुर्याह्य- गुणविभाजकधर्मवत्त्वे पर्यवसानेनादोषाद 1 अत एव न परमाणुरूपादा- क्व्याप्तिरिति ध्येयम् ॥ समुदाय एवेति । एवकारेणातिरिक्त चित्ररूप- व्यवच्छेदः॥व्याप्यवृत्तित्वेति॥ दैशिकव्याप्यवृत्तित्वेत्यर्थः ॥ इदम्- पलक्षणम्॥ एकैक चित्ररूपस्थलेऽनेकरूपाणामेकैकतत्मागभावादिस्थले च अनेक प्रागभावादीनां कल्पनेन, अनेकरूपेषु 'चित्रः' इत्याकारक- प्रतीतिविषयत्वकल्पनेन, च गौरवमिति ॥ रूपरहितत्वेनेति । समवायेनेत्यादिः । प्रसङ्गादिति ॥ द्रव्यचाक्षुषं प्रति समवायेनैव रूपस्य कारणत्वमितिभावः ॥ रूपवत्समवेतत्वं स्वाश्रयसमवे- तत्व सम्बन्धेन रूपम् ॥ प्रत्यक्षत्वप्रयोजकमिति । 'प्रत्यक्षविषय- स्वप्रयोजकमस्तु ' इत्यर्थः ॥ गौरवादिति । साक्षात्सम्बन्धेन कार - 

( ३३ ) 

तर्कसङ्ग्रहे- [ रसगन्धस्पर्श निरूपणम् 

णत्वापेक्षया गौरवादित्यर्थः ॥ चित्रावयवकपालैरारब्धघटस्य चाक्षु- षत्वानुरोधेन स्वसमवायिसमवेतत्व सम्बन्धेनैव रूपस्य तत्प्रयोजकत्व - मङ्गीकर्तव्यम् ॥ एवं च त्रुटेश्चाक्षुषत्वानुपपत्तिरपि द्रष्टव्या ॥ प्रत्य- क्षत्वानुपपत्येति ॥ एतेन चित्ररूपवत् चित्ररसोपि सिध्येत् इति शङ्का निरस्ता ॥ द्रव्यलौकिकरासनस्याप्रसिद्धया तदनुपपत्त्यभावेन चित्ररसासिद्धेरिति सङ्क्षेपः ॥ 

( इति रूपम् ) 

मूलम् - रसनग्राह्यो गुणो रसः ॥ स च मधुरा- म्ललवणकटुकषायतिक्तभेदात् षडिधः ॥ पृथि वीजलवृत्तिः॥ पृथिव्यां पद्विधः । जले मधुर एवं ॥ दीपिका-रसं लक्षयति-रसनेति ॥ रसत्वेऽतिव्याप्ति- वारणाय गुणपदम् ॥ तस्याश्रयमाह - पृथिवीति ॥ आश्रयं विभज्य दर्शयति पृथिव्यामिति ॥ 

नीलकण्ठी-रसत्व इति ॥ रसनाग्राह्यगुणविभाजकोपाधि- मत्त्वे तात्पर्यम् । एवं गन्धलक्षणेऽपि ॥ 

( इति रसः ) 

मूलम् - प्राणग्राह्यो गुणो गन्धः ॥ स च द्विविधः- सुरभिरसुरभिश्च ॥ पृथिवीमात्रवृत्तिः ॥ 

दीपिका- गन्धं लक्षयति-- घ्राणेति ॥ गन्धत्वेऽतिव्या- प्तिवारणाय गुणपदम् ॥ 

( इति गन्धः ). 

मूलम् - त्वगिन्द्रियमात्रग्राह्यो गुणः स्पर्शः ॥ स त्रिविध-शीतोष्णानुष्णाशीतभेदात् ॥ पृथिज- 

पाकजत्वादिनिरूपणम् ] 

गुणग्रन्थः । 

( ३३ ) 

लतेजोवायुवृत्तिः ॥ तत्र शीतो जले, ऊष्णस्ते- जसि, अनुष्णाशीतः पृथिवीवाय्वोः ॥ 

दीपिका - स्पर्श लक्षयति - त्वगिति । स्पर्शत्वेऽति- व्याप्तिवारणाय गुणपदम् ॥ संयोगादावतिव्याप्तिवार- णाय मात्रपदम् । 

नीलकण्ठी- मात्रपदमिति ॥ 'चक्षुरग्राह्यत्वगिन्द्रियग्राह्यगु- णविभाजकोपाधिमत्वम्' इति तु फलितार्थः । 

( इति स्पर्शः ) 

मुलम् - रूपादि चतुष्टयं पृथिव्यां पाकजमनित्यं च । अन्यत्रापाकजं नित्यमनित्यं च ॥ नित्यगतं नित्यं । अनित्यगतमनित्यम् ॥ 

दीपिका - पाकजमिति ॥ पाकस्तेजः संयोगः, तेन पूर्व- रूपं नश्यति रूपान्तरमुत्पद्यते इत्यर्थः ॥ अत्र परमा- णुष्वेव पाको न द्वयणुकादौ । आमपाकनिक्षिप्ते घटे परमाणुषु रूपान्तरोत्पत्तौ श्यामघठनाशे पुनर्यणुका- दिक्रमेण रक्तघटोत्पत्तिः ॥ तत्र परमाणवः समवायि- कारणम्, तेजःसंयोगोऽसमवायिकारणम्, अदृष्टादिकं निमित्तकारणम्, व्यणुकादिरूषे कारे णरूपमसमदायिका- रणमिति पीलुपाकवादिनो वैशेषिकाः ॥ पूर्वघटनाशं विनैव अवयविनि अवयवेषु परमाणुपर्यन्तेषु च युगप- दूपान्तरोत्पत्तिरिति पिठरपाकवादिनो नैयायिकाः ॥ अत एव पार्थिवपरमाणुरूपादिकमनित्यमित्यर्थः ॥ अन्यत्र जलादावित्यर्थः ॥ नित्यगतमिति ॥ परमाणुग तमित्यर्थः ॥ अनित्यगतमिति ॥ द्यणुकादिनिष्ठमित्यर्थः॥ 

( ३४ ) 

तर्कसङ्ग्रहे- [ पाकजत्वादिनिरूपणम् 

रूपादिचतुष्टयम् उद्भूतं प्रत्यक्षम् । अनुद्भूतमप्रत्यक्षम् ॥ उद्भूतत्वं प्रत्यक्षत्वप्रयोजको धर्मः । तद्भावोऽनुद्भूतत्वम् ॥ नीलकण्ठी - परमाणुष्वेव पाक इति ॥ परमाणुष्वेव पूर्ण - रूपपरावृत्त्यादिजनक तेजःसंयोग इत्यर्थः ॥ एवकारव्यवच्छेद्यं स्फुटय- ति-न द्वयणुकादाविति ॥ आमपाकनिक्षिप्ते घटे इति ॥ घण्टे आमपाकनिक्षिप्ते सति श्यामघटनाशे परमाणुषु रूपान्तरोत्पत्तौ इत्यर्थः ॥ तत्र परमाणु रूपे ॥ अवयविनि पाकानङ्गीकारादाह- कारणरूपमिति ॥ परमाणुष्वेव पाकं वदतां वैशेषिकाणामयमां- शयः - वेगातिशयवता तेजसा परमाणूनामभिघातसंयोगे सति अवश्यं तेषु क्रिया जायते । ततो विभागः, तत आरम्भकसंयोगनाशे सत्य- वश्यं यावदवयविनाशः, ततः स्वतन्त्रेषु परमाणुषु रूपान्तरोत्पत्तौ पुनरदृष्टादिवटितसामग्रीवशात्परमाणुषुक्रियाविभागादिक्रमेण स्थितमहावयविपर्यन्तमुत्पत्तिरिति ॥ अवयविन्यपि पाकं वदतां नैयायिकानां तु अयमाशयः - तेजसा परमाणूनामभिवातसंयोगेपि तस्य नियमत आरम्भकसंयोगप्रतिद्वन्द्विविभागजनक क्रियाजनक- त्वे मानाभावेन अवयविन्यपि पाकस्वीकार उचितः । अतएव 'सोयं घटः' इति मत्यभिज्ञा सङ्गच्छते ॥ अनन्तावयविनाशाद्यकल्पने लाघवं चेति ॥ नचावयविरूपं प्रति अवयवरूपस्य तन्नाशं प्रति आश्रयनाशस्य हेतुतायां व्यभिचार इति वाच्यम् ॥ कार्यतावच्छेद- ककोटौ वैजात्यनिवेशेन व्यभिचारवारणसम्भवात् ॥ 

यथा- 

जलादावित्यर्थ इति ॥ यद्यपि रूपादिचतुष्टयं जलादौ बाधि- तम् ॥ तथापि यथायोग्यमन्वये तात्पर्यम् ॥ उद्भूतमिति ॥ उद्भू- तत्वं जातिः । नच शुक्लत्वादिना साङ्कर्यम् ॥ 'गुणसाङ्कर्य न बाधकम् ' इति नवीनमताभिप्रायकोयं ग्रन्थ इति न दोषः ॥ केचित्तु शुक्लत्वादि व्याप्यमनुद्भूतत्वं नाना, तद्भावकूटवत्त्वमेवोद्भूतत्वमित्याहुः ॥ 

( इति पाकविचारः ) 

सङ्ख्यापरिमाणपृथक्त्व संयोगनि० ] गुणग्रन्थः । 

( ३५ ) 

मूलम् - एकत्वादिव्यवहारहेतुः सङ्ख्या ॥ नवद्र- व्यवृत्तिः ॥ एकत्वादिपरार्धपर्यन्ता ॥ एकत्वं नित्यमनित्यं च ॥ नित्यगतन्नित्यम् ॥ अनित्यग- तमनित्यम् । द्वित्वादिकं तु सर्वत्रानित्यमेव दीपिका - सङ्ख्यां लक्षयति - एकेति ॥ 

॥ 

नीलकण्ठी-मूले- द्वित्वादिकं तु सर्वत्रानित्यमवेति ॥ हेतुभूतापेचाबुद्धिनाशेन द्वित्वनाशादिति भावः ॥ 

( इति सङ्ख्या ) 

मूलम् - मानव्यवहारासाधारणं कारणं परिमा- णम् ॥ नवद्रव्यवृत्ति ॥ तच्चतुर्विधम्- अणु, महत्, दीर्घ, ह्रस्वं चेति ॥ 

दीपिका - परिमाणं लक्षयति-मानेति ॥ परिमाणं विभजते- तच्चेति ॥ भावप्रधानो निर्देशः अणुत्वं, महत्त्वं, दीर्घत्वं, ह्रस्वत्वं चेत्यर्थः ॥ 

नीलकण्ठी - परिमाणस्य गुणिबोधकशब्दैर्विभजनमसङ्गतमतों दीपिकायां भावप्रधाननिर्देश इति ॥ 

( इति परिमाणम् ) 

मूलम् - पृथग्व्यवहारासाधारणं कारणं पृथ क्त्वम् । सर्वद्रव्यवृत्ति ॥ 

दीपिका- पृथक्त्वं लक्षयति- पृथगिति । 'इदमस्मात पृथक' इतिव्यवहारकारणमित्यर्थः ॥ 

( इति पृथक्त्वम् ) 

मूलम् - संयुक्तव्यवहारहेतुः संयोगः॥ सर्वद्रव्यवृत्तिः॥ 

( ३६ ) 

तर्कसङ्ग्रहे- 

[ विभागनिरूपणम् 

दीपिका - संयोगं लक्षयति-संयुक्तेति ॥ 'इमो संयुक्त' इति व्यवहारहेतुरित्यर्थः ॥ सङ्ख्यादिलक्षणेषु सर्वत्र दिक्कालादावतिव्याप्तिवारणाय असाधारणेति देयम् ॥ संयोगो द्विविधः - कर्मजः संयोगजश्च । आद्यो हस्तक्रि- यया पुस्तकसंयोगः ॥ द्वितीयो हस्तपुस्तकसंयोगात् कायपुस्तकसंयोगः ॥ अव्याप्यवृत्तिः संयोगः ॥ स्वात्य- न्ताभावसमानाधिकरणत्वम्-अव्याप्यवृत्तित्वम् ॥ 

नीलकण्ठी- असाधारणेतीति । कालादेः साधारणकारणत्वेन तत्र नातिव्याप्तिरिति भावः ॥ स्वात्यन्ताभावेति ॥ स्वमतियो- गित्वस्वसामानाधिकरण्योभयसम्बन्धेनाभाववत्वमिति तु निष्कर्षः ॥ 

( इति संयोगः ) 

मूलम् - संयोगनाशको गुणो विभागः ॥ सर्वद्रव्यवृत्तिः ॥ 

दीपिका- विभागं लक्षयति-संयोगेति ॥ कालादावति- व्याप्तिवारणाय गुण इति ॥ रूपादावतिव्याप्तिवारणाय संयोगनाशक इति ॥ विभागोपि द्विविधः ॥ कर्मजो विभागजश्च ॥ आधी हस्तक्रियया हस्तपुस्तकविभागः ॥ द्वितीयो हस्तपुस्तकविभागात्काय पुस्तकविभागः ॥ 

नीलकण्ठी-संयोगनाशक इतीति ॥ नच तथापि संयो- गेतिव्याप्तिः, तस्य प्रतियोगिविधया नाशं प्रति कारणत्वादिति वाच्यम् ॥ प्रतियोगितासबन्धानवच्छिन्ननाशविशिष्टजन्यतानिरूपित- जनकत्वविवक्षणेनादोषादिति केचित् ॥ परेतु ' संयोगनाशत्वावच्छि ननिरूपितसमवायावच्छिन्नकारणत्वम्' इति निष्कर्षः एतत्तात्पर्यग्राहकं गुणपदमित्याहुः। विभाग इति । अयमप्यव्याप्यवृत्तिरिति बोध्यम् ॥ ( इति विभागः ) 

परत्वापरत्वगुरुत्वद्रवत्वनि० ] गुणग्रन्थः । 

( ३७ ) 

मू०- परापरव्यवहारासाधारणकारणे परत्वापर- त्वे ॥ पृथिव्यादिचतुष्टयमनोवृत्तिनी॥तेद्विविधे- दिक्कते कालकृते च ॥ दूरस्थे दिक्कृतं परत्वम्। समीपस्थे दिककुतमपरत्वम् ॥ ज्येष्ठे कालकृतं परत्वम् । कनिष्ठे कालकृतमपरत्वम् ॥ 

दीपिका - परत्वापरत्वयोर्लक्षणमाह-परापरेति ॥ 'पर- व्यवहारकारणं परत्वम् । अपरव्यवहारकारणमपरत्वम्' इत्यर्थः ॥ विभजते- द्विविधे इति ॥ दिकृतयोरुदाहर- णमाह-दूरस्थ इति ॥ कालकृते उदाहरति-ज्येष्ठ इति ॥ 

( इति परत्वापरत्वे ) 

मूलम् - आद्यपतनासमवायिकारणं गुरुत्वम् ॥ पृथिवीजलवृत्ति ॥ 

दीपिका - गुरुत्वं लक्षयति- आद्येति ॥ द्वितीयादि- पतनस्य वेगासमवायिकारणत्वाद्वेगेऽतिव्याप्तिवारणाय आद्येति ॥ 

नीलकण्ठी-आद्येतीति । आद्यत्वमिह स्वसमानाधिकरण- पतनप्रतियोगिकध्वंसासमानकालिकत्वम् । द्वितीयपतनादीनां माथ- मिayaनध्वंससमान कालिकत्वात् निरास इतिभावः ॥ 

( इति गुरुत्वम् ) 

मूलम् - स्यन्दनासमवायिकारणं द्रवत्वम् ॥34 पृथिवीजलतेजोवृत्ति ॥ तद्विविधम्- सांसिद्धिकं - नैमित्तिकञ्चेति ॥ सांसिद्धिकं जले । नैमित्तिकं पृथिवीतेजसोः ॥ पृथिव्यां घृतादौ अग्निसंयो- गजं द्रवत्वम् ॥ तेजसि सुवर्णादौ ॥ 

( ३८ ) 

तर्कसङ्ग्रहे- [ स्नेहशब्द निरूपणम् 

दीपिका- द्रवत्वं लक्षयति स्यन्दनेति ॥ स्यन्दनं प्रत्र- वणम् ॥ तेजःसंयोगजं नैमित्तिकम् ॥ तद्भिन्नं सांसिद्धि कम् ॥ पृथिव्यां नैमित्तिकमुदाहरति घृतादाविति ॥ तेजसि तदाह- सुवर्णादाविति ॥ 

नीलकण्ठी - तदाहेति नैमित्तिकमाहेत्यर्थः ॥ 

( इति द्रवत्वम् ) 

मूलम् - चूर्णादिपिण्डीभावहेतुर्गुणः स्नेहः ॥ जलमात्रवृत्तिः ॥ 

दीपिका - स्नेहं लक्षयति-चूर्णेति ॥ कालादावतिव्या- प्तिवारणाय गुण इति ॥ रूपादावतिव्याप्तिवारणाय पिण्डीभावेति ॥ 

नीलकण्ठी-पिण्डीभावेतीति ॥ पिण्डीभावः संयोगविशेषः ॥ 

( इति स्नेह : ) 

मू० - श्रोत्रग्राह्यो गुणः शब्दः । आकाशमात्रवृत्तिः॥ सद्विविधः ध्वन्यात्मको वर्णात्मकश्चेति ॥ध्वन्या- त्मको भेर्यादौ ॥ वर्णात्मकः संस्कृतभाषादिरूपः॥ दीपिका-शब्द लक्षयति-श्रोत्रेति ॥ शब्दत्वेऽतिव्या- तिवारणाय गुण इति ॥ रूपादावतिव्याप्तिवारणाय श्रोत्रेति ॥ शब्दस्त्रिविधः संयोगजो, विभागजः, शब्दज- श्वेति ॥ तत्र आद्यो भेरीदण्डसंयोगजन्यः ॥ द्वितीयो वंशे पाट्यमाने दलद्वयविभागजन्यश्चटचटाशब्दः ॥ भेर्या- दिदेशमारभ्य श्रोत्रपर्यन्तद्वितीयादिशब्दाः शब्दजाः ॥ 

नीलकण्ठी- भेरीदण्डसंयोगजन्य इति ॥ आद्येऽसमवा- यिकारणं भेर्याकाशसंयोगः, निमित्तकारणं तु भेरीदण्डसंयोगः ॥ 

१ भेर्याकाश । 

ज्ञानस्मृतिनिरूपणम् ] 

गुणग्रन्थः । 

(३१) 

द्वितीये वंशदलाकाशविभागोसमवायिकारणम्, दलद्वयविभागो विमि - त्तकारणम् ॥ तृतीये तु पूर्वपूर्वशब्दोऽसमवायिकारणम्, पवनादि निमित्तकारणमिति विवेकः ॥ 

( इति शब्दः ) 

मूलम् - सर्वव्यवहारहेतुर्गुणो बुद्धिर्ज्ञानम् ॥ सा द्विविधा -स्मृतिरनुभवश्च ॥ 

दीपिका- बुद्धेर्लक्षणमाह सर्वेति ॥ कालादावतिव्या- प्तिवारणाय गुण इति ॥ रूपादावतिव्याप्तिवारणाय सर्वव्यवहार इति ॥ जानामीत्यनुव्यवसाय गम्यज्ञानत्वं लक्षणमित्यर्थः ॥ बुद्धिं विभजते- सेति ॥ 





मू० - संस्कारमात्रजन्यं ज्ञानं स्मृतिः ॥ तद्भिन्नं ज्ञानमनुभवः ॥ स द्विविधः - यथार्थोऽयथार्थ- श्वेति ॥ तद्वति तत्प्रकारकोऽनुभवो यथार्थः ॥ ' यथा' अयं घटः' इति ज्ञानम् ॥ सैव प्रमेत्युच्यते ॥ दीपिका- स्मृतेर्लक्षणमाह-संस्कारेति । भावनाख्यः संस्कारः ॥ संस्कारध्वंसेऽतिव्याप्तिवारणाय ज्ञानमिति ॥ घटादिप्रत्यक्षेऽतिव्याप्तिवारणाय संस्कारजन्यमिति ॥ प्रत्यभिज्ञायामतिव्याप्तिवारणाय मात्रेति ॥ 

अनुभवं लक्षयति-तद्भिन्नमिति ॥ ' स्मृतिभिन्नं ज्ञान-( ४० ) 

तर्कसङ्ग्रहे- 

यथार्थानुभवनिरूपणम् 

मनुभवः' इत्यर्थः । अनुभवं विभजते--स द्विविध इति ॥ यथार्थानुभवं लक्षयति तद्वतीति ॥ ननु 'घटे घटत्वम्' इतिप्रमायामव्याप्तिः, घटत्वे घटाभावादिति चेत् ॥ न ॥ ' यत्र यत्सम्बन्धोस्ति तत्र तत् सम्बन्धानुभवः ' इत्यर्थात् घटत्वेपि घटसम्बन्धोस्ति इति नाव्याप्तिः ॥ सैवेति ॥ यथार्थानुभव एव शास्त्रे 'प्रमा ' इत्युच्यते इत्यर्थः ॥ 

नीलकण्ठी - संस्कारस्य त्रिविधत्वादाह - भावनाख्य इति ॥ प्रत्यभिज्ञायामतिव्याप्तिरिति ॥ ' सोयं देवदत्तः ' इत्याद्या- 'कारकप्रत्यभिज्ञायां तत्तद्देशकालवृत्तित्वरूपवत्तासंस्कारजन्यत्वस्य सत्त्वेन तत्रातिव्याप्तिरिति भावः ॥ मात्रेतीति ॥ यद्यपि संस्कार- मात्रजन्यत्वं संस्कारेतराजन्यत्वे सति संस्कारजन्यत्वम् । तच्च स्मृता- वसम्भवि, तत्र संस्कारसंस्कारेतरात्मादिजन्यत्वसत्त्वात् । तथापि चक्षु- राजन्यत्वे सति संस्कारजन्यत्वे तात्पर्यमव सेयम् ॥ 

मूले- तद्वति तत्प्रकारकानुभव इति ॥ सप्तम्यर्थो विशेष्य- त्वम् आश्रयता सम्बन्धेनानुभवान्वयी ॥ तथाच तद्वद्विशेष्यकतत्प्रकार - कानुभवत्वं यथार्थानुभवस्य लक्षणम् ॥ तत्पदार्थः प्रकारः, तद्वत्त्वं मकार - तावच्छेदकसम्बन्धेन ग्राह्यम् ॥ तेन कालिकसम्बन्धेन शुत्यादौ रजत- त्यसत्त्वेपि ' इदं रजतम् ' इति भ्रमे नातिव्याप्तिः । नच तथापि रङ्गत्वेन रजतावगाहिनि, रजतत्वेन च रङ्गावगाहिनि 'इमे रङ्गरजते ' इत्या- कारक समूहलम्बन भ्रमेऽतिव्याप्तिः । तत्र रङ्गविशेष्य कत्वरङ्गत्वमका- रकत्वयोः, रजतविशेष्यकत्वरजतत्वमकारकत्वयोश्च सत्वादिति वा- च्यम् ॥ तद्वद्विशेष्यकत्वावच्छिन्नतत्मकारकत्व विशिष्टानुभवत्वरूपार्थविव- क्षणेनादोषात् ॥ तथाहि ' ययोर्विषयतयोर्निरूप्यनिरूपकभावः ' तन्निरू- पितविषयितयोरेवावच्छेद्यावच्छेदकभाव' इति सिद्धान्तः ॥ दर्शितभ्रमे रङ्गत्वमकारतायां रङ्गविशेष्यतानिरूपितत्वस्य, रजतत्वमकारतायां 

"यथार्थानुभवनिरूपणम् ] गुणग्रन्थः । 

( ४१ ) 

च रजत विशेष्यतानिरूपितत्वस्य, असत्त्वेन रङ्गविशेष्यकत्वावच्छिन्नर- ङ्गत्वमकारकत्वरजत विशेष्यकत्वावच्छिन्नरजतत्वप्रकारकत्वयोरभावाद नातिव्याप्तिः ॥ स्मृतिव्यावृत्तयेऽनुभवत्वनिवेशः ॥ एतत्फलमनु- पदं स्फुटभिविष्यति ॥ ननु तद्वतीत्यस्य ' तदधिकरणे ' इत्यर्थ- कतया 'घटे घटत्वम्' इति प्रमायामव्याप्तिः । आधेयताया वृत्यनिया- मकतया तेन सम्बन्धेन घटरूपप्रकाराधिकरणाम सिद्धेरित्याशयेनाह - ननु घटे घटत्वमिति ॥ तद्वतीत्यस्य तत्सम्बन्धिनीत्यर्थः ॥ एवं च घटत्वस्यापि घटसम्बन्धितया तादृशणमायाम् आधेयतया घट- सम्बन्धिघटत्वविशेष्यत्वावच्छिन्नघटप्रकारकत्व सद्भावात् नाव्याप्तिरिति समाधत्ते - यत्रेति ॥ ' यथार्थानुभव एवं ' इत्येवकारेण यथार्थ - स्मृतिव्यवच्छेदः ॥ यथार्थज्ञानमात्रस्य प्रमात्वे स्मृतिकरणस्य प्रमाणा- न्तरतापत्तेरिति भावः ॥ 

मूलम् -- तदभाववति तत्प्रकारक श्चायथार्थः ॥ 

दीपिका-अयथार्थानुभवं निरूपयति तदभाववतीति। नन्विदं ' संयोगि ' इति प्रमायाम् अतिव्याप्तिः इति चेत् ॥ न ॥ यदवच्छेदेन यत्सम्बन्धाभावः, तदवच्छेदेन तत्सम्बन्धज्ञानस्य विवक्षितत्वात् ॥ संयोगाभावावच्छेदेन संयोगज्ञानस्य भ्रमत्वात् संयोगावच्छेदेन संयोगसम्ब- न्धस्य सत्वात्-नातिव्याप्तिः ॥ 

नीलकण्ठी- अतिव्याप्तिरिति ॥ संयोगाभाववति संयोग- प्रकारकत्वसत्वादिति भावः ॥ यदवच्छेदेनेति ॥ यदवच्छेदेन यत् सम्बन्धावछिन्नमतियोगिताकयदभावः ॥ तदवच्छेदेनेति ॥ तेन सम्बन्धेन तत्प्रकारकानुभवस्य विवक्षितत्वादित्यर्थः ॥ संयोगाभा- वावच्छेदेनेति ॥ संयोगाभावावच्छेदकावच्छेदेनेत्यर्थः ॥ संयोगा- वच्छ देनेति ॥ संयोगावच्छेदकावच्छेदेन । संयोगसं बन्धस्येति ॥ 

( ४२ ) 

तर्कसङ्ग्रह- 

[ करणनिरूपणम् 

समवायसम्बन्धेन संयोगस्येत्यर्थः ॥ अत्रेद्मवधेयम् । इदमव्याप्यवृत्ति- संयोगादिप्रकार कम्रमानुरोधेन ॥ व्याप्यवृत्तिरजतत्वादिप्रकारकभ्रम- लक्षणं तु तत्सम्बन्धावच्छिन्नमतियोगिताकतद्भाववान्यस्तद्वद्विशेष्यक- 

त्वावच्छिन्नतत्सम्बन्धावच्छिन्नतत्प्रकारकत्वविशिष्टानुभवत्वम् ॥ प्रतियो- गितायां प्रकारतावच्छेदकसम्बन्धावच्छिन्नत्वनिवेशाव' पर्वतो वह्निमान्' इति प्रमायां समवायावच्छिन्नवन्ह्यभाववत्पर्वतविशेष्यकत्वसत्वेपि नाति- व्याप्तिः ॥ विशेष्यत्वप्रकारत्वयोर वच्छेद्यावच्छेदकभावविवक्षणेन 'इमे रङ्गरजते ' इत्याकारकप्रमायां रङ्गत्वाद्यभाववद्रजतादिविशेष्यकत्व- रङ्गत्वादिमकारकत्वयोः सत्वेपि नातिव्याप्तिः ॥ इत्यलमतिविस्तरेण ॥ 

मूलम् - यथार्थानुभवश्चतुर्विधः - प्रत्यक्षानुमि- त्युपमितिशाब्दभेदात् । तत्करणमपि चतु- विधम्- प्रत्यक्षानुमानोपमानशब्दभेदात् ॥ दीपिका - यथार्थानुभवं विभजते-यथार्थेति ॥ प्रसङ्गात् प्रमाकरणं विभजते- तत्करणमिति ॥ प्रमाकरणमित्यर्थः ॥ प्रमायाः करणं प्रमाणमिति प्रमाणसामान्यलक्षणम् ॥ 

नीलकण्ठी-प्रसङ्गादिति । स्मृतस्योपेक्षानर्हत्वं प्रसङ्गः, तस्मा- दित्यर्थः ॥ सामान्यतोऽवगतस्यैव विशेषरूपेण प्रतिपादनं सम्भवतीति सामान्यलक्षणं स्फुटयति- प्रमायाः करणं प्रमाणमिति ॥ मूलम् - असाधारणं कारणं करणम् ॥ 

दीपिका - करणलक्षणमाह-असाधारणेति ॥ साधारण- कारणेदिककालादावीतव्याप्तिवारणाय असाधारणेति ॥ 

नीलकण्ठी- असाधारणेतीति॥ दिक्कालादृष्टादेः कार्यत्वाव- च्छिन्नं प्रत्येव कारणत्वात् ॥ अनुभवत्वव्याप्यधर्मावच्छिन्नप्रमावृत्ति- कार्यतानिरूपितकारणत्वरूपासाधारणकारणत्वस्य तत्र सत्त्वात् नाति- व्याप्तिः ॥ प्राचीनास्तु 'व्यापारवत्त्वे सति' इत्यपि वक्तव्यम् । 

कारणनिरूपणम् ] 

गुणग्रन्थः । 

( ४३ ) 

अतश्चक्षुः संयोगादौ नाव्याप्तिः । श्रोत्रमनः संयोगः, शब्दो वा व्यापारः 'सम्भवत्येवेति न श्रोत्रेन्द्रिये कारणलक्षणाव्याप्तिः इति वदन्ति ॥ यद्विलम्बात्प्रकृतकार्यानुत्पादः तत्कारणत्वस्यासाधारणत्वात्मकतया कालादिषु तादृशकारणत्वाभावान्नातिव्याप्तिः ॥ व्यापारत्वेनाभिमते- न्द्रियसंयोगमेव कारणम् । एतत् च ' लिङ्गपरामर्शोनुमानम् ? इति मूल एव स्फुटीभविष्यति । अत एव मणिकारैरप्युक्तं ' तच्च लिङ्ग- परामर्शः" इति ग्रन्थेनेति तु नव्याः ॥ अधिकमस्मदीयमणि- प्रभायामनुसन्धेयम् ॥ 

मूलम् - कार्यनियतपूर्ववृत्ति कारणम् ॥ 

दीपिका - कारणलक्षणमाह- कार्येति ॥ पूर्ववृत्ति कारणम् ' इत्युक्ते रासभादौ अतिव्याप्तिवारणाय निय- तेति ॥ तावन्मात्रे कृते कार्येऽतिव्याप्तिरतः पूर्ववृत्तीति ॥ 

ननु तन्तुरूपमपि परं प्रति कारणं स्यादिति चेत् ॥ न ॥ 'अनन्यथा सिद्धत्वे सति ' इति विशेषणात् ॥ अन- न्यथासिद्धत्वम् अन्यथासिद्धिविरहः ॥ अन्यथासिद्धिः त्रिविधा - येन सहैव यस्य यं प्रति पूर्ववृत्तित्वमवगम्यते तत्तेनान्यथासिद्धम् ॥ यथा तन्तुना तन्तुरूपं तन्तुत्वं च पदं प्रति । अन्यं प्रति पूर्ववृत्तित्वे ज्ञात एव यस्य यं प्रति पूर्ववृत्तित्वमवगम्यते तं प्रति तदन्यथासिद्धम् ॥ यथा शब्द प्रति पूर्ववृत्तित्वे ज्ञाते एव पटं प्रति आका- शस्य ॥ अन्यत्र कृतनियतपूर्ववृत्तिन एव कार्यसम्भवे तत्सहभूतमन्यथासिद्धम् यथा पाकजस्थले गन्धं प्रति रूपप्रागभावस्य ॥ एवं च अनन्यथासिद्ध नियतपूर्ववृत्ति- त्वं कारणत्वम् ॥ 

नीलकण्ठी-नियतेति ॥ नियन्तत्वं हि व्यापकत्वम् । तच्च 

१ अतिव्याप्तिः स्यादतो नियतीति । 

( ४४ ) 

तर्कसङ्ग्रहे- 

[ कारणनिरूपणम् 

रासभादेर्न सम्भवतीति तत्र घटकारणत्वातिप्रसक्तिरिति भावः । पूर्व- वृत्तीति ॥ स्वव्यापकत्वस्य स्वस्मिन् सत्त्वेपि स्वपूर्वकालवृत्ति- त्वस्यासत्त्वेन नातिप्रसङ्ग इति भावः ॥ 

कार्यतावच्छेदकसम्बन्धेन कार्याधिकरणे कार्याव्यवहितमाकूक्षणा- वच्छेदेन विद्यमानात्यन्ताभावप्रतियोगिता नवच्छेदकतद्धर्मवत्त्वम् । तेन रूपेण कारणत्वमिति समुदितार्थो बोध्यः ॥ कारणं स्यादिति । तस्य नियतपूर्ववृत्तित्वादितिभावः निबन्धान्तरेष्वन्यथासिद्धेः पञ्च विधत्वोपे मणिकारमताभिप्रायेण आह-त्रिविधेति ॥ येन सहै- वेत्यादि ॥ येन तन्तुना सहैव यस्य तन्तुरूपस्य यं पटम्प्रति पूर्व- वृत्तित्वमवगम्यते तं परम्मति तत् तन्तुरूपं तेन तन्तुना अन्यथा- सिद्धमित्यर्थः ॥ अत्र सहितत्वम् एकज्ञानविषयत्वं बोध्यम् । तन्तु- रूपस्य पटपूर्ववृत्तित्वज्ञानेऽनतिप्रसक्ततन्तुरूपत्वेनैव विषयता वाच्या तथा च तन्तुरूपम् अन्यथासिद्धम् ॥ एवं तन्तुत्वस्य पूर्ववृत्तित्वज्ञा- नमपि तन्तुविषयकमेवेति तदप्यन्यथासिद्धमितिभावः येनेत्यस्य ' स्वतन्त्रान्वयव्यतिरेकशालिना । इति यस्येत्यस्य च 

स्वतन्त्रान्व- 

यव्यतिरेकशून्यस्य' इति विशेषणं बोध्यम् ॥ तेन न तथाभूतेन तन्तुत्वेन तयोरन्यथासिद्धिः । नवा तन्तुसंयोगस्य तन्तुना सहान्यथा- सिद्धिरिति सङ्क्षेपः ॥ इतरान्वयव्यतिरेकप्रयुक्तान्वयव्यतिरेकशालि यत् तदन्यथासिद्धिसिद्धमिति तु परे ॥ शब्द प्रतीति । आकाशत्वं हि शब्दसमवायिकारणत्वम् । तथा च शब्दकारणमगृहीत्वाकाशस्या- काशत्वेन घटपूर्ववृत्तित्वं गृहीतुमशक्यम् इत्याकाशोन्यथासिद्ध इत्यर्थः । अन्यत्रकृतेति ॥ अपाकजस्थले गन्धं प्रति क्लृप्तनियतपूर्ववृत्तिना गन्धप्रागभावेनैव पाकजस्थलेपि तत्सम्भवे रूपमागभावोन्यथासिद्ध इत्यर्थः ॥ अथैवं नियतपदं व्यर्थम् अनियतरासभादेः तृतीयान्यथासि- द्वत्वेन सत्यन्तेनैव वारणसम्भवादिति चेत् । न । घटसामान्यं प्रत्य- न्यथासिद्धिसम्भवात् ॥भन्यत्र पटभिन्ने पटादौ कृप्तपूर्ववर्त्तिनस्तन्त्वादितो 

कारणभेदनिरूपणम् ] 

गुणग्रन्थः । 

( ४५ 

घटोत्पत्त्यसम्भवादिति ॥ नवीनाः पुनरेवमाहुः - लघुनियतपूर्ववर्तिन एक कार्यसम्भवे तद्भिन्नमन्यथा सिद्धमित्येकविधमन्यथासिद्धम् ॥ लघुत्वञ्च शरीरकृतमुपस्थिति कृतं सम्बन्धकृतं च ॥ तत्र प्रथमम् अनेकद्रव्यसमवेत- त्त्वापेक्षया महत्त्वे । द्वितीयम् गन्धं प्रति रूपमागभावापेक्षया गन्धभागभावे। गन्धस्य प्रतियोगिन उपस्थितत्वेन शीघ्रं तदुपस्थितेः॥ तृतीयं दण्डत्वद्- ण्डरूपाद्यपेक्षया दण्डादौ । स्वाश्रयदण्ड संयोगादिरूपपरम्परया गुरुत्वा- त् ॥ एवं चैतावतैव निर्वाहन्यथासिद्धिः त्रिधा पञ्चधा चेति पञ्चा व्युत्पत्तिवैचित्र्याय ॥ न च नियतपदं व्यर्थं रासभादेरन्यथासिद्धत्वेनैव वारणादिति वाच्यम् यतोऽन्यथासिद्धत्वस्यानुगतस्य दुर्वचनतया यत्र यत्र प्रामाणिकानाम् अन्यथासिद्धव्यवहारः तत्तद्भेदकूटं निवेशनीयम् ॥ लघुनियतेत्यादिकं तु भेदप्रतियोगि तत्तद्व्यक्तिपरिचायकम् ॥ इत्थं च तत्रानियतानन्तरासभादीनाम एकेन नियतत्त्वविशेषणेनैव वारणाव तत्तद्भेदकूटनिवेशे गौरवम् । नियतानां दण्डत्वादीनां त्वनायत्या तत्त- द्भेदवत्त्वं निवेशनीयमित्यभिसन्धिरिति ॥ 

मूलम् - कार्य प्रागभावप्रतियोगि ॥ दीपिका - कार्यलक्षणमाह- कार्यमिति ॥ मूलम् - कारणं त्रिविधम्- समवाय्यसमवायि- निमित्तभेदात् ॥ यत् समवेतं कार्यमुत्पद्यते तत्समवायिकारणम् ॥ यथा तन्तवः पटस्य पटश्च स्वगतरूपादेः॥ कार्येण कारणेन वा सहै- कस्मिन्नर्थे समवेतत्वे सन्ति यत् कारणम् तद- समवायिकारणम् ॥ यथा तन्तुसंयोगः पटस्य तन्तुरूपं पटरूपस्य ॥ तदुभयभिन्नं कारणम् निमित्तकारणम् ॥ यथा तुरीवेमादिकं पटस्य ॥ 

( ४६ ) 

तर्कसङ्ग्रहे- 

[ कारणनिरूपणम् 

दीपिका - कारणं विभजते कारणमिति ॥ समवायि- कारणलक्षणमाह-यत्समवेतमिति ॥ यस्मिन् समवेत - 

मित्यर्थः ॥ 

असमवायिकारणलक्षणमाह- कार्येणेति ॥ कार्येणे- त्येतदुदाहरति-तन्तुसंयोग इति ॥ कार्येण पटेन सह एक- स्मिन् तन्तौ समवेतत्वात् तन्तुसंयोगः पटस्यासमवा- यिकारणमित्यर्थः ॥ कारणेन सहेत्येतदुदाहरति तन्तु- रूपमिति ॥ कारणेन पटेन सह एकस्मिन् तन्तौ समवे - तत्वात् तन्तुरूपं पटरूपस्यासमवायिकारणमित्यर्थः ॥ निमित्तकारणं लक्षयति तदुभयेति ॥ समवाय्यसमवा- विभिन्नकारणं निमित्तकारणम् इत्यर्थः ॥ 

नीलकण्ठी - यस्मिन् समवेतमित्यर्थ इति ॥ यद्धर्माव च्छिन्नं यद्धर्मावच्छिन्ने समवायेनोत्पद्यते, तद्धर्मावच्छिन्नं प्रति तद्धर्मा- बच्छिन्नं समवायिकारणमिति परमार्थः ॥ कारणेन पटेनेति ॥ स्वकार्यकारणेन पटेनेत्यर्थः ॥ स्वं तन्तुरूपं पटादिकम्मति तुरीतन्तुसं- योगादीनामसमवायिकारणत्ववारणाय तत्तद्समवायिकारणलक्षणे तत्त- द्भिन्नत्वं देयम् इति दिकू ॥ 

मूलम् - तदेतत् त्रिविधकारणमध्ये यदसाधारणं कारणं तदेव करर्णम् ॥ तत्र प्रत्यक्षज्ञानकारणं प्रत्यक्षम् ॥ इन्द्रियार्थसन्निकर्षजन्यं ज्ञानं प्रत्य- क्षम् । तद्विविधम्- निर्विकल्पकं सविकल्पकं चेति ॥ तत्र निष्प्रकारकं ज्ञानं निर्विकल्पकम् ॥ सप्रकारकं ज्ञानं सविकल्पकम् ॥ यथा डित्थोयं ब्राह्मणोयं श्यामोयमिति ॥ 

कारणनिरूपणम् ] 

गुणग्रन्थः । 

(४७) 

दीपिका - कारणलक्षणमुपसंहरति तदेतदिति ॥ प्रत्य- क्षलणमाह-तत्रेति ॥ प्रमाणचतुष्टयमध्ये इत्यर्थः । प्रत्यक्ष ज्ञानस्य लक्षणमाह- इन्द्रियेति ॥ इन्द्रियं चक्षुरादिकम् ॥ अर्थो घटादिः, तयोः सन्निकर्षः संयोगादिः तज्जन्यं ज्ञानमित्यर्थः ॥ तद्विभजते तद्विविधमिति ॥ निर्विक- ल्पकस्य लक्षणमाह- निष्प्रकारकेति ॥ विशेषणविशे- प्यसम्बन्धानवगाहि ज्ञानमित्यर्थः ॥ 

नतु निर्विकल्प किं प्रमाणमिति चेत् ॥ न ॥ गौरिति विशिष्टज्ञानं विशेषणज्ञानजन्यं विशिष्टज्ञानत्वात् दण्डीति ज्ञानवत् इत्यनुमानस्य प्रमाणत्वात् ॥ विशेष- णज्ञानस्यापि सविकल्पकत्वे अनवस्थाप्रसङ्गात् निर्वि कल्पकसिद्धिः ॥ सविकल्पकं लक्षयति-सप्रकारकमिति ॥ नामजात्यादिविशेषणविशेष्यसम्म्बन्धावगाहि ज्ञानमि- त्यर्थः ॥ सविकल्पकमुदाहरति-यथेति ॥ 

" 

नीलकण्ठी- ननु तुरीयविषयतानिरूपकस्य निर्विकल्पकज्ञानस्य निरूपकतासम्बन्धेन प्रकारताशून्यत्वमिव विशेष्यताशून्यत्वं, संसर्गता- शून्यत्वं च लक्षणम् सम्भवति ॥ विनिगमनाविरहात् । इत्यतो लक्ष- णत्रयं दर्शयति विशेष्येति ॥ विशेष्यतादिविधया विशेष्याद्यनवगाहि ज्ञानमित्यर्थः ॥ तथा ज्ञानत्वघटितं विशेष्यताशून्यत्वं, विशेषणताशू न्यत्वं, संसर्गताशून्यत्वं चेति लक्षणत्रयं पर्यवसितमिति भावः ॥ केचित्तु ननु निष्प्रकारकं प्रकारताशून्यत्वम् प्रकारता च भासमानवै- शिष्टयमतियोगित्वम् । संसर्गावच्छिन्नविषयतेति यावत् । तथा च संसर्गानवगाहिज्ञानत्वमेव संसर्गताशून्यज्ञानत्वमेव वा लक्षणमास्ताम् । लाघवादित्यतस्तथैव मूलार्थमाह - विशेष्येतीत्याहुः तत् चिन्त्यम् ॥ सिद्धान्ते संसर्गताया इव प्रकारताया अपि विलक्षणविषयतात्मकत्वेन निष्प्रकारकज्ञानत्वरूपलक्षणे गौरवानवकाशादिति दिकू ॥ निर्विक- 

( ४८ ) 

तर्कसङ्ग्रहे- [ सत्रिकर्षनिरूपणम् 

ल्पकस्यातीन्द्रियतया तत्र प्रत्यक्षप्रमाणासम्भवादनुमानं प्रमाणयति गौरितीति ॥ विशिष्टज्ञानत्वादिति ॥ विशिष्टबुद्धिं प्रति विशेषणज्ञानस्य कारणत्वात् नामयोजकत्वशङ्केतिभावः ॥ अनवस्था- प्रसङ्गादिति ॥ सविकल्पकस्य विशिष्टबुद्धित्वेन विशेषणज्ञानजन्यत्व- नियमादितिभावः । विशेष्यविशेषणसम्बन्धावगाहि इति ॥ अत्रापि उक्तरीत्या लक्षणत्रयं बोध्यम् ॥ 

मूलम् - प्रत्यक्षज्ञानहेतुरिन्द्रियार्थः सन्निकर्षः ष- विधः संयोगः, संयुक्तसमवायः, संयुक्तसमवेतसम- वायः, समवायः, समवेतसमवायः, विशेषणविशे- ष्यभावश्चेति । चक्षुषा घटप्रत्यक्षजनने संयोगः सन्निकर्षः ॥ १ ॥ घटरूपप्रत्यक्षे संयुक्तसमवायः सन्निकर्षः ॥२॥ चक्षुः संयुक्ते घटे रूपस्य सम- वायात् ॥ रूपत्वसामान्यप्रत्यक्षे संयुक्तसमवेत- समवायः सन्निकर्षः ॥ ३ ॥ चक्षुः संयुक्ते घटे रूपं समवेतं, तत्र रूपत्वस्य समवायात् ॥ श्रोत्रेण शब्दसाक्षात्कारे समवायः सन्निकर्षः ॥ ॥ ॐ ॥ कर्णविवरवर्त्त्याऽऽकाशस्य श्रोत्रत्वात् शब्दस्याकाशगुणत्वात् गुणगुणिश्च समवा- यातू शब्दत्वसाक्षात्कारे समवेतसमवायः सन्नि- कर्षः ॥ ५ ॥ श्रोत्रसमवेते शब्दे शब्दत्वस्य समवायात् ॥ अभावप्रत्यक्षे विशेषणविशेष्य- भावः सन्निकर्षः ॥ ६ ॥ घटाभाववद्भूतलमित्यत्र 

सन्निकर्षनिरूपणम् ] 

गुणग्रन्थः । 

( ४१ ) 

चक्षुः संयुक्ते भूतले घटाभावस्य विशेषणत्वात् ॥ एवं सन्निकर्षषटुजन्यं ज्ञानं प्रत्यक्षम् ॥ तत्क- रणमिन्द्रियम् ॥ तस्मात् इन्द्रियं प्रत्यक्षप्रमाण- मिति सिद्धम् ॥ प्रत्यक्षं व्याख्यातम् ॥ 

दीपिका - इन्द्रियार्थसन्निकर्ष विभजते- प्रत्यक्षेति ॥ संयोगसन्निकर्षमुदाहरति चक्षुषेति ॥ द्रव्यप्रत्यक्षे सर्वत्र संयोगः सन्निकर्षः इत्यर्थः ॥ आत्मा मनसा संयुज्यते, मन इन्द्रियेण इन्द्रियमर्थेन, ततः प्रत्यक्षज्ञानमुत्पद्यते ॥ संयुक्तसमवायमुदाहरति घटरूपेति । तत्र युक्तिमाह- चक्षुः संयुक्तेति ॥ संयुक्तसमवेतसमवायमुदाहरति रूप- त्वति ॥ समवायमुदाहरति श्रोत्रेति ॥ तदुपपादयति कर्णेति ॥ ननु दूरस्थशब्दस्य कथं श्रोत्रेण सम्बन्धः इति चेत् ॥ न ॥ वीचीतरङ्गन्यायेन कदम्बमुकुलन्यायेन वा शब्दाच्छब्दान्तरोत्पत्तिक्रमेण श्रोत्रदेशे जातस्य श्रोत्र- सम्बन्धात् प्रत्यक्षत्वसम्भवात् ॥ समवेतसमवायमुदाहरति शब्दत्वेति ॥ विशेषणविशेष्यभावमुदाहरति अभावेति ॥ तदुपपादयति घटाभाववदिति ॥ भूतलं विशेष्यम् ॥ घटाभावो विशेषणम् ॥ 'भूतले घटो नास्ति' इत्यत्र अभा- वस्य विशेष्यत्वं द्रष्टव्यम् ॥ एतेन अनुपलब्धेः प्रमाणा- न्तरत्वं निरस्तम् ॥ ' यद्यत्र घटोऽभविष्यत् तदा भूतल- मिवाद्रक्ष्यत् दर्शनाभावान्नास्ति ' इति तर्कितप्रतियो- गिसत्त्वविरोध्यनुपलब्धेः सहकृतेनेन्द्रियेणैव अभावज्ञा- नोपप्रत्तौ अनुपलब्धेः प्रमाणान्तरत्वासम्भवात् ॥ अधि- करणत्वज्ञानार्थमपेक्षणीयेन्द्रियस्यैव करणत्वोपपत्तावनु- 

[[४]]

"( ५० ) 

तर्कसङ्ग्रहे- 

[ सन्निकर्षनिरूपणम् 

पलब्धेः करणत्वायुक्तत्वात् ॥ विशेषणविशेष्यभावो विशेषणविशेष्यस्वरूपमेव नातिरिक्तसम्बन्धः ॥ प्रत्यक्ष- ज्ञानमुपसंहरन् तस्य करणमाह - एवमिति ॥ असाधार- णकारणत्वादिन्द्रियं प्रत्यक्षज्ञानकरणमित्यर्थः ॥ प्रत्यक्ष- मुपसंहरतितस्मादिति ॥ 

इति तर्कदीपिकायां प्रत्यक्षपरिच्छेदः समाप्तः ॥ नीलकण्ठी - मन इन्द्रियेणेति संयुज्यते इत्यनेनान्वयः ॥ एवमग्रेप ॥ आत्मप्रत्यक्ष सङ्ग्रहस्तु ' आत्मा मनसा संयुज्यते ततः प्रत्यक्षज्ञानमुत्पद्यते ' इति योजनान्तरेण ॥ कथं श्रोत्रसम्बन्ध इति ॥ न च श्रोत्रस्य नभोरूपत्वे न तत्समवायो दूरस्थशब्देप्यक्षत इति शङ्क्यम् ॥ अतिप्रसङ्गभङ्गाय कर्णविवरावच्छिन्न नभोऽनुयोगिकत्व- विशिष्टसमवायस्यैव प्रत्यक्षहेतुत्वाङ्गीकारेण तादृशसम्बन्धस्य दूरस्थ- शब्देऽभावात् इति भावः ॥ प्रथमतो भेरीदण्डसंयोगेन नभसि शब्द उत्पद्यते, तेन शब्दाः तैश्च शब्दाः इत्येवं क्रमेण निखिल दिगव- च्छेदेन शब्दोत्पत्तेरङ्गीकरणतया तदंशेपि साम्यनिर्वाहायाह- कद- म्बेति ॥ द्रष्टव्यमिति ॥ अत्रेदमवधेयम् विशेषणानां संयुक्तवि- शेषणतात्वादिरूपेण बहुविधत्वेपि विशेषणतात्वेनैव परिगणनान् न षड्विधत्वहानिः ॥ न चैवं समवायेनैव संयुक्तसमवायादीनामनुपगमः कुतो न कृत इति वाच्यम् ॥ स्वतन्त्रेच्छस्येत्यादिन्यायानुसरणेना- दोषादिति ॥ एतेन अभावप्रमाया विशेष्यविशेषणभावसन्निकर्षजन्य- त्वमदर्शनेन ॥ प्रमाणान्तरत्वम् ॥ प्रत्यक्षाद्यतिरिक्तप्रमाणत्वम् ॥ नन्वनुपलब्धेः प्रमाणान्तरत्वानङ्गीकारे घटोपलब्धिदशायां तद्भा- प्रत्यक्षापत्तिः । मम मते तु अनुपलब्ध्यात्मकप्रमाणान्तराभावात् नापत्तिरिति भट्टशङ्कां परिजिहीर्षुर्योग्यानुपलब्धेरिन्द्रियसहकारित्वमां- त्रेणैव निर्वाहे अतिरिक्तप्रमाणत्वमसम्भवत्याह-यत्रेत्यादिना ॥ अत्र चक्षुःसंयोगादिमद्भूतले । तर्कस्यापादकाभावसाधकविपर्ययमति- 

सन्निकर्षनिरूपणम् ] 

गुणग्रन्थः । 

( ५१ ) 

योग्यापाद्यकत्वरूपविपर्यये तत्कोटिपर्यवसायित्वं दर्शयति दर्शनाः भावान्नास्तीति ॥ तद्दर्शनाभावान्नास्तीत्यर्थः ॥ तर्किते- त्यादि ॥ तर्किता आपादिता प्रतियोगिनो बटादेः सत्त्वस्य सत्त्व- प्रसक्तेविरोधिनी या उपलब्धिस्तत्प्रतियोगिको भावोऽनुपलब्धिस्तत्स- हकृतेनेत्यर्थः ॥ विरोधित्वविशेषणम् उपलब्धेरनाहार्यत्वसूचनाय ॥ प्रतियोगिसत्त्वापादनापादितोपलम्भप्रतियोगिकत्वरूपयोग्यताविशिष्टा- नुपलब्धिसहकृतेनेति तु परमार्थः ॥ आलोकसंयोगाद्यसत्त्वदशायां यद्यत्र वटः स्यात् तर्हि उपलभ्येतेत्यापादनासम्भवेन योग्यानुपलब्ध्य- भावान्न तत्र घटाभावप्रत्यक्षम् इति सङ्क्षेपः ॥ केचित् तु तर्किते - त्यादि ॥ तर्कितमारोपितं यत् प्रतियोगिसत्त्वम् तद्विरोधिनी यानु- पलब्धिः तत्सहतेनेत्यर्थः ॥ एतावता प्रतियोगिसत्वरूपकारणाभा- वप्रयोज्य उपलब्ध्यभावोऽभावप्रत्यक्षे कारणं न तु इतर कारणविरह- प्रयोज्य उपलब्ध्यभाव इति सूचितम् ॥ अतएवान्धकारे उपलम्भाभा- वसत्त्वेपि तद्वाभावप्रत्यक्षमित्याहुः ॥ 

नन्वभावप्रमायामिन्द्रियस्य कारणत्वमनुपलब्धेः सहकारित्वं च त्वया कल्पनीयम् ॥ तदपेक्षयानुपलब्धेरेव कारणत्वकल्पनं वरम् ॥ इत्याशङ्कयाभावाधिकरणभूतलमत्यक्षे इन्द्रियस्यावश्यमपेक्षणीयतया कृप्तेनैवेन्द्रियकरणत्वेनाभावप्रत्यक्षोपपत्तौ अनुपलब्धेर्विजातीयप्रमिति- करणकल्पनमप्रयुक्तमित्याह - अधिकरणेति ॥ 

ननु विशेषणविशेष्यभावाख्यः सम्बन्धोऽतिरिक्तः कल्पनीयः त्वये- त्यत आह विशेष्यविशेषण भाव इति ॥ अत्रेदं बोध्यम् । प्रत्यक्षं द्विविधम्-- लौकिकमलौकिकं चेति । लौकिकत्वं च विषय- ताविशेषः ॥ लौकिके षोढ़ा सन्निकर्षः करणम् ॥ 

अलौकिक तु सामान्यलक्षणा, ज्ञानलक्षणा, योगजधर्मश्चेति त्रिविधा प्रत्यासत्तिः ॥ तत्र सामान्यलक्षणा धूमत्वादिरूपा 

( ५२ ) 

तर्कसङ्ग्रहे- 

[ अनुमाननिरूपणम् 

तज्ज्ञानरूपा वा सामान्यं लक्षणं स्वरूपम् विषयो वा यस्या इति व्युत्प- त्तेः ॥ सा चाश्रयाणां निखिलधूमादीनाम् अलौकिकप्रत्यक्षे उपयुज्यते अतीतानागतधूमादिचक्षुः संयोगादेरसम्भवात् ॥ इन्द्रियाणामसन्निकृष्टानां प्रत्यक्षाजनकत्वात् ॥ ज्ञानलक्षणा तु सुरभिवन्दनमिति चाक्षुषोप- नीतभाने सौरम्भेण चक्षुषो योग्यसन्निकर्षासम्भवात् ॥ एवं योगिनां देशकालविप्रकृष्टपदार्थप्रत्यक्षे योगजधर्मः प्रत्यासत्तिः ॥ इति तर्क- सङ्ग्रहदीपिकाकाशे भगवदर्पिते प्रत्यक्षपरिच्छेदः ॥ १ ॥ 

अथानुमानम् । 

मूलम् - अनुमितिकरणमनुमानम् ॥ परामर्श- जन्यं ज्ञानमनुमितिः ॥ 

दीपिका अनुमानं लक्षयति- अनुमितिकरणमिति ॥ अनुमितेर्लक्षणमाह- परामर्शेति ॥ ननु संशयोत्तरप्रत्य- क्षेऽतिव्याप्तिः ॥ स्थाणुपुरुषसंशयानन्तरं 'पुरुषत्वव्या- प्यकरादिमान् अयम् ' इति परामर्शसति ' पुरुष एव ' इति प्रत्यक्षजननात् ॥ न च तत्रानुमितिरेवेति वाच्यम् ॥ 'पुरुषं साक्षात्करोमि ' इत्यनुव्यवसायविरोधादिति चेत् ॥ न ॥ पक्षतासहकृतपरामर्शजन्यत्वस्य विवक्षितत्वात् ॥ सिषाधयिषाविरहसहकृतसिद्धयभावः पक्षता साध्यसिद्धिरनुमितिप्रतिबन्धिका सिद्धिसत्त्वेपि ' अनु- मिनुयाम् इतीच्छायाम् अनुमितिदर्शनात् सिषाधयि- षोत्तेजिका । ततश्चोत्तेजकाभावविशिष्टमन्यभावस्य दाह- कारणत्ववत् सिषाधयिषाविरहसहकृत सिद्धयभावस्या- पिअनुमितिकारणत्वम् ॥ 

[[7]]

[[11]]

नीलकण्ठी- अनुमानं लक्षयतीति ॥ ' प्रत्यक्षोपजीवकत्व - १' अनुमिनेोमि ' इतीच्छायाम् । ' अनुमितिर्जायताम् ॥ 

अनुमाननिरूपणम् ] 

गुणग्रन्थः । 

(५३) 

सङ्गत्या अनुमानं निरूपयति ' इत्यर्थः ॥ परामर्शेतीति । तथा च प्रत्यक्षमित्यपेक्षयाऽनुमितेर्विलक्षणममितित्वेन अनुमानस्य प्रमाणा- न्तरत्वं सिध्यतीति भावः ॥ विपरीतज्ञानोत्तरमत्यक्षं प्रति विशेषद्- र्शनस्य हेतुत्वमङ्गीकुर्वताम् मतमवलम्ब्य शङ्कते नन्विति ॥ स्थाणु- पुरुषसंशयति ॥ इदं विरुद्धभावद्वयकोटिसंशयाङ्गीकारेण ॥ परे तु स्थाणुपुरुषेति ॥ स्थाणुत्वतद्भावपुरुषत्वतद्भावकोटिकेत्यर्थः इत्या- हुः । पुरुष एवेति निर्णयसूचनाय ॥ तत्र संशयोत्तरमत्यक्षस्थले ॥ अनुव्यवसायविरोधादिति ॥ इदमुपलक्षणम् पुरुषमनुमिनोमि इत्यनुव्यवसायाभावेन प्रमाणाभावादित्यपि द्रष्टव्यम्म् ॥ संशयोत्तर- प्रत्यक्षेजननीये वक्ष्यमाणपक्षतायाः परामर्शसहकारित्वे प्रयोजनाभावेन पक्षतासहकृतपरामर्शजन्यत्वविवक्षणान्नातिव्याप्तिरित्याह-पक्षतेति ॥ एतेन ' वह्निव्याप्यधूमवत्पर्वतवानयम् ' इति विशिष्टवैशिष्टयावगाहि- बुद्धिं प्रति विशेषणतावच्छेदकप्रकारकनिर्णय विधया ' वह्निव्याप्यधू- मवानयं पर्वतः इति परामर्शस्य कारणत्वेपि न तत्रातिव्याप्तिः ॥ पक्षतासहकृतपरामर्शजन्यत्वस्यासत्वेनातिव्याप्तेरभावादिति सङ्क्षेपः ॥ 

यद्यपि साध्यसंशयस्य पक्षतात्वेपि साध्यनिश्चयकाले अनुमितिवा- रणं सम्भवति तथापि धनगर्जनेन मेघानुमितौ व्यभिचारः । अतोन्या- दृशीं पक्षतामाह - सिषाधयिषेति ॥ सिषाधयिषायाः साध्यानुमिती- च्छायाः समवायेन योऽभावः स्वरूपसमवायैतदुभयवटितसामानाधि- करण्यसम्बन्धेन तद्विशिष्टायाः सिद्धेः समवायेन अभाव इत्यर्थः ॥ साध्यसिद्धिः पक्षतावच्छेदकविशिष्टे साध्यतावच्छेदकविशिष्ट- साध्यवैशिष्टयावगाहिनिश्चय इत्यर्थः । सिद्धौ सिषाधयिषाविरहवै- शिष्ट्यनिवेशनस्य प्रयोजनं दर्शयति सिद्धसत्वेपीति ॥ अत्र सिद्धिश्च ' पर्वतो वह्निमान् वह्निव्याप्यधूमवांश्च । इति समूहालम्बनरूपा ॥ अतः परामर्शसम्पत्तिरिति ध्येयम् ॥ 

( ५४ ) 

तर्कसग्रह - [ परामर्शव्याप्तिनिरूपणम् 

मूलम् - व्याप्तिविशिष्टपक्षधर्मताज्ञानं परामर्शः । यथा 'वह्निव्याप्यधूमवानयं पर्वतः ' इति ज्ञानं परामर्शः ॥ तज्जन्यं ' पर्वतो वह्निमान् ' इति ज्ञानमनुमितिः ॥ 

दीपिका - परामर्श लक्षयति-व्याप्तीति ॥ व्याप्तिवि- षयकं यत् पक्षधर्मताज्ञानं स परामर्श इत्यर्थः ॥ पराम- र्शमभिनीयं दर्शयति-यथेति । अनुमितिर्मभिनीय दर्श यति - तज्जन्यमिति ॥ परामर्शजन्यमित्यर्थः ॥ 

नीलकण्ठी- 'व्याप्तिविशिष्टपक्षधर्मताज्ञानम् ' इत्यत्र व्याप्तिवि - शिष्टे पक्षधर्मताव्याप्तिविशिष्टपचधर्मता तज्ज्ञानमिति सप्तमीतत्पुरुषा- ङ्गीकारे व्यभिचारिलिङ्गङ्कानुमितौ व्याप्तिविशिष्टपक्षधर्मताज्ञानजन्य- त्वाभावेनाव्याप्तिरतो व्याप्तिविशिष्टपदस्य व्याप्तिविषय केत्यर्थमवलम्ब्य ज्ञानान्तपदेन कर्मधारयमङ्गीकरोति-व्याप्तिविषयकमिति ॥ व्याप्यवच्छिन्नप्रकारतानिरूपितपक्षतावच्छेदकावच्छिन्नविशेष्यताशाली निश्वयः परामर्श इति तु निर्गलितोर्थः ॥ अभिनीय अभिलापक- शब्दमुच्चार्य ॥ 

मूलम् - यत्र धूमस्तत्राग्निरिति साहचर्यनियमो व्याप्तिः ॥ 

दीपिका व्याप्तेर्लक्षणमाह-यत्रेति ॥ 'यत्रधूमः तत्राग्निः इतिव्याप्तेरभिनयः ॥' साहचर्यनियमः' इति लक्षणम् ॥ साहचर्ये सामानाधिकरण्यं, तस्य नियमः, हेतुसमाना- धिकरणात्यन्ताभावाप्रतियोगिसाध्य सामानाधिकरण्यम् 

व्याप्तिरित्यर्थः ॥ 

१' अभिनीय' इति नास्ति । 

JA 

२ व्याप्तिं लक्षयति । 

पक्षधर्मतानिरूपणम् ] 

गुणग्रन्थः । 

( ५५ ) 

नीलकण्ठी- नियतसामानाधिकरण्यं साध्याभाववदवृत्तित्वादि- रूपं न सम्भवति ' इदं वाच्यम् ज्ञेयत्वात्' इत्यादौ अव्याप्तेः । साध्याभा- बाद्यप्रसिद्धेरित्यालोच्याह-हेतुसमानाधिकरणेति ॥ ' वह्निमान् धूमात् ' इत्यादौ धूमसमानाधिकरणो योऽत्यन्ताभावो घटात्यन्ता- भावः तद्मतियोगि वह्निः तत्सामानाधिकरण्यं धूमेऽस्तीति लक्षणसम- न्वयः ॥ धूमवान् वह्नेरित्यादौ तु धूमसामान्याभावस्यापि हेतुसमा - नाधिकरणतया तत्प्रतियोग्येव धूम इति नातिव्याप्तिः ॥ न च वह्निमान् धूमादित्यादौ तत्तद्वह्न्यभावस्य चालिनीन्यायेन धूमसामानाधिकरण- तया तादृशाभावाप्रतियोगित्वं न कस्यापि वह्नेरित्यव्याप्तिरिति वाच्यम् ॥ अप्रतियोगिसाध्येत्यस्य प्रतियोगितानवच्छेदकसाध्यताव- च्छेदकावच्छिन्नेत्यर्थतात्पर्यकतयाऽदोषात् ॥ प्रतियोगितायाम् साध्य- तावच्छेदकसम्बन्धावच्छिन्नत्वम् निवेशनीयम् तेन वह्निमान् धूमादि- त्यादौ समवायेन वह्नित्वावच्छिन्नप्रतियोगिताकाभावस्य धूमसमाना- धिकरणत्वेऽपि न क्षतिः ॥ हेतुपदं हेतुतावच्छेदकावच्छिन्नपरम् । अतो ' द्रव्यं विशिष्टसत्वात्' इत्यादौ विशिष्टस्य शुद्धानतिरेकितया हेत्वधिकरणगुणादिनिष्ठत्वेपि द्रव्यत्वाभावस्य नाव्याप्तिः । हेत्वधिकर- णता हेतुतावच्छेदकसम्बन्धावच्छिन्ना ग्राह्या । तेन ' वह्निमान् धूमात् ' इत्यादौ वह्निसामान्याभावस्य धूमसमवायिनिष्ठत्वेपि नाव्याप्तिः ॥ न चैवमपि कपिंयोगि एतद्वृक्षत्वादित्यादौ अव्याप्तिः ॥ साध्यस्य हेतु- समानाधिकरणाभावप्रतियोगितावच्छेदकावच्छिन्नत्वादिति वाच्यम् ॥ हेतुसमानाधिकरणाभावे प्रतियोगि वैयधिकरण्यस्य निवेशनीयत्वात् ॥ केवलान्वयिसाध्यके तादृशस्य घटाभावादेः प्रसिद्धत्वान्नाव्याप्तिरिति ॥ अधिकमस्मदीयमणिदीधितिव्याख्यायां बुद्धिकुशलैरनुसन्धेयम् ॥ मूलम् च्याप्यस्य पर्वतादिवृत्तित्वं पचधर्मता ॥ दीपिका - पक्षधर्मतास्वरूपमाह - व्याप्येति ॥ 

w 

( ५६ ) 

तर्कसङ्ग्रहे- [ स्वार्थानुमाननिरूपणम् 

मूलम् - अनुमानं द्विविधम् - स्वार्थ परार्थं च ॥ तत्र स्वार्थ स्वानुमितिहेतुः ॥ तथा हि-स्वय- मेव भूयदर्शनेन यत्र धूमस्तत्राग्निरिति महान- सादौ व्याप्तिं गृहीत्वा पर्वतसमीपं गतः तद्गते चालौ सन्दिहानः पर्वते धूमं पश्यन् व्याप्तिं स्मरति यत्र धूमस्तत्राग्निरिति, तदनन्तरं वह्नि- व्याप्यधूमवानयं पर्वत इति ज्ञानम् उत्पद्यते अयमेव लिङ्गपरामर्श उच्यते ॥ तस्मात् पर्वतो वह्निमान् इति ज्ञानम् अनुमितिः उत्पद्यते ॥ तदेतत्स्वार्थानुमानम् ॥ 

दीपिका अनुमानं विभजते- अनुमानमिति तद्द्वै- विध्यं दर्शयति-स्वार्थमित्यादिना ॥ तत्रेति उभयोर्मध्ये इत्यर्थः ॥ स्वार्थानुमानं दर्शयति-स्वयमेवेति-भूयोद- नेिनेति ॥ ननु पार्थिवत्व लोह लेख्यत्वादौ शतशः सह- चारदर्शनेपि मण्यादौ व्यभिचारोपलब्धेर्भूयोदर्शनेन कथं व्याप्तिग्रह इति चेत् ॥ न ॥ व्यभिचारज्ञानविरहसह- कृतसहचारज्ञानस्य व्याप्तिग्राहकत्वात् ॥ 

नीलकण्ठी- स्वर्थानुमानमिति ॥ स्वस्यार्थः प्रयोजनं साध्य- संशयनिवृत्तिरूपं यस्या इति व्युत्पत्त्या स्वीयसंशयनिवृत्तिप्रयोजनि- कानुमितिरित्यर्थः ॥ पश्यन् इति ॥ ' एकसम्बन्धि ज्ञानमपरसम्ब- न्धि स्मारकम् ' इति रीत्या दर्शनस्य स्मृतिहेतुत्वादिति भावः ॥ १ स्वार्थानुमानं विविच्य दर्शयति-' तथाहि ' इति ॥ स्वार्थानुमिति दर्शयति ॥ 

॥ 

स्वार्थानुमाननिरूपणम् ] गुणग्रन्थः । 

( ५७ ) 

कथं व्याप्तिग्रह इन्तीति ॥ व्यभिचारज्ञानदशायां न कश्चिदपि व्याप्तिनिश्चयमभ्युपैतीति भूयोदर्शनस्य व्याप्तिनिश्चयहेतुत्वं न सम्भव- तीति भावः । इदमुपलक्षणं भूयोदर्शनमित्यस्य भूयसां दर्शनानां समाहार इति, भूयसां साध्यहेतूनां दर्शन मिति, भूयः स्वधिकरणेषु दर्शनमिति वार्थः ॥ नाद्यः ॥ एकत्रैव सहचारदर्शनधारया व्याप्तिनिश्चयमसङ्गात् ॥ न द्वितीयतृतीयौ । 'एतद्रूपवान् एतद्रसात्' इत्यादिसाध्यहेत्वोरधिक- रणे च भूयस्त्वाभावेन व्याप्तिनिश्चयस्यानुत्पादप्रसङ्गादित्यपि बोध्यम् ॥ मणिकारसिद्धान्तमवलम्ब्याह - व्यभिचारज्ञानविरहेति ॥ व्या- तिग्राहकत्वादिति । व्याप्तिश्च हेतुसमानाधिकरणात्यन्ताभावप्रति- योगितानवच्छेदकसाध्यतावच्छेदकावच्छिन्नसाध्यसमानाधिकरणवृत्ति- हेतुतावच्छेदकरूपैव सामानाधिकरण्यं तस्य रासभादिसाधारण्यात् ॥ धूमत्वादेः स्वरूपतो व्याप्यतावच्छेदकत्वं तादृशधूमत्वत्वादिरूपेण व्याप्तित्वभित्यवच्छेद्यावच्छेदकयोरैक्येपि न क्षतिः ॥ इत्थं च साध्यतावच्छेदके तथाविधप्रतियोगितानवच्छेदकत्वांशग्रहे साध्यताव - च्छेदके तथाविधप्रतियोगितावच्छेदकत्वरूपव्यभिचारग्रहाभावोविपरी- तग्रहाभावविधया हेतुः ॥ साध्यसमानाधिकरणवृत्तिहेतुतावच्छेदकां- शग्रहेतु विशेषणज्ञानविधया सामानाधिकरण्यज्ञानं हेतुरिति रीत्या व्यभिचारज्ञानाभाव सामानाधिकरण्यज्ञानयोर्व्याप्तिग्रहहेतुवेति ध्येयम् ॥ वस्तुतस्तुहेतुव्यापक साध्य सामानाधिकरण्यमेव व्याप्तिः ॥ न च व्याप्ते रासभसाधारण्येन प्रमात्मक रासभलिङ्गकपरापर्शाद्धमात्मक- वह्नयनुमित्यापत्तिः ॥ प्रमात्मकपरामर्शस्य भ्रमानुमित्यजनकत्वनिय- मसत्त्वेन इष्टापत्तेरयोगादितिवाच्यम् ॥ यद्धर्मावच्छिन्नव्यापकत्वं व्या- तिघटकम् तद्धर्मधर्मितावच्छेदकव्याप्तिप्रकारकनिश्चयस्यैवानुमितिहेतु- त्वोपगमेन अदोषात् ॥ अत एव व्याप्तिशरीरे धूमत्वत्वाप्रवेशेन लाघ- वमिति दिकू ॥ 

( ५८ ) 

तर्कसङ्ग्रहे- [ स्वार्थानुमाननिरूपणम् 

मत्वरूपसामान्यप्रत्यासत्या 

दीपिका - व्यभिचारज्ञानं द्विविधम्-निश्चयः, शङ्का च ॥ तद्विरहः क्वचित्तर्कात् । क्वचित स्वतः सिद्ध एव ॥ धूमायोर्व्याप्तिग्रहे कार्यकारणभावभङ्गप्रसङ्गलक्षण- स्तकों व्यभिचारशङ्कानिवर्तकः ॥ नतु सकलवह्निधूमयो- रसन्निकर्षात्कथं व्याप्तिग्रह इतिचेत् ॥ न ॥ वह्नित्वधू- सकलवह्निधूमज्ञानसम्भ- वात् ॥ तस्मादिति ॥ लिङ्गपरामर्शादित्यर्थः ॥ 

नीलकण्ठी- शङ्का चेति ॥ व्यभिचारसंशयस्यापि व्याप्तिग्र- हप्रतिबन्धकत्वानुभवात् तत्साधारणव्यभिचारज्ञानत्वावच्छिन्नाभावो हेतुरिति हृदयम् ॥ तद्विरही व्यभिचारशङ्काविरहः ॥ क्वचिदिति ॥ तर्काभावेतरनिखिलकारणसमवधानस्थळे इत्यर्थः ॥ क्वचित स्वतः सिद्ध एवेति ॥ इतरकारणविरहस्थले तादृशकारणविरहम- युक्त एवेत्यर्थः ॥ तथाच तत्र तर्कापेक्षा नेतिभावः ॥ धूमाग्न्यो- रिति ॥ धूमाग्न्योर्व्याप्तिग्रहे उत्पत्स्यमाने व्यभिचारशङ्कानिवर्त्तकः कार्यकारणभावभङ्गप्रसङ्गलक्षणस्तर्क इत्यन्वयः ॥ स च तर्को 'धूमो यदि वह्निव्यभिचारी स्यात्, तर्हि वह्निजन्यो न स्यात् ' इत्याकारको बोध्यः ॥ 

ननु महानसीयवह्निधूमयोः सन्निकृष्टत्वेन सहचारग्रहेप्यन्येषां वह्नि- धूमानाम् असन्निकर्षेण सहचारप्रत्यक्षा सम्भवेन निखिलधूमेषु व्याप्तिम- त्यक्षं न सम्भवति ॥ तथा च पर्वतीयधूमदर्शनेन व्याप्तिस्मरणासम्भवात् परामर्शानुपपत्तिरित्याशयेन शङ्कते नतु सकलेति ॥ सकलवह्नि- धूमेषु लौकिकसन्निकर्षाभावेपि सामान्यप्रत्यासत्त्यात्मका लौकिक सन्नि- कर्षसद्भावात् वह्नित्वावच्छिन्नसामानाधिकरण्यत्वेन निखिल वह्निधूमस- हचारप्रत्यक्षसम्भवान्निखिलधूमेषु व्याप्तिग्रहः सम्भवति । एवं च पर्वती- यधूमेपि व्याप्तेर्गृहीतत्वेन धूमदर्शनेन स्मरणसम्भवान्न परामर्शानुप- पत्तिरिति समाधन्ते वह्नित्वधूमत्वेति ॥ 

परार्थानुमाननिरूपणम् ] 

गुणग्रन्थः । 

(५९) 

मूलम् - यत्तु स्वयं धूमादग्निमनुमाय परप्रतिप- त्त्यर्थं पञ्चावयववाक्यं प्रयुज्यते, तत्परार्थानुमा- नम् । यथा पर्वतो वह्निमान् ॥ १ ॥ धूमवत्त्वा- तू २ । योयो धूमवान् सः सोनिमान् यथा महान- सम् ३ । तथा चायम् ४ । तस्मात्तथा २ । इति अनेन प्रतिपादितात् लिङ्गात् परोप्यनिं प्रति- पद्यते ॥ प्रतिज्ञाहेतूदाहरणोपनयनिगमनानि पञ्चावयवाः ॥ पर्वतोग्निमानिति प्रतिज्ञा ॥ धूम- वत्त्वादिति हेतुः ॥ योयो धूमवान्सः सोम्निमान् यथा महानसम् इत्युदाहरणम् । तथा चायमि- त्युपनयः ॥ तस्मात्तथेति निगमनम् ॥ 

दीपिका - परार्थानुमानमाह-यत्त्विति ॥ यच्छब्दस्य तत्परार्थानुमानम् इतितच्छब्देनान्वयः ॥ पञ्चावय- ववाक्यमुदाहरति यथेति ॥ अवयवस्वरूपमाह-प्रति- ज्ञेोति ॥ उदाहृतवाक्येषु प्रतिज्ञादिविभागमाह-पर्वतो वह्निमानिति ॥ साध्यवत्तया पक्षवचनम् प्रतिज्ञा ॥ पञ्चम्यन्तं लिङ्गप्रतिपादकं वचनं हेतुः ॥ व्याप्तिप्रतिपादकं वचनम् उदाहरणम् ॥ व्याप्तिविशिष्टलिङ्गप्रतिपादकं वचनम् उपनयः ॥ हेतुसाध्यवत्तया पक्षप्रतिपादकं वच- नम् निगमनम् । पक्षज्ञानं प्रतिज्ञाप्रयोजनम् ॥ लिङ्ग- ज्ञानं हेतुप्रयोजनम् ॥ व्याप्तिज्ञानमुदाहरणप्रयोजनम् । पक्षधर्मताज्ञानमुपनयप्रयोजनम् । अबाधित्वादिकं निगमनप्रयोजनम् ॥( ६० ) 

तर्कसङ्ग्रहे- [ परार्थानुमाननिरूपणम् 

sent. am hola 30160 

नीलकण्ठी - यद्यपि परार्थानुमानशब्दस्य परस्य मध्यस्थस्य अर्थः प्रयोजनं साध्यानुमितिरूपं यस्मादिति व्युत्पत्त्या परसमवेतानुमितिकर- गलिङ्गपरामर्शः अत एव 'स्वार्थानुमितिपरार्थानुमित्योर्टिङ्गपरामर्श एव कारणम् ' इत्याद्यग्रिममूलं सङ्गच्छते ॥ तथापि परार्थानुमानमयो- जके पञ्चावयववाक्ये परार्थानुमानशब्द स्यौपचारिकः प्रयोग इति मन- सिकृत्य मूलमवतारयति - परार्थानुमानमाहेति ॥ पञ्चावयववाक्य- मित्यनेन पञ्च अवयवा यस्य वाक्यस्येति व्युत्पत्त्या प्रतिज्ञादिवाक्य- पञ्चकसमुदायत्वं न्यायलक्षणम् बोध्यम् ॥ अनेन प्रतिपा- दितालिङ्गादिति ॥ प्रतिज्ञादिपञ्चकसमुदायप्रयोज्यलिङ्गपरामर्शा- दित्यर्थः ॥ साध्यवत्तया पक्षवचनमिति ॥ साध्यतावच्छेदकाव- च्छिन्नसाध्यप्रकारताकपक्षतावच्छेदकावच्छिन्नपक्षविशेष्यकबोधजनक- 

वाक्यमित्यर्थः ॥ उदाहरणात् साध्यतावच्छेदकविशिष्टवैशिष्टयावगाहि- ज्ञानम्, न पक्षतावच्छेदकविशिष्टे उपनयाच्च पक्षतावच्छेदकविशिष्टे न साध्यतावच्छेदकविशिष्टवैशिष्टयज्ञानमिति तयोर्निरासः ॥ वाक्यपदस्य न्यायावयववाक्यपरत्वात् न्यायवहिर्भूतवाक्यव्युदासः ॥ एवमग्रेपि ॥ 'अयं न दण्डी तद्दण्डसंयोगाजन्यद्रव्यत्वात्' इत्यादौ प्रतिज्ञायां पञ्च- म्यन्तत्वसत्त्वादतिव्याप्तेर्वारणाय लिङ्गप्रतिपादकमिति ॥ हेतुमतिपा- दकवाक्यमित्यर्थः॥व्याप्तिप्रतिपादकमिति ॥ प्रकृतहेतुमतिमकृत- हेतुव्यापकत्वविशिष्टसाध्यबोधकवाक्यमित्यर्थः ॥ कथम् उदाहरणस्य व्यापकत्वबोधकतेति चेत् । इत्थम् साध्यपदस्य हेतुव्यापकत्वविशिष्ट- साध्यनिरूढलक्षणया ॥ न च द्विरुक्तयत्पद्स्य वैयर्थ्यमिति शङ्कयम् ॥ तादृशतात्पर्यग्राहकतया सार्थक्यात् ॥ अथवा प्रथमयत्पदार्थे महानसे द्वितीययत्पदार्थे च महानसान्यस्मिन् प्रकृतहेतुमत्त्वस्य तत्पदार्थे तस्मिन् साध्यस्य च शाब्दबोधे जाते उत्तरकालं व्यापकताबोधो मानसः ॥ तथा च व्याप्तिप्रतिपत्तिपरत्वम् उदाहरणस्याक्षतत्वमिति न कश्विदोषगन्ध इति दिकू ॥ व्याप्तिविशिष्टलिङ्गप्रतिपादक- 

अनुमानोपसंहारः ] गुणग्रन्थः । 

( ६१ ) 

मिति ॥ पक्षतावच्छेदकविशिष्टविशेष्यक प्रकृतसाध्यव्याप्यहेतुप्रका-- रकबोधनcharक्यमित्यर्थः ॥ पक्षधर्मताज्ञानज्ञानार्थमुप- 

नयः' इति पाठे तु ' प्रयुज्यत ' इति शेषपूरणेन प्रदर्शितार्थ एव यथा कथञ्चित् सङ्गमनीयः ॥ हेतुसाध्यवत्तया पक्षवचनमिति ॥ हेतुज्ञानज्ञाप्यत्वविशिष्टसाध्यवद्विषयक बोधजनकवाक्यमित्यर्थः ॥ उत्त- रकालमबाधितासत्प्रतिपक्षितत्वविषयकबोधो मानसो द्रष्टव्यः ॥ 

मूलम् - स्वार्थानुमितिपरार्थानुमित्योर्लिङ्गपरा- मर्श एव करणम् ॥ तस्मालिङ्ग परामर्शो- -नुमानम् ॥ 

दीपिका - अनुमितिकरणमाह-स्वार्थेति ॥ ननु व्याप्ति- स्मृतिपक्षधर्मताज्ञानाभ्यामेव अनुमितिसम्भवे विशिष्ट--. परामर्शः किमर्थमङ्गीकर्तव्य इति चेत् ॥ न ॥ वह्नि- व्याप्यधूमवानयम् ' इति शाब्दपरामर्शस्थले परामर्शा- वश्यकतया लाघवेन सर्वत्र परामर्शस्यैव कारणत्वात् ॥ लिङ्गं न करणम् ॥ अतीतानागतादौ व्यभिचारात् ॥ व्यापारवत्करणं कारणम् इतिमते परामर्शद्वारा व्याप्तिज्ञानं करणम् । तज्जन्यत्वे सति तजन्यजनको व्यापारः ॥ अनुमानमुपसंहरति तस्मादिति ॥ 

नीलकण्ठी- ननु विशिष्टवैशिष्टयावगाहि परामर्शस्यानुमितिम्प्रति हेतुत्वे तत्रान्यथासिद्धत्वनियतपूर्ववृत्तित्वयोर्द्वयोः कल्पनीयतया गौर- वम 'वह्निव्याप्यो धूमो, धूमवान् पर्वतः इति ज्ञानद्वयस्य तव मते विशिष्टपरामर्श प्रति कारणत्वेन कृप्तस्य कारणत्वे तु अनन्यथासिद्धत्व- मात्रस्य कल्पनीयतया लाघवमिति प्रभाकरः शङ्कते - नान्वति ॥ 

१ व्याप्तिज्ञानं, पक्षज्ञानं, साध्यज्ञानं, लिङ्गज्ञानं यत्किचिज्जन्यज्ञानमात्रं वा परामर्शव्यापारकम् ॥ 

( ६२ ) 

तर्कसङ्ग्रहे- 

[ हेतुभेदाः 

वह्निव्याप्यधूमवानयमिति ॥ अत्र त्वदभिमतकारणासत्त्वेन व्यभिचारान्न ज्ञानद्वयस्य कारणत्वं सम्भवतीतिभावः ॥ कथञ्चिदपि व्याप्यतावच्छेदकधूमत्वादेर्भानं परामर्शेन सम्भवतीति स्फोरणाय - शाब्देति ॥ लाघवेनेति ॥ कल्पनालाघवेनेत्यर्थः ॥ तथाहि- ज्ञानद्वये अनन्यथासिद्धत्वनियतपूर्ववृत्तित्वयोः कृल्पनापेक्षया विशिष्ट - परामर्शे तत्कल्पनस्यैव लवीयस्त्वमिति ॥ वस्तुतस्तु तद्धर्मावच्छि- न्नविशेष्यकव्याप्तिप्रकारकनिश्वयविशिष्टतद्धर्मावच्छिन्नमकार कपक्षताव- च्छेदकावच्छिन्नविशेष्यकनिश्चयत्वस्यैव कारणतावच्छेदकत्वं ज्ञानद्वय- साधारण्यानुरोधेन तेन मन्तव्यम् ॥ नैयायिकमते तु व्याप्तिविशिष्ट - वैशिष्ट्या वगाहिनिश्चयत्वं कारणतावच्छेदकमिति कारणतावच्छेदक- लाघवमवधेयम् ॥ विनिगमनाविरहेण ज्ञायमानलिङ्गत्वेनापि कारणं वद- तामाचार्याणां मतं निरस्यति-लिङ्गं न करणमिति ॥ व्यभिचारा दिति॥ तत्राप्यनुमितेरनुभवसिद्धत्वेन तदव्यवहितपूर्वं भूतभविष्यद्धमा देरसत्त्वादितिभावः ॥ मत्त इति ॥' फलायोग्यव्यवच्छिन्नं कारणम् इति मते तु परामर्श एव करणमिति ध्येयम् । कारणत्वेऽतिव्याप्तिवार- णाय तज्जन्यत्वे सतीति ॥ 

मू० - लिङ्गं त्रिविधम्-अन्वयव्यतिरेकिकेवला- न्वयि केवलव्यतिरेकि चेति ॥ अन्वयेन व्यतिरे- केण च व्याप्तिमदन्वयव्यतिरेकि ॥ यथा वह्नौ- साध्ये धूमवत्त्वम्यत्र धूमस्तत्राग्निरिति अन्व- यव्याप्तिः । यत्र वह्निर्नास्ति तत्र धूमोपि नास्ति यथा महाह्रद इति व्यतिरेकव्याप्तिः । अन्वय- मात्रव्याप्तिकं केवलान्वयि ॥ यथा वटोsभिधेयः 

हेतुभेदाः ] 

गुणग्रन्थः । 

( ६३ ) 

प्रमेयत्वात् पटवत् । अत्र प्रमेयत्वाभिधेयत्व- योर्व्यतिरेकव्याप्तिर्नास्ति सर्वस्यैव प्रमेयत्वाद- भिधेयत्वा च ॥ व्यतिरेकमात्रव्याप्तिकं केवल- व्यतिरेकि । यथा । पृथिवीतरेभ्यो भिद्यते गन्ध- वत्त्वात् । यदितरेभ्यो न भिद्यते न तद्गन्धवत् । यथा जलम् ॥ नचेयम् तथा । तस्मात् न तथेति । अत्र यगन्धवत् तदितरभिन्नमित्यन्वयदृष्टान्तो नास्ति पृथिवीमात्रस्य पक्षत्वात् ॥ 

दीपिका-लिङ्गं विभजते-लिङ्गमिति ॥ अन्वयव्यतिरे- किणं लक्षयति-अन्वयेनेति ॥ हेतुसाध्ययोर्व्याप्तिरन्वयः व्याप्तिः, तदभावयोव्याप्तिर्व्यतिरेकव्याप्तिः केवलान्य यिनो लक्षणमाह-अन्वयेनेति ॥ केवलान्वयिसाध्यक लिङ्ग केवलान्वाये ॥ अत्यन्ताभावात्वं केवला न्वयित्वम् ॥ केवलान्वायनमुदाहरति-घटोभिधेयः प्रभे- यत्वादिति ॥ ईश्वरप्रमाविषयत्वं सर्वपदाभिधेयत्वं च सर्वत्रास्तीति व्यतिरेकाभावः ॥ केवलव्यतिरेकिणो ल- क्षणमाह-व्यतिरेकेति ॥ केवलव्यतिरेकिणमुदाहरति पृथिवीति ॥ 

नन्वितरभेदः प्रसिद्धो न वा । आद्ये यत्र प्रसिद्धस्तत्र हेतुसत्त्वे अन्वयित्वम् । असत्त्वे असाधारण्यम् ॥ द्वितीये साध्ये ज्ञानाभावात् कथं तद्विशिष्टानुमितिः । विशे- पणज्ञानाभावे विशिष्टज्ञानानुदयात् ॥ प्रतियोगिज्ञाना- भावाद्व्यतिरेकव्याप्तिज्ञानमपि न स्यादिति चेत् ॥ न ॥ जलादित्रयोदशान्योन्याभावानां त्रयोदशसु प्रत्येकं 

( ६४ ) 

तर्कसङ्ग्रहे- 

[ हेतुभेदाः 

प्रसिद्धानां मेलनम् पृथिव्यां साध्यते ॥ त्रयोदशत्वाव- च्छिन्नसाध्यस्यैकाधिकरणवृत्तित्वाभावान्नान्वयित्वासा- धारण्ये । प्रत्येकाधिकरणप्रसिद्ध्या साध्यविशिष्टातुमि- तिः ॥ साध्याभावव्यापकीभूताभावप्रतियोगित्वमिति व्यतिरेकव्याप्तिनिरूपणं च यदितरेति ॥ 

नीलकण्ठी - यद्यप्यनुमाननिरूपणस्यैव प्रतिज्ञातत्वेन तद्विभाग एवोचितः । तथापि लिङ्गस्य त्रैविध्ये प्रदर्शिते तज्ज्ञानस्य त्रैविध्यं फल- तीति मनसिकृत्याह - लिङ्गं विभजत इति ॥ ' अन्वयेन व्यति- रेकेण च व्याप्तिमत् ' इति मूलस्य ' अन्वयसहचारग्रहग्राह्यव्याप्तिम- त्त्वे सति व्यतिरेकसहचारग्रहग्राह्यव्याप्तिमत् इत्यर्थे मनसिकृत्य तादृशव्याप्तिद्वयं प्रकाशयति-हेतुसाध्ययोरिति ॥ अन्वयमात्र- व्याप्तिकत्वरूप केवलान्वयिलक्षणे मात्रपदेन व्यतिरेकव्याप्तेर्व्यवच्छेद्य- तया सिद्धिभ्यां व्यापात इत्यालोच्य प्रकारान्तरेण परिष् रोति - केवलान्वयिसाध्यकमिति ॥ केवलान्वयिसाध्यकव्य- तिरेकहेतोः सङ्ग्रहाय साध्ये केवलान्वयित्वं निवेशितं तदेव निर्वक्ति- अत्यन्ताभावेति ॥ निरवच्छिन्नवृत्तिमदत्यन्ताभावेत्यर्थः ॥ तेन गगनाभावसंयोगाभावादिसाध्य कहेतोः सङ्ग्रहः ॥ घटपटाद्यभिधेयत्वस्य पटादावसत्त्वेन सर्वत्र सत्त्वासम्भवादाह - सर्वपदाभिधेयमिति ॥ मूले, व्यतिरेकमात्रव्यातिकम् इति ॥ निश्चितव्यतिरेकव्या- प्तिमात्रकमित्यर्थः ॥ तेन पृथिवीतरेभ्यो भिद्यते गन्धवत्त्वादित्यादौ अन्वयव्याप्तेः सत्वेपि न लक्षणासङ्गतिः ॥ इतरभेदः पृथिवीतरत्वा- वच्छिन्नप्रतियोगिताकभेदः । अन्वयित्वमिति ॥ अन्वयसहचा- रग्रहग्राह्यव्याप्तिमत्त्वं स्यादित्यर्थः । तथा च प्रसिद्धानुमानमिव एतदप्यन्वयव्यतिरेकि एव स्यादिति भावः ॥ असाधारण्यमिति ॥ सपक्षव्यावृत्तत्वरूपासाधारणलक्षणाक्रान्तत्वादिति भावः अमसिद्धसा- ध्यकेपि साध्यविशेषणकानुमितिरेवेत्यभिप्रायेणाह - साध्येत्यादि ॥ 

पक्षलक्षणनिरूपणम् ] 

गुणग्रन्थः । 

( ६५ ) 

व्यतिरेकव्याप्तिः इति ॥ साध्याभावव्यापकाभावप्रतियोगित्वरूपे- त्यर्थः ॥ पृथिवीतरसामान्यभेदो न साध्यते, अपितु जलादिभेदकूटः साध्यते ॥ तथा च नोक्तदोषावसर इत्याह-जलादीति ॥ जलादी- नां ये त्रयोदशान्योन्याभावाः तेषां कूटः साध्यत इत्यर्थः ॥ समुदायस्य प्रसिद्धयसम्भवादाह- प्रत्येकमिति ॥ त्रयोदशत्वावच्छिन्नेति ॥ अनुमितेः पूर्वं निश्चितसाध्यतावच्छेदकावच्छिन्नवतो धर्मिण एवाम- सिद्धया न तत्र हेतोः सत्त्वासत्त्वनिबन्धने अन्वयित्वासाधारण्ये इति समुदितोर्थः ॥ प्रत्येकप्रसिद्धौ अपेक्षा बुद्धिविशेषविषयत्वरूपसमुदाय- त्वविशिष्टज्ञानं सम्भवति तथा च विशेषणतावच्छेदकप्रकारक निर्णयस्य सद्भावात् साध्यतावच्छेदकविशिष्टवैशिष्टयावगाह्यनुमितिर्व्यतिरेकव्या- प्तिज्ञानं च सम्भवतीत्याह - प्रत्येकाधिकरणेत्यादिना ॥ यद्यपि नलादिचतुर्दशान्योन्याभावानां चतुर्दशसु प्रत्येकम् इति रीत्या वक्तुमु- चितम् तथापि अर्थापत्तेः प्रमाणान्तरत्वमङ्गीकुर्वन्तं प्रभाकरम् आ व्यतिरेकव्याप्तेरनुमित्यङ्गस्य प्रदर्शनीयतया तन्मत्तसाधारण्येन व्यतिरे- कव्याप्ति प्रदर्शयितुं जलादित्रयोदशेत्यादिकथनम् ॥ न च तन्मते जलादिचतुर्दशान्योन्याभावाः प्रसिद्धाः अभावस्याधिकरणानात्मकस्य तेनाङ्गीकारादिति ध्येयम् ॥ केचित्तु जलमेवादि येषां त्रयोदशानां इति विग्रहेण जलादिमतियोगिकानां चतुर्दशानामन्योन्याभावानामित्यर्थः ॥ त्रयोदशस्विति ॥ जादीत्यादिः ॥ उक्तविग्रहेण चतुर्दशस्वित्य- र्थः ॥ अग्रेप्येवं बोध्यमित्याहुः ॥ 

मूलम् - सन्दिग्धसाध्यवान् पक्षः यथा धूमवत्त्वे हेतौ पर्वतः ॥ निश्चितसाध्यवान् सपक्षः यथा तत्रैव महानसम् ॥ निश्चितसाध्याभाववान् विपक्षः ॥ यथा तत्रैव महाह्रदः ॥ 

( ६६ ) 

तर्कसङ्ग्रहे- 

[असद्धेतुनिरुपणम् 

दीपिका-पक्षलक्षणमाह-सन्दिग्धेति ॥ ननु श्रवणान- न्तरभाविमननस्थले अव्याप्तिः, तत्र वेदवाक्यैरात्मनो निश्चितत्वेन सन्देहाभावात् । किं च प्रत्यक्षेपि वह्नौ यत्रे- च्छयानुमितिः तत्राव्याप्तिरिति चेत् । न ॥ उक्तपक्षता- श्रयत्वस्य पक्षलक्षणत्वात् ॥ सपक्षलक्षणमाह-निश्चिते- ति ॥ विपक्षलक्षणमाह-निश्चितेति ॥ 

नीलकण्ठी-मूळे सन्दिग्धसाध्यवानिति ॥ विशेष्यता सम्ब- न्धेन साध्यमकारकसंशयविशिष्ट इत्यर्थः ॥ सपक्षलक्षणादिकमप्येवमेव परिष्कर्त्तव्यम् ॥ पक्षलक्षणस्याऽव्याप्तिमाशङ्कते - दीपिकायां नन्विति ॥ संशयविघटकशाब्दसिद्धिस्थलेऽव्याप्तिमुक्त्वा प्रत्यक्षस्थलेपि तामाह- किचेति ॥ उक्तति ॥ सिषाधयिषाविशिष्टसिद्धभावरूपपक्षताश्रय- 

tetraः ॥ 

मूलम् - सव्यभिचारविरुद्धसत्प्रतिपक्षासिद्धवा- धिताः पञ्च हेत्वाभासाः - सव्यभिचारोनैका न्तिकः ॥ स त्रिविधः - साधारणासाधारणानु पसंहारिभेदात् ॥ 

दीपिका एवं सद्धेतून निरूप्य असद्धेतून निरूप- यितुं विभजते- सव्यभिचारोति ॥ अनुमितिप्रतिबन्धकय- थार्थज्ञानविषयत्वम् हेत्वाभासत्वम् ॥ सव्यभिचारं विभजते-स विविध इति ॥- 

नीलकण्ठी-सद्धेतून निरूप्येति ॥ व्याप्त्यादिविशिष्टहेतून निरूप्येत्यर्थः । सद्धेतु निरूपणे असद्धेतोः स्मरणात् मसङ्गसङ्गत्या तत्रि- रूपणमिति भावः ॥ मूले हेत्वाभासा इति ॥ हेतुवदाभासन्त इति हेत्वाभासाः ॥ दुष्टहेतवो निरूप्यन्त इत्यर्थः ॥ 

असद्धेतुनिरूपणम् ] 

गुणग्रन्थः । 

( ६७ ) 

ननु सामान्यधर्मप्रकाशकज्ञानमन्तरा विशेषजिज्ञासानुदयेन सव्य- भिचारेत्यादिना विभागोनुचित इत्याशङ्कामपनिनीषुर्दोषलक्षणेऽभिहिते दोषवत्त्वरूपदुष्टलक्षणस्याऽतिस्फुटत्वाल्लाघवो भवतीति इत्याशयेन दोषसामान्यलक्षणमाह- अनुमितीति ॥ हेत्वाभासत्वमिति ॥ हेतोराभासाः हेत्वाभासाः हेतुनिष्ठा दोषाः तेषां भावस्तत्त्वमित्यर्थः ॥ ' हृदो वह्निमान् ' इत्याद्यनुमितिं मति ' वह्न्यभाववान्हृदः * दिबाधनिश्चयस्य प्रतिबन्धकतया प्रमात्मकतादृशनिश्वयविषयत्वम् 

। 

इत्या- 

, 

भाववद् हदादौ अक्षतमिति लक्षणसमन्वयः ॥ तत्रानुमितिपदं अजहल्लक्षणया अनुमितितत्करणान्यतरपरम् ॥ तेन व्यभिचारादिज्ञा- नस्य परामर्शतिबन्धकतयैव निर्वाहादनुमित्यप्रतिबन्धकत्वेपि व्यभि- चारादिषु नाव्याप्तिः । ' पर्वतो निर्वह्निः ' इति बाघभ्रमस्य ' पर्वतो वह्निमान् ' इत्यनुमितिप्रतिबन्धकत्वात् तद्विषयवह्नयभाव दौ अतिव्या- तिरतो यथार्थेति ॥ भ्रमभित्रेत्यर्थः ॥ अथैवमपि वह्नया हृदा- मकबाधैकदेशे वयभावादौ अतिव्याप्तिः । ' वह्नयभाववान् हृदः इत्याकारकयथार्थज्ञानविषयत्वस्य तत्र सत्त्वादिति चेत् ॥ न ॥ यद्रूपाव- च्छिन्नविषयकज्ञानसामान्यमनुमितिप्रतिबन्धकम् तद्रूपावच्छिन्नत्वं दोष- त्वमित्यर्थपर्यवसानेन अदोषात् ॥ वह्नयभाववत्त्वावच्छिन्नविषय- कस्य वचभाववान् हृदः " इति ज्ञानस्यानुमितिप्रतिबन्धकत्वेपि तादृशसामान्यान्तर्गतस्य ' वह्न्यभावः इत्याकारकज्ञानस्यामतिब- न्धकत्वेन वयभावत्वादेर्यद्रूपपदेन उपादानासम्भवात् ॥ न च तहि यथार्थपदम् व्यर्थम् ॥ पर्वतो निर्नह्निरिति भ्रमविषये वह्नयभावादौ अतिव्याप्तेः उक्तरीत्यैवावधारणसम्भवात् इति वाच्यम् ॥ ज्ञानपदस्य ज्ञानविशेषतात्पर्यग्राहकतया यथार्थपदसार्थक्यात् ॥ एवं च यद्रूपाव- च्छिन्नविषयकानाहार्याप्रामाण्यज्ञानानास्कन्दितनिश्चयसामान्यं मकृता- नुमितिप्रतिबन्धकं तद्रूपावच्छिन्नत्वं दोषत्वमित्यर्थः पर्यवसितः ॥ 

(६८) 

तर्कसङ्ग्रहे- [ साधारणनिरूपणम् 

तेन वचभाववदहविषयक स्याहार्यस्याप्रामाण्यज्ञानविशिष्टज्ञानस्य संशयस्य वा अनुमित्यप्रतिबन्धकत्वेपि नासम्भव इत्यलं पल्लवितेन ॥ परे तु इदं दुष्टानामेव लक्षणम् परन्तु ज्ञायमानव्यभिचारादेः प्रति- बन्धकत्वमभ्युपेत्य ॥ तदर्थस्त्वनुमितिप्रतिबन्धका ये व्यभिचारा- दय एकज्ञानविषयमकृतुतावच्छेदकुवत्वसम्बन्धेन तत्मकारक यथार्थ- ज्ञानविशेष्यत्वम् ॥ धूमवान् वद्धेरित्यादौ धूमाभाववद्वृत्तित्वविशि- टवह्निर्व्यभिचारः उक्तसम्बन्धेन तद्वान् वह्निः ' इत्याकास्कयथार्थ - ज्ञानविशेष्यत्वमस्तीति लक्षणसमन्वयः ॥ अनुमितिपदस्य प्रकृतानु- मितिपरतया सद्धेतौ अनुमितिप्रतिबन्धकी भूत व्यभिचारादीनाम् अम- सिद्धत्वात् नातिव्याप्तिः ॥ यथार्थपदादाने दर्शितसम्बन्धेन व्यभिचा- रमकारकभ्रमविशेष्यत्वस्य सद्धेतौ अपि सत्त्वेनातिव्याप्तिः स्यादिति विदेशः इत्याहः ॥ स त्रिविध इति ॥ सामान्यलक्षणं तु 

त्यतमत्वम् स्फुटम् ॥ 

॥ 

॥ 

मूलम्-तत्र साध्याभाववद्वृत्तिः साधारणोऽनैका- न्तिकः । यथा पर्वतोऽग्निमान् प्रमेयत्वादितिप्र- मेयत्वस्य वह्न्यभाववति ह्रदे विद्यमानत्वात् । सर्वसपक्ष (विपक्ष ) व्यावृत्तः पक्षमात्रवृत्तिःअ- साधारणः । यथा शब्दोऽनित्यः शब्दत्वादिति। शब्दत्वं हि सर्वेभ्यो नित्येभ्योऽनित्येभ्यो व्या- वृत्तं शब्दमात्रवृत्ति ॥ अन्वयव्यतिरेकदृष्टान्त- रहितोऽनुपसंहारी । यथा सर्वमनित्यं प्रमेयत्वा- दिति ॥ अत्र सर्वस्यापि प्रमेयत्वात् दृष्टान्तो नास्ति ॥ 

साधारणनिरूपणम् ] 

गुणग्रन्थः । 

( ६९ ) 

दीपिका- साधारण लक्षयति-तन्त्रेति ॥ उदाहरति- यथेति ॥ असाधारणं लक्षयति- सर्वेति ॥ अनुपसंहा- रिणो लक्षणमाह-अन्वयेति ॥ 

नीलकण्ठी- मूळ तत्रेति । साधारणादिषु मध्ये इत्यर्थः ॥ साध्याभाववद्वृत्तिरिति ॥ साध्यतावच्छेदकधर्म संवन्धावच्छिन्नमति योगिताकाभाववन्निरूपितहेतुतानवच्छेदक सम्बन्धावच्छिन्नाधेयत्तावदि- त्यर्थः ॥ तेन वह्निमान् धूमादित्यादी हेतुमति पर्वतादौ तत्तत्सा- "ध्याभावस्य सम्बन्धान्तरावच्छिन्नसामान्याभावस्य च सत्त्वेपि साध्या- भाववति धूमावयवादौ समवायादिना धूमादेर्वृत्तित्वेपि च नाति- व्याप्तिः ॥ अत्र च साध्याभावानां सम्बन्धविशेषावच्छिन्नत्वानिवेशे वह्निमान् धूमादित्यादौ वह्नयाद्यभावस्य कालिकादिसम्बन्धेन पर्वतादौ वृत्तेरतिव्याप्तिः ॥ दैशिक विशेषणताविशेषावच्छिन्नत्वनिवेशे पटत्वा- भावादिसाध्यकव्यभिचारिणि साध्याभावस्य घटत्वादे विशेषणताविशे- षेणाधिकरणामसिद्धयाऽव्याप्तिरतः साध्यतावच्छेदकसम्बन्धेन साध्यव- ताग्रहं प्रति येन सम्बन्धेन साध्याभाववत्तानिश्चयः प्रतिबन्धकः तेन सम्बन्धेन साध्याभाववत्त्वं विवक्षणीयम् ॥ वह्नयादौ साध्ये तादृशसं- बन्धो दैशिकविशेषेण घटत्वाभावादौ च साध्ये समवायः तथेति न दोषः ॥ " कपिसंयोगी, एतदृक्षत्वात्' इत्यादौ तादृशसम्बन्धो निर- वच्छिन्नदैशिक विशेष णतेति दिक् ॥ न च विरुद्धेऽतिष्याप्तिरिति भ्रमितव्यम् ॥ उपाधेयसङ्करेप्युपाधेरसङ्करात् इति न्यायेन तस्य विरुद्धसाधारण्येपि क्षतिविरहाद ॥ 

• सर्वसपक्षव्यावृच इति ॥ सपक्षवृचित्वत्वावच्छिन्नाभाववा- नित्यर्थः ॥ सर्वपदम् सपक्षवृत्तित्वसामान्याभावनिवेशस्फोरकम् ॥ सपक्षपदं निश्चित साध्यवदर्थकम् ॥ शब्देऽनित्यत्वसाधकशब्दत्वादिस- द्वितावपि पक्षे साध्यसन्देहदशायाम् असाधारण्यस्येष्टत्वादिति सम्प्रदाय- विदः ॥ नवीनास्तु सद्धेतावपि पक्षे साध्यसन्देहदशायामसाधारण्यस्य( ७० ) 

तर्कसङ्ग्रहे- [ असिद्धद्देत्वाभाखनिरूपणम् 

प्रकृतपरामर्शकालिक विरुद्ध परामर्शदशायां सत्प्रतिपक्षस्य च स्वीकारे बाघ दशायां बाधस्याप्यङ्गीकारापत्तेः ॥ नहि वैषम्ये युक्तिं पश्यामः ॥ एवं चात्र सपक्षपदं केवलसाध्यवत्परम् ॥ ' शब्दोऽनित्यश्चाक्षुषत्वाद्' इत्यादिसाध्यवदवृत्तिहेतोरेव लक्ष्यतेति न कौपि दोष इति माहुः । अन्वयव्यतिरेकदृष्टान्तरहित इति ॥ तत्त्वं च किञ्चिद्वि- शेष्यकनिश्वयाविषयसाध्यकत्वे सति किञ्चिद्विशेष्यकनिश्चयाविषयसा- ध्याभावकत्वम् ॥ नवीनमते तु अत्यन्ताभावाप्रतियोगित्व विशिष्टसा- ध्यादिकमेवानुपसंहारित्वम् ॥ तज्ज्ञानस्य व्यतिरेकव्याप्तिग्रहमति- 

बन्धकता ॥ 

मूलम् - साध्याभावव्याप्तो हेतुर्विरुद्धः ॥ यथा शब्दो नित्यः कृतकत्वादिति ॥ कृतकत्वं हि नित्यत्वाभावेनानित्यत्वेन व्याप्तम् ॥ यस्य साध्याभावसाधकं हेत्वन्तरं स सत्प्रतिप- क्षः ॥ यथा शब्दो नित्यः श्रावणत्वाच्छन्दत्व- वत् । शब्दोऽनित्यः कार्यत्वात् घटवदिति ॥ असिद्धस्त्रिविधः - आश्रयासिद्धः, स्वरूपासिद्धो, व्याप्यत्वासिद्धवति ॥ आश्रयासिद्धो यथा गगनारविन्दं सुरभि अरविन्दत्वात् सरोजार- विन्दवत् इति । अत्र गगनारविन्दमाश्रयः स च नास्त्येव ॥ स्वरूपासिद्धो यथा शब्दो नित्य- श्चाक्षुषत्वात् रूपवदिति । अत्र चाक्षुषत्वं पक्षे नास्ति शब्दस्य श्रावणत्वात् ॥ 

असिद्ध हेत्वाभासनिरूपणम् ] गुणग्रन्थः । 

दीपिका-विरुद्धं लक्षयति-साध्येति ॥ सत्प्रतिपक्षं लक्षयति-यस्येति ॥ 

( ७१ ) 

असिद्धं विभजते- असिद्ध इति-आश्रयासिद्धमुदाह- रति - गगनेति ॥ स्वरूपासिद्धमुदाहरति-शब्द इति ॥ 

नीलकण्ठी- साध्याभावव्याप्त इति ॥ साध्याभावव्याप्तिः साध्यवदवृत्तित्वं ॥ असाधारण्यस्य तु निश्चितसाध्यवदवृत्तित्वरूपतया नाभेदः ॥ नवीनमते तु साध्याभावस्य व्यतिरेकव्याप्तिः साध्यव्याप- काभावप्रतियोगित्वरूपेति नासाधारण्याभेदः । एतादृशव्याप्तिविशिष्ट- हेतुमत्ताज्ञानं साक्षादनुमितिप्रतिबन्धकमिति ध्येयम् ॥ 

यस्य साध्याभावेत्यादि ॥ यत्सम्बन्धि यत्साध्यं तदभावव्या- प्यहेत्वन्तरस्यं ज्ञानं पक्षे अस्ति स सत्प्रतिपक्ष इत्यर्थः ॥ प्रकृतसाध्य - व्याप्यत्वेन ज्ञायमानो यः प्रकृतहेतुः ततोऽन्यस्मिन् हेतौ साध्याभाव- व्याप्यत्वज्ञानदशायामेव तस्य सत्प्रतिपक्षतेति सूचनाय हेत्वन्तरेती- ति प्राञ्चः ॥ नवीनाः पुनरेवं वर्णयन्ति ॥ यत्सम्बन्धिसाध्याभावव्या- प्यहेत्वन्तरस्य सत्त्वं पक्षे स तथाविध इत्यर्थः ॥ 

आश्रयासिद्धो यथेति ॥ आश्रयासिद्धिश्व पक्षे पक्षताव- च्छेदकविरहः ॥ पक्षतावच्छेदक विरहवान् पक्षो वा ॥ स च नास्त्ये- वेति ॥ अरविन्दस्य प्रसिद्धत्वात् ' सविशेषणे हि' इति न्यायेनार - 

• विन्दे गगनीयत्वं नास्तीति पर्यवसितोर्थः ॥ स्वरूपासिद्धिश्व पक्षे हेत्वभावो, हेत्वभाववान् पक्षो वा ॥ 

• मूलम् - सोपाधिको व्याप्यत्वासिद्धः ॥ साध्य- व्यापकत्वे सति साधनाव्यापकत्त्वमुपाधिः ॥ साध्य सामानाधिकरण्यात्यन्ताभावाप्रतियोगि- त्वं साध्यव्यापकत्वम् ॥ साधनवन्निष्टात्यन्ता- 

( ७३ ) 

तर्क सङ्ग्रहे- 

[ उपाधिनिरूपणम्, 

भावप्रतियोगित्वम्म् साधनाव्यापकत्वम्॥ यथा- पर्वतो धूमवान्वह्निमत्त्वात् इत्यत्राद्वैन्धनसंयो- ग उपाधिः ॥ तथाहि यत्र धूमस्तत्रार्द्रेन्धनसंयो- ग इतिसाध्यव्यापकत्वम् ॥ यत्र वह्निस्तत्रा- न्धनसंयोगो नास्ति अयोगोलके आर्द्रेन्धना- भावात् इति साधनाव्यापकत्वम् ॥ एवं साध्य- व्यापकत्वे सति साधनाव्यापकत्वात् आर्द्रेन्ध- नसंयोग उपाधिः सोपाधिकत्वाद्वह्निमत्त्वं व्या- प्यत्वासिद्धम् ॥ 

दीपिका - व्याप्यत्वासिद्धस्य लक्षणमाह-सोपाधिक इति ॥ उपाधेर्लक्षणमाह-साध्येति ॥ उपाधिश्चतुर्विधः- केवलसाध्यव्यापकः, 

पक्षधर्मावच्छिन्नसाध्यव्यापकः, साधनावच्छिन्नसाध्यव्यापकः, उदासीनधर्मावच्छिन्नसा- ध्यव्यापकश्चेति ॥ आद्यः आर्द्रेन्धनसंयोगः ॥ द्वितीयो यथा-' वायुः प्रत्यक्षः प्रमेयत्वात् ' इत्यत्र बहिर्द्रव्यत्वा- वच्छिन्नप्रत्यक्षव्यापक मुद्भूतरूपवत्त्वम् ॥ तृतीयो यथा- 'ध्वंसाभावो विनाशी जन्यत्वात् ' इत्यत्र जन्यत्वाव- च्छिन्नानित्यत्वव्यापकं भावत्वम् ॥ चतुर्थस्तु - 'प्रागभावो विनाशी प्रमेयत्वात् ' इत्यत्र जन्यत्वावच्छिन्नानित्यत्व- व्यापकम् भावत्वम् ॥ 

नीलकण्ठी - ननु सोपाधिकस्य अतिरिक्तस्य सद्भावात् कथं पञ्च हेत्वाभासाः इत्यत आह-सोपाधिक इति ॥ व्याप्यत्वा- सिद्धिः व्याप्त्यभावः ॥ तस्याः सोपाधिक हेतौ नियमेन सत्त्वात् 

उपाधिनिरूपणम् ] 

गुणग्रन्थः । 

( ७३ ) 

[[7]]

सोपाधिको व्याप्यत्वासिद्धएव न तु अतिरिक्तः हेत्वाभास इति भावः ॥ उपाधेर्दोषत्वमसम्भवीति दीपिकायां व्यक्तीभविष्यत्यये ॥ अत्रेदमवधे- यम् ॥ साध्ये साध्यतावच्छेदकाभावः साध्याप्रसिद्धिः ॥ हेतौ हेतु- तावच्छेदकाभावः साधना सिद्धिः ॥ यथा काञ्चनमयवह्निमान् काञ्च- नधूमात् इत्यादौ तद्ब्रहदशायां हेतुतावच्छेदकविशिष्टे साध्यतावच्छे- दकविशिष्टव्याप्तिग्रहमतिबन्धः फलम् ॥ तयोर्व्याप्यत्वासिद्धावन्तर्भा- वान्न हेत्वाभासाधिक्यमिति ॥ साध्यव्यापकत्वसाधनाव्यापकत्वे एक- रूपेण एकसम्बन्धेन च ग्राह्ये तेन 'वह्निमान् धूमात् इत्यादौ तत्त- aat त्वेिन साध्यव्यापकस्य तत्तद्वह्नित्वेन च साधनाव्यापकत्वस्य सत्त्वेपि आलोके संयोगेन साध्यव्यापकत्वस्य समवायेन च साधना- व्यापकस्य सत्त्वेपि च नातिव्याप्तिः ॥ मूलोकउपाधिलक्षणस्याव्याप्तिं वारयितुं लक्ष्यलक्षणभेदं मदर्शयति-उपाधिश्चतुर्विध इति ॥ यद्ध- र्मविशिष्टसाध्यव्यापकत्वम् तद्धर्मविशिष्टसाधनाव्यापकत्वम् लक्षणे निवे- शनीयम् ॥ अन्यथा पर्वतत्वात्मक पक्षधर्माविशिष्टवादिव्यापकत्वस्य क- स्यचित् धूमत्त्वावच्छिन्नाव्यापकत्वादतिव्याप्तिः स्यादिति ध्येयम् ॥ उदासीनेति ॥ पक्षधर्मसाधनधर्माभ्यां भिन्नेत्यर्थः ॥ बहिर्द्रव्य- त्वम् ॥ आत्मान्यद्रव्यत्वम् इदं केवलप्रत्यक्षत्वस्यैव साध्यत्वानुसा- रेण ॥ प्रागभावोविनाशी जन्मत्वादिति । अत्र जन्यत्वं पक्षधर्मो न भवतीति साधनावच्छिन्नसाध्यव्यापकत्वषट्तिलक्षणम् ॥ अनित्यत्वव्यापकमिति ॥ विनाशित्वव्यापकत्वमित्यर्थः ॥ जन्यत्वस्योदासीनत्वं सम्पादयितुं प्रमेयत्वादिति ॥ 

मूलम् - यस्य साध्याभावः प्रमाणान्तरेण निः- श्चितः स वाधितः यथा वह्निरनुष्णो द्रव्यत्वा- दिति ॥ अत्रानुष्णत्वं साध्यं, तदभाव उष्णत्वं 

( ७४ ) 

तर्कसङ्ग्रहे- 

[ बाधितनिरूपणम् 

स्पर्शेन प्रत्यक्षेण गृह्यत इति बाधितत्वम् ॥ व्याख्यातमनुमानम् ॥ 

दीपिका - बाधितलक्षणमाह-यस्येति ॥ अत्र बाधस्य माह्याभावनिश्चयत्वेन, सत्प्रतिपक्षस्य विरोधिज्ञानसा- मग्रीत्वेन साक्षादनुमितिप्रतिबन्धकत्वम् ॥ इतरेषां परामर्शप्रतिबन्धकत्वम् । तत्रापिसाधारणस्याव्यभिचा- राभाववत्तया, विरुद्धस्य सामानाधिकरण्याभाववत्तया, व्याप्यत्वासिद्धस्य विशिष्टव्याप्त्यभाववत्तया, असाधा- रणानुपसंहारिणोर्व्याप्तिसंशयाधायकत्वेनव्याप्तिज्ञानप्र- तिबन्धकत्वम् ॥ आश्रयासिद्धस्वरूपासिद्धयोः पक्ष- धर्मताज्ञानप्रतिबन्धकत्वम् उपाधिस्तु व्यभिचारज्ञानद्वा- राव्याप्तिज्ञानप्रतिबन्धकः ॥ सिद्धसाधनं तु पक्षताविध- टकतया आश्रयासिद्धे अन्तर्भवतीति प्राञ्चः ॥ निग्रह- स्थानान्तरमिति नवीनाः ॥ 

इति तर्कदीपिकायाम् अनुमानं समाप्तम् ॥ 

नीलकण्ठी- बाधस्य साध्याभाववत्तानिश्चयस्य ॥ प्राह्याभा- वनिश्चयत्वेनेति ॥ अनुमितिप्रतिबन्धकत्वमित्यनेनान्वयि ॥ विरोधिज्ञानसामग्रीत्वेनेति ॥ इदं प्राचीनमते ॥ वस्तुतस्तु विरोधिपसमर्शस्य साध्याभावव्याप्यवत्तानिश्चयत्वेनैव प्रतिबन्धकत्वं लाघवात् ॥ इतरेषां ॥ व्यभिचारादिग्रहाणाम् ॥ तत्रापि ॥ व्यभिचारादिग्रहेष्वपि ॥ साधारणस्येति ॥ भावप्रधाननिर्देश्तया साधारण्यस्येत्यर्थः ॥ अव्यभिचाराभाववत्तया ॥ तद्बहस्येति शेषः ॥ व्याप्तिज्ञानमतिबन्धकत्वमित्यनेनान्वयः ॥ एवमग्रेपि हेतौ साध्याभाववद्वृत्तित्वस्येव साध्यतावच्छेद के हेतुसामानाधिकरणात्यन्ता- भावप्रतियोगितावच्छेदकत्वस्यापि व्यभिचारतया तद्रहस्य हेतुसमाना- 

बाधितनिरूपणम् ] 

गुणग्रन्थः । 

(७५) 

धिकरणात्यन्ताभावप्रतियोगितावच्छेदकत्वाभावरूपो योऽव्यभिचारः तद्ब्रहमतिबन्धकत्वमिति भावः॥ हेतौ साध्याभाववद्वृत्तित्वमकारक ग्रहस्य व्याप्तिग्रहप्रतिबन्धकत्वं तु मणिमन्त्रादिन्यायेन ॥ विशिष्टव्यात्यभा- ववत्तया हेतुव्यापकतावच्छेदकसाध्यतावच्छेदकावच्छिन्न सामानाधि- करण्याभावरूपतया ॥ व्याप्तिसंशयाधायकत्वेनेति । हेतौ असा- धारण्यादिज्ञानदशायां हेतुसाध्ययोः सामानाधिकरण्यनिश्चयासम्भवेन पक्षानन्तर्भावेन च साध्यसंशयत्वेन व्याप्तिसंशयसम्भवान्न व्याप्तिनिश्चय इति प्राचीनमतमभिप्रेत्येदम् ॥ पक्षधर्मताज्ञानप्रतिबन्धकत्व- मिति ॥ पक्षे पक्षतावच्छेदकविरहस्य च निश्चयदशायां हेतौ पक्षता- वच्छेदकविशिष्टपक्षवृत्तित्वग्रहासम्भवादिति भावः ॥ 

ननु पक्षत्वोक्तिरसङ्गता हेतौ उपाधिग्रहदशायामपि व्याप्तिनिश्चया- सम्भवेन उपाधिज्ञानस्य व्याप्तिनिश्चयमतिबन्धकताया अवश्यं वक्तव्य- तया उपाधेरपि हेत्वाभासलक्षणाकान्तत्वादत आह- उपाधिस्तु इति ॥ व्यभिचारज्ञानद्वारेति ॥ तथा च हेत्वाभासलक्षणे साक्षादनुमितितत्करणान्यतरप्रतिबन्धकत्वस्यैव निवेशनीयतया पर- मुखनिरीक्षकस्योपाधेर्न हेत्वाभासत्वमिति भावः ॥ 

ननु तथापि सिद्धिसत्त्वेऽनुमित्यनुयात् तद्विषयस्य साध्यवत्पक्ष- स्यापि हेत्वाभासत्वमावश्यकमित्याशङ्कां जरनैयायिकमतमवलम्ब्येष्टा- पत्त्या परिहरति-सिद्धसाधनं त्विति ॥ पक्षताविघटकृतयेति ॥ तन्मते पक्षतायाः साध्यसंशयरूपतया तद्विवटकत्वं साध्यनिश्चय- स्याक्षतमिति भावः ॥ अन्तर्भवतीति ॥ तथा च न विभाग- व्याघात इति भावः ॥ दर्शितमतमतिशिथिल मित्यालोच्याह-निम्र- हेति ॥ न च सिद्धान्तेऽनुमिति प्रति सिद्धेः प्रतिबन्धकतया तद्विषयस्य कथं हेत्वाभासता नेति वाच्यम् । सिषाधयिषायाः सिद्धिनिष्ठमति- बन्धकतायाम् उत्तेजकतया केवलं सिषाधयिषासहितसिद्धौ प्रति- 

( ७६ ) 

तर्कसङ्ग्रहे- [ उपमाननिरूपणम् 

बन्धकत्वाभावेनतद्विषर्यहेत्वाभासलक्षणासंस्पर्शादिति ॥ अधिकमस्मदी- याभिनवदीधितिव्याख्यायां तर्क कर्कशविचारचातुरीधुरीणैरनुसन्धेयम् ॥ इति तर्कसङ्ग्रहदीपिकाप्रकाशे भगवदर्पिते अनुमान- 

परिच्छेदः समाप्तः ॥ " 

अथ उपमानम् । 

' 

, 

इति 

मूलम् - उपमितिकरणमुपमानम् ॥ सञ्ज्ञासञ्ज्ञि- सम्बन्धज्ञानमुपमितिः ॥ तत्करणं सादृश्यज्ञानं । तथाहि कश्विद्रवयशब्दवाच्यमजानन्कुतश्चिद्दा- रण्यकपुरुषाद् गोसदृशो गवयः श्रुत्वा वनं गतो वाक्यार्थ स्मरन गोसदृशं पश्यति । तदनन्तरम् 'अयं गवयशब्दवाच्यः' इत्युपमितिरुत्पद्यते ॥ इत्युपमानम् ॥ 

दीपिका उपमानं लक्षयति ॥ उपमितीतिं ॥ 

नीलकण्ठी-उपमानं लक्षयति । अवसरसङ्गत्योपमानं नि- रूपयतीत्यर्थः ॥ उपमितिरूपं व्युत्पादयति मूले- सञ्ज्ञेति ॥ सञ्ज्ञा गवयपद्म । सञ्ज्ञी गवयः । तयोः सम्बन्धः शक्तिः तज्ज्ञानमित्यर्थः ॥ लक्षणं तु उपमिनोमीत्यनुव्यवसायगम्योपमितित्वम् एवेति ध्येयम् ॥ वाक्यार्थे स्मरन् गोसदृशं पश्यतीति ॥ एतेन स्मरणं सादृश्यदर्शनजन्यं उद्बोधकान्तरजन्यं वा । उभयमपि सादृश्यदर्शनस्य सहकारी, न तु सायदर्शनजन्यमेव स्मरणं सहकारीति सूचितम् ॥ 

१ वाक्यार्थज्ञाने पदार्थज्ञानस्य हेतुत्वेन उपमितिं लक्षयति-सञ्ज्ञासञ्ज्ञीति ॥ करणमाह तदिति ॥ उपमानं रूपकत्वेन विविच्य दर्शयति तथाहीति, इत्यधिकः पाठ उपलभ्यते ॥ 

वाक्यनिरूपणम् ] 

गुणग्रन्थः । 

( ७ ) 

' वाक्यार्थं स्मरन् ' इत्यत्र वर्त्तमानसामीप्ये प्रत्ययः ॥ प्राञ्चस्तु वाक्यार्थं स्मरिष्यन् इत्यर्थः ॥ एवं च वाक्यार्थस्मरणस्य सादृश्य- दर्शनजन्यतालाभेन व्यापारतालाभ इत्याहुः ॥ उपमितीति ॥ तदन- न्तरम् इत्यादिसादृश्यदर्शनानन्तरम् ॥ गवयो गवयपदवाच्य इत्या- कारिका गवयत्वावच्छिन्नलघुधर्मधर्मितावच्छेदकोपमितिरुत्पद्यते इत्य- र्थः ॥ इदमुपलक्षणम् ॥ वैधर्म्यदर्शनेनाप्युपमितिरिति ध्येयम् ॥ वैशे- षिकास्तु पदवाच्यत्वव्याप्यसादृश्यपरामर्शात् पदवाच्यत्वस्य अनुमि- तिरेव ॥ अतो नोपमानं प्रमाणान्तरमित्याहुः ॥ तत् चिन्त्यम ॥ व्याप्तिज्ञानमन्तरेणापि पदवाच्यत्वममितेरनुभवसिद्धत्वादित्यन्यत्र विस्तरः ॥ 

इतेि तर्कसङ्ग्रहदीपिकाप्रकाशे भगवदर्पिते उपमानपरिच्छेदः समाप्तः ॥ ३ ॥ 

अथ शब्दः । 

मूलम् - आप्तवाक्यम् शब्दः ॥ आप्तस्तु यथा- र्थवक्ता वाक्यम् पदसमूहः ॥ यथा गामानय शुक्लां दण्डेनेति ॥ 

दीपिका-शब्द लक्षयति-आप्तेति ॥ वाक्यं लक्षयति- वाक्यमिति ॥ 

नीलकण्ठी- शब्द लक्षयतीति ॥ उपजीव्योपजीनकभावसं- गत्या शब्दं निरूपयतीत्यर्थः ॥ अत्र ज्ञायमानशब्दस्य शब्दप्रमाण- तया शब्दे उपमानोपजीवकत्वाभावात् उपमितिशाब्दबोधरूपफलयोः सङ्गतिबोध्या । तथा हि शक्तिपरिवित्तिरेवोपमितिः । तस्याश्च शब्द- बोोपजीव्यत्वेन फळयोरुपजीव्योपजीवकत्वसम्भवः ॥ तादृशसङ्गतेश्व फलनिष्ठत्वेपि स्वाश्रयकरणत्वात्मक परम्परासम्बन्धेन करणनिष्ठत्वात् करणयोरनन्तराभिधानप्रयोजकत्वम् ॥ शब्दज्ञानस्य प्रमाणत्वाङ्गी- 

( ७८ ) 

तर्कसङ्ग्रहे- 

[ शक्तिनिरूपणम् 

कर्तृनवीनमते तूपमितेः शक्तपदविषयकत्वेन शब्दप्रमाणतया तत्र च उपमानजन्यत्वस्याक्षततया स्वरूपयोरपि सङ्गतिरिति मन्तव्यम् । मूले आप्तवाक्यं शब्द इति ॥ शब्द इति लक्ष्यनिर्देशः ॥ प्रमाणशब्द इत्यर्थः ॥ भाप्तवाक्यमिति लक्षणम् ॥ भवति हि पयसा सिञ्चतीत्यादि शब्दः आप्तोक्तवाक्यम् ॥ न तु वह्निना सिञ्चतीत्यादि शब्दः ॥ तदुच्चार- णकर्तुः यथार्थवक्तृत्वरूपाप्तत्वाभावात् । प्रकृतवाक्यार्थगोचर मयथार्थ- ज्ञानजन्यवाक्यम् प्रमाणशब्द इति तु निष्कर्षः वाक्यप्रयोगे वाक्यार्थ- ज्ञानस्य हेतुत्वाल्लक्षणसङ्गतिः स्फुटमेतत् शब्दमणौ !! 

मूलम् - शक्तं पदम् ॥ अस्मात्पदादयमर्थो बोद्धव्य इतीश्वरसङ्केतः शक्तिः ॥ 

दीपिका - पदलक्षणमाह - शक्तमिति ॥ अर्थस्मृत्यनुकू- लपदार्थसम्बन्धः शक्तिः । सा च पदार्थान्तरमिति मीमांस- काः तन्निरासार्थमाह- अस्मादिति ॥ डित्थादीनामिव घटादीनामपि सङ्केत एवं शक्तिः न तु पदार्थान्तरमित्यर्थः नीलकण्ठी-मीमांसकमत निरासकत्वेनाग्रिममूलमवतारयितुं तन्म तसाधारण्येन शक्तिपदार्थमाह-अर्थस्मृत्यनुकूलेति ॥ शाब्दबोध- जनार्थ स्मृत्यनुकूलो घटादिपघटादिरूपार्थयोः सम्बन्धः शक्तिरित्यर्थः॥ अनुकूलत्वम् इह प्रयोजकत्वम् तच्च कारणतावच्छेदके पदपदा- र्थसम्बन्धेप्यक्षतम् ॥ घटादिपदतदर्थयोरन्यसम्बन्धवारणाय अनुकूला- न्तं विवक्षितार्थकम् ॥ अन्यसम्बन्धज्ञानस्यार्थस्मृतिजनकत्वेपि शाब्द- बोधजनकस्मृतिजनकत्वाभावात् ॥ अर्थस्मृत्यनुकूलत्वस्यादृष्टादिसा- घारण्यात् विशेष्यमिति बोध्यम् ॥ पदार्थान्तरमिति ॥ तत्तत्पदा- र्थतावच्छेदकाभावकूटवदित्यर्थः । तेन अतिरिक्तपदार्थत्वस्यान्यमता- प्रसिद्धत्वेपि न व्याघातः ॥' अस्मात्पदादयमित्यादि मूलस्य 'एत- 

शक्तिनिरूपणम् ] 

गुणग्रन्थः । 

(७९) 

त्पदजन्यबोधविषयोयमर्थः' इत्याकारकेश्वरेच्छा शक्तिरित्यर्थः ॥ न तु पदार्थान्तरमिति ॥ न च ईश्वरीयज्ञानस्येच्छायाः कृतेर्वा शक्ति- रूपत्वमिति विनिगमनाविरहादतिरिक्तैव शक्तिरिति वाच्यम् ॥ भाधुनीक सङ्केत स्येच्छारूपतया शक्तेरपि इच्छारूपत्वे सङ्केतज्ञान- स्यानुगतकार्यकारणभावः सम्भवति नान्यथा इत्येवं विनिगमकसम्भवेन इच्छाया एव शक्तित्वस्वीकारात् । न च भगवदिच्छायाः सकलविषयि- ण्याः शक्तित्वस्वीकारे घटबोद्धव्यत्वप्रकारकतदिच्छायाः पटेपि सत्त्वात् घटपदवाच्यत्वस्यातिप्रसङ्गः एवं गङ्गापदजन्यबोधविषयत्वम- कारकेच्छायाः तीरेऽपि सत्त्वेन शक्यैव तद्बोधसम्भवे लक्षणोच्छेदाप- त्तिरिति वाच्यम् ॥ यतः तत्तत्पदवापच्यत्वं तत्तत्पद्जन्यबोधविषयत्व- प्रकारतानिरूपितेश्वरेच्छीयविशेष्यतावत्त्वम् । तादृशप्रकारता निरूपि- तविशेष्यतासम्बन्धेन तदिच्छावत्त्वं वा ॥ तथा च तादृशस्य घटप- दवाच्यत्वस्य पटेऽसत्त्वान्नाति प्रसङ्गः ॥ गङ्गादिपदजन्यत्वस्य बोधांशे, बोधविषयत्वस्य च तीरांशे, स्वातन्त्र्येण भानं ईश्वरेच्छायामुपेयते ॥ इत्थं च विशकळितभावस्थले निरूप्यनिरूपकभावापन्नविषयताया अभावेन गङ्गादिपदजन्यत्वमकारतानिरूपितबोधविषयितानिरूपितवि- श्रयत्वप्रकारतानिरूपितविशेष्यतासम्बन्धेन इच्छावत्त्वस्य तीरेऽसत्त्वेन न क्षतिरिति सङ्क्षेपः ॥ 

दीपिका - गवादिशब्दानां जातावेव शक्तिः। विशेषण- तया जातेः प्रथममुपस्थितत्वात् ॥ व्यक्तिलाभस्तु आक्षेपात इति केचित् ॥ तद न ॥ गामानयेत्पादौ वृद्ध- व्यवहारेण सर्वत्रानयनादेर्व्यक्तावेव सम्भवेन जातिवि- शिष्टव्यक्तावेव शक्तिकल्पनात् ॥ 

नीलकण्ठी-विशिष्टे शक्ति व्यवस्थापयितुं मीमांसकमतमुप- न्यस्य दूषयति-गवादीति । विशेषणभूतजातिग्रहमन्तरा विशिष्टा- ग्रहासम्भवेन विशिष्टे शक्तिकल्पनं न सम्भवति भतो जातिग्रहस्य प्रथम-( ८० ) 

तर्कसङ्ग्रहे- 

[ शक्तिनिरूपणम् 

मुपेक्षितत्वे जातौ एव शक्तिकल्पनमुचितं लाघवाद इत्याह-विशेष- गतयेति ॥ प्रथममुपस्थितत्वादिति ॥ विशिष्टग्रहात् पूर्वमवगत- त्वादित्यर्थः ॥ कथं तर्हि व्यक्तिलाभ इत्यत आह-व्यक्तीति ॥ आक्षेपादिति ॥ अर्थापत्तिप्रमाणादित्यर्थः । व्यक्तौ एव सम्भ- वेनेति ॥ अनुपपत्तिमतिसन्धानशून्यतादशायाम् अपि व्यक्तिभानस्य अनुभवसिद्धत्वेन चेत्यपि बोध्यम् ॥ विशिष्टव्यक्तौ एव इति ॥ एवकारेण केवलजातिकल्पनव्यवच्छेदः ॥ अत्रेदं बोध्यम् - जातित - शिष्टयतदाश्रयेषु शक्तिः कल्पनीया पदार्थद्वयसम्बन्धस्य पदद्वयसमभि- व्याहारलभ्यत्वेनान्यस्याशक्यस्य शाब्दबोधे भानासम्भवादिति ॥ नव्यास्तु लक्ष्यतावच्छेदकत्वग्रहमात्रेण लक्ष्यतावच्छेदकस्य शाब्दबोधे भानम्, तथा शक्यतावच्छेदकत्वग्रहमात्रेण शक्यतावच्छेदकस्य शाब्द- बोधे भानं सम्भवतीति शक्यतावच्छेदके च शक्तिर्न कल्पनीयेति वदन्ति दीपिका-शक्तिग्रहश्च वृद्धव्यवहारेण ॥ तथाहि व्युत्पि त्सुर्बालो " गामानय इत्युत्तमवृद्धवाक्यश्रवणानन्तरं मध्यमवृद्धस्यप्रवृत्तिमुपलभ्य गवानयनं दृष्ट्वा मध्यमवृद्ध- प्रवृत्तिजनकज्ञानस्यान्वयव्यतिरेकाभ्यां जन्यत्वं निश्वि- त्य ' अश्वमानय गां बधान ' इति वाक्यान्तरेः आवा- पोद्वापाभ्यां गोपदस्य गोत्वविशिष्टे शक्तिः, अश्वपदस्य अश्वत्वविशिष्टे शक्तिः, इति व्युत्पद्यते ॥ 

नीलकण्ठी- शक्तिग्रहश्च वृद्धव्यवहारेणेति ॥ शक्तिग्रहश्च वृद्धव्यवहारादिना भवतीत्यर्थः ॥ आदिना व्याकरणादिपरिग्रहः ॥ अतएव शक्तिग्रहं व्याकरणोपमानकोशाधवाक्याद्व्यवहारतश्च । वाक्यस्य शेषाद विवृतेर्वदन्ति सान्निध्यतः सिद्धपदस्य वृद्धाः ॥ 7 इत्यभियुक्तोक्तिः सङ्गच्छते ॥ व्याकरणात प्रकृतिप्रत्ययादीनां शुक्ति- ग्रहः । उपमानात् शक्तिग्रहस्तु अधस्ताद्दर्शितः ॥ ' अप्येकदन्तहेरम्ब- लम्बोदरगजाननाः' इति कोशादेकदन्तादिशब्दाः गणेशत्वविशिष्टे शक्त 

शक्तिनिरूपणम् ] 

गुणग्रन्थः । 

( ८१ ) 

इत्यर्थकाद् गणेशत्वविशिष्ट शक्तिग्रहः ॥ तत्रैकदन्तादिशब्दानामेव पदार्थतया तेषां विभिन्नत्वेद्वन्द्वोपपत्तिः ' कोकिलः पिकपदवाच्यः १ इत्याप्तवाक्यात् पिकपदस्य कोकिले शक्तिग्रहः ॥ व्यवहारतः शक्ति- ग्रहमुपपादयति-व्युत्पित्सुरिति ॥ शक्तियच्छावान् इत्यर्थः ॥ उत्तमवृद्धेति ॥ मयोनकवृद्धेत्यर्थः ॥ मध्यमवृद्धस्येति ॥ प्रयोज्यवृद्धस्येत्यर्थः ॥ गवानयनं दृष्ट्वा प्रवृत्तिमुपलभ्य चेत्यन्वयः ॥ उपलभ्येत्यस्यानुमायेत्यर्थः ॥ इयं क्रियाप्रयत्नपूर्वका विलक्षण- क्रियात्वात् स्वीयक्रियावत् इत्यनुमानमयोगोबोध्यः ॥ प्रवृत्ति- जनकज्ञानस्य घटानयनगोचरमयनजनक घटानयनज्ञानस्य वाक्य- स्य विशिष्टेर्थे शक्तिर्न कल्पनीया तादृशार्थस्य समभिव्याहारलभ्य - त्वात् । ' अनन्यलभ्योहि शब्दार्थः । इति न्यायाद इत्यभिसन्धि- मानाह - अश्वमानयेत्यादि । आवापोद्वापाभ्यामिति आ- वापः सङ्ग्रहः । उद्वापः त्यागः ॥ उत्पद्यत इति ॥ व्युत्पत्त्या - 

यो भवतीत्यर्थः ॥ वाक्यशेषाद्यथा यवमयश्वर्भवतीत्यत्र यवशब्दः आर्यव्यवहाराद्दीर्घणूक विशिष्टस्य वाचकः । म्लेच्छव्यवहारात् कङ्गो- र्वाचको वेति सन्देहे ' वसन्ते सर्वसस्यानां जायते पत्रशातनम् । मोद- मानाश्च तिष्ठन्ति यवाः कणिशशालिनः ॥ ' इति वाक्यशेषाद्दीर्घशुक- विशिष्टे शक्तिनिर्णयः ॥ कङ्गौ तु शक्तिभ्रमात् प्रयोगः ॥ विवरणाद्यथा 'पचति' पाकं करोति इति यत्नार्थककरोतिना सर्वाख्यातव्याख्यानाद आख्यातस्य यत्नत्वावशिष्टे शक्तिग्रहः ॥ सिद्धपदसान्निध्याच्छक्तिग्रहस्तु ' विकसितपद्मे' इत्याद्यग्रिमग्रन्थ एवं स्फुटीभविष्यतीत्यल पल्लवितेना॥ 

दीपिका - ननु सर्वत्र कार्यपरत्वाद्व्यवहारस्य कार्य- वाकुये एव व्युत्पत्तिः, न सिद्धा । इति चेत् ॥ न ॥ 'कायां त्रिभुवनतिलको भूपतिः' इत्यादौ सिद्धेपि व्यवहारात् ॥ ' विकसितपद्मे मधून पिबति मधुकरः ' 

( ८२ ) 

तर्कसङ्ग्रहे- 

[ शक्तिनिरूपणम् 

इत्यादी प्रसिद्धपदसमभिव्याहारात् सिद्धेपि मधुकरा- दिव्युत्पत्तिदर्शनाच्च ॥ 

नीलकण्ठी-व्यवहारस्य कार्यपरत्वादिति योजना । कार्य- परत्वं च कृतिसाध्यानयनादिरूपक्रियातात्पर्यकत्वम् ॥ व्युत्पत्तिः ॥ शक्तिग्रहः ॥ व्यवच्छेद्यं स्फुटयति नसिद्धेति ॥ सिद्धेपि व्यवहारादिति ॥ तथा च सिद्धेपि शक्तिग्रहस्त्वावश्यकः । अन्यथा तत्राऽनुभवसिद्धस्य शाब्दबोधस्यापलापापत्तेरिति भावः ॥ 

दीपिका-लक्षणाऽपि शब्दवृत्तिः ॥ शक्यसम्बन्धी ल- क्षणा ॥ ' गङ्गायां घोषः' इत्यत्र गङ्गापदवाच्यः प्रवाह- सम्बन्धादेव तीरोपस्थितौ तीरेपि शक्तिर्न कल्प्येत ॥ सैन्धवादौ लवणाश्वयोः परस्परसम्बन्धाभावात् नानाश- क्तिकल्पनम् ॥ लक्षणा त्रिविधा- जहल्लक्षणा, अजहल्ल- क्षणा, जहदजहल्लक्षणा चेति ॥ यत्र वाच्यार्थस्यान्वया भावः तत्र जहल्लक्षणा यथा मञ्चाः क्रोशन्ति ॥ यत्र वाच्यार्थस्याप्यन्वयः तत्र अजहदिति ॥ यथा छत्रिणो गच्छन्ति ॥ यत्र वाच्यैकदेशत्यागेन एकदेशान्वयः तत्र जहदजहदिति ॥ यथा तत्त्वमसीति । गौण्यपि लक्षणैव लक्षमाणगुणसम्बन्धस्वरूपा ॥ अग्निर्माणवक इति ॥ 

नीलकण्ठी-तीरेपि शक्तिर्न कल्प्येत इति ॥ गङ्गापदस्येति शेषः ॥ नन्वेवम् सैन्धवादिपदानां नानार्थकत्वानुपपत्तिः ॥ एकत्र शक्तिरन्यत्र लक्षणेत्येव निर्वाहादत आह-सैन्धवादाविति ॥ आदिन हर्यादिपरिग्रहः ॥ सम्बन्धाभावादिति ॥ संयोगादिरूप- सम्बन्धाभावादित्यर्थः ॥ इदमुपलक्षणम् - मसिद्धयोरर्थयोः कुत्र शक्तिः कुत्र लक्षणेत्यत्र विनिगमकाभावेन उभयत्र शक्तिकल्पनस्यावश्यकतेति ॥ मचा इति ॥ मञ्चपदं मञ्चस्थपुरुषे लाक्षणिकम् ॥ वाच्यार्थस्य 

शक्तिनिरूपणम् ] 

गुणग्रन्थः । 

(८३) 

क्रोशनकर्तृत्वान्वयासम्भवादिति भावः ॥ वाच्यस्यापीति ॥ अपिना लक्ष्यसमुच्चयः ॥ छत्रिण इति ॥ एकसार्थवाहित्वेन छत्र्यच्छत्रिषु गमनकर्तृत्वान्वयतात्पर्यानुपपत्तिरेव लक्षणावीजम् ॥ न च उत्रिन्न- त्यस्य मतुबर्थकेन्मत्ययान्ततया पदसमूहरूपत्वेन तच्छक्त्याः शक्यसं- बन्धरूपलक्षणाया अभावेन कथमिदमुदाहरणमिति वाच्यम् । प्रति- पाद्यसम्बन्ध एव लक्षणा इत्येतदभिप्रायेण उदाहरणात् ॥ अन्यथा ' काकेभ्यो दधि रक्ष्यताम् ' इत्याद्युदाहर्त्तव्यम् ॥ काकपदस्य काक- तदितरसाधारणदध्युपघातकत्वावच्छिन्नपरत्वात् ॥ केचित्तु छत्रपदस्यै- कसार्थे लक्षणा । तद्धितार्थः सम्बन्धी । तथा चैकसार्थसम्बन्धिनो गच्छन्तीत्यन्वयबोध इत्याहुः ॥ तत्त्वमसीति ॥ अत्र तत्पदवाच्ये सर्वज्ञत्वादिविशिष्टे त्वम्पदवाच्यस्यान्तःकरणादिविशिष्टस्याभेदानुपपत्त्या उभयत्र विशेषणांशपरित्यागः ॥ तथा च तत्पदलक्ष्यस्य शुद्धस्य त्वम्पदलक्ष्येण सहाभेदान्वयोपपत्तिरित्यभिप्रायः । इदमुदाहरणं तु जीवब्रह्मणोरैक्यं ब्रुवतां ब्रह्मवादिनां सिद्धान्ताभिप्रायेण ॥ नैयायि- कमते तस्यासम्मतत्वात् ॥ नैयायिकरीत्या तु ' सोयं देवदत्तः ' इत्यादौ तत्तांशस्येदानीमसम्भवात् हानम् इदन्तांशस्य सम्भवादहान- मिति जहदजहल्लक्षणामाचक्षते ॥ परे तु घटो नित्यः ? हत्यादौ घटत्वस्येव ' सोयं देवदत्तः ' इत्यादौ तत्तांशस्योपलक्षणतया भाने न किं चिद्वाधकमिति किं जहदजहल्लक्षणयेति वदन्ति । गौण्या वृत्त्यन्त- रत्वं निराचष्टे - गौण्यपीति ॥ 

ननु 'गङ्गायां घोषः' इत्यत्र तीरे शक्यस्य मवाहस्यैव 'अग्नि- र्माणवकः' इत्यादी माणवके शक्यस्याः साक्षात्सम्बन्धो न सम्भवति इति कथं लक्षणया निर्वाह इत्यत आह-लक्ष्यमाणेति 'लक्ष्य- माणो यो गुणः शुचित्वादिः तत्सम्बन्धरूपा ' इत्यर्यः ॥ श्रयमभिप्रायः- वाक्यसम्बन्धो हि लक्षणा । स च कचित् साक्षात्सम्बन्धः । कचित्पर- 

( ८४ ) 

तर्कसङ्ग्रहे- 

[ वृत्तिनिरूपणम् 

म्परासम्बन्धः । एवं च शक्यस्याः स्वनिष्ठशुचित्ववत्त्व सम्बन्धमेव लक्षणेति ॥ 

दीपिका - व्यञ्जनापि शक्तिलक्षणान्तर्भूता शब्दशक्ति- मूला अर्थशक्तिमूला च अनुमानादिना अन्यथा सिद्धा- तात्पर्यानुपपत्तिर्लक्षणाबीजम् ॥ तत्प्रतीतीच्छया उच्च- रितत्वं तात्पर्यज्ञानञ्च वाक्यार्थज्ञाने हेतुः ॥ नानार्था- तुरोधात् ॥ प्रकरणादिकं तात्पर्यग्राहकम् ॥ 

नीलकण्ठी- आलङ्कारिकाः पुनरेवमाहुः ' तीरे घोषः' इति प्रयोगे स्वायत्ते 'गङ्गायां घोषः' इत्यनन्विताभिधानम् शैत्यपावनत्वादि- प्रतीत्यर्थम् । न च सा प्रतीतिर्लक्षणयाऽप्युपपद्यते ॥ केवलतीरलक्ष- गया एवानुपपत्तिपरिहारे शैत्यपावनत्वादिविशिष्टलक्षणांयां मानाभा- वाद ॥ तस्मादयञ्जनावृत्तिरवश्यमङ्गीकर्तव्येति ॥ तन्मतं निरस्यति - व्यञ्जनापीति ॥ शक्तिलक्षणान्तर्भूतेति ॥ अयं भावः- व्यञ्जके नानार्थकस्थळे ' दूरस्था भूधरा रम्याः' इत्यादौ भूधरशब्देन पर्वतानामिव राज्ञामपि शक्त्यैव प्रतीतिः सम्भवति । 'गङ्गायां घोषः ' इत्यादौ तु शैत्यपावनत्वादिविशिष्टतीरमतीतिरपि लक्षणासाम्राज्या- देव । तत्र लक्षणाकल्पिकायाः तात्पर्यानुपपत्तेरेव सद्भावात् किमति- रिक्तव्यञ्जनयेति ॥ 

ननु शब्दशक्तिमूलाया व्यञ्जनाया अन्यथा सिद्धत्वेपि अर्थशक्ति- मूलायाः तस्याः नान्यथासिद्धिः । तथाहि ' गच्छ गच्छसि चेद कान्त पन्थानः सन्तु ते शिवाः ॥ ममापि जन्म तत्रैव भूयाद्यत्र गतो भवान् ॥ इत्यादौ ' हे प्रिय तव गमनोत्तरं मम माणवियोगो भवि- ष्यति । अतो न गन्तव्यम्' इत्याद्यर्थो व्यज्यते ॥ न ह्यत्र शक्ति- कक्षणाभ्यां निर्वाहः ॥ इत्थं च व्यञ्जनाया आवश्यकतेत्यत आह- अर्थशक्तिमूलाचेति ॥ चस्त्वर्थे ॥ अनुमानादिनेति ॥ 

वृत्तिनिरूपणम् ] 

गुणग्रन्थः । 

( ८५ ) 

अनुमानप्रकारस्तु —— 'इयं मदीयगमनोत्तरकालिकमाणवियोगवती । विलक्षणशब्दप्रयोक्तृत्वाद' इत्यादिरूपः । आदिना सम्भावनादिपरि- ग्रहः ॥ उत्कटैकतरकोटिकसंशयः सम्भावना । औत्कटचं च विष- यताविशेषः ॥ यदिपुनरानुभविकलोकानां स्वरसवाही 'शब्दादमुमर्थम् प्रत्येमि' इत्यनुभवः, तदा वैयञ्जनकी प्रतीतिः गीर्वाणगुरूणामप्यश- क्यवारणेति व्यञ्जनासिद्धिरप्रत्यूहैवेति मन्तव्यम् ॥ 

अन्वयानुपपत्तेर्लक्षणाबीजत्वे ' यष्टीः प्रवेशय ' इत्यादी लक्षणानु- पपत्तिः । तात्पर्यानुपपत्तेः तथा तस्यास्तत्रापि सत्त्वेन यष्टिपदस्य यष्टिधरे लक्षणा सम्भवतीत्याशयेनाह - तात्पर्यानुपपत्तिरिति ॥ तत्प्रतीतीति ॥ तीरादिरूपत्वेन प्रतीतिरित्यर्थः ॥ नानार्थ इति ॥ ' सैन्धवमानय ' इत्यादिनानार्थस्थले सैन्धवपदस्य अश्वे दवणे च शक्तेः तुल्यतया शाब्दबोधे तात्पर्यग्रहस्यकारणत्वमन्तरा न नियतकाले तत्तद्बोधोपपत्तिरिति तत्र तत्कारणत्वस्यावश्यकत्वे तद- नुरोधेन सर्वत्र तदावश्यकतेति भावः ॥ न च मौनिश्लोकादौ शाब्द- बोधानुपपत्तिः । तत्र निरुक्ततात्पर्यस्य असत्त्वादिति वाच्यम् ॥ तात्प- र्यस्य तत्मतीतीच्छारूपत्वपर्यवसानेन तत्र तादृशतात्पर्यसत्त्वेनादो- षात् ॥ न च तथापि तत्प्रतीतीच्छारहितशुकाद्याचारितवाक्यादपि शाब्दबाधस्यानुभविकतया तत्रानुपपत्तेः परिहारासम्भव इति शङ्कयम् ॥ तत्रेश्वरीयेच्छामादायैवानुपपत्तेः परिहारसम्भवात् इत्यलमनल्पजल्पनेन ॥ प्रकरणादिकमिति ॥ आदिना सशङ्खचको हरिः पूज्यः इत्यादौ हरि शब्दस्य भगवति तात्पर्यनिर्णायकस्य ' सशङ्खचक्रः इति विशेषणादेः परिग्रहः ॥ कथं प्रकरणादेः तात्पर्यग्राहकत्वमिति चेत् ॥ इत्थम् ' इदं सैन्धवपदं लवणबोघेच्छयोच्चरितम् भोजनप्रकरणे उक्त- त्त्वात् ' इत्यादिरीत्या गृहाण ॥ 

' 

दीपिका-द्वारमित्यादौ पिधेहीतिशब्दाध्याहारः ॥ 

( ८६ ) 

तर्कसङ्ग्रहे- 

[ वृत्तिनिरूपणम् 

ननु अर्थज्ञानार्थत्वात् शब्दस्यार्थमविज्ञाय शब्दाध्या- हारासम्भवादर्थाध्याहार एव युक्त इति चेत् ॥ न ॥ पद विशेषजन्यपदार्थोपस्थितेः शाब्दज्ञाने हेतुत्वात् ॥ अन्यथा 'घटः कर्मत्वमानयनं कृतिः' इत्यत्रापि शाब्दज्ञानप्रसङ्गात् 

नीलकण्ठी - प्रभाकरमतं निराकरिष्यमाणः स्वसिद्धान्तं दर्श- यति - द्वारमिति ॥ अर्थज्ञानार्थत्वाच्छब्दस्येति ॥ शब्दज्ञा- नस्य अर्थज्ञानफलकत्वादित्यर्थः ॥ एतावता प्रथमत एवार्थानुसन्धाने लाघवमिति हृदयम् ॥ किं च ' अर्थबुध्वा वाक्यरचना ' इति न्याये- नार्थज्ञानमन्तरा आकाङ्क्षित शब्दानुसन्धानरूपशब्दाध्याहार स्यैवासम्भ- वेन प्रथमतः अर्थाध्याहारस्यैवावश्यकतेत्याह- अर्थमपीति ॥ यथा कथं चिदुपस्थित पदार्थानां शाब्दबोधानुदयेन पदजन्यत्वस्योपस्थिति- विशेषणताया आवश्यकतया तादृशोपस्थितिसम्पत्तये शब्दाध्याहार एव अनायत्त्या अनुसर्त्तव्यः इत्याह-पदविशेषेति ॥ विशेषपदस्यापि प्रयोजन दर्शयितुम् 'घटः कर्मत्वम् इत्याद्यनुधावनम् ॥ तत्र कर्म - त्वादिपदजन्यकर्मत्वाद्युपस्थितेः सत्त्वेपि घटपदोत्तरामादिपदजन्यकर्म- वाद्युपस्थितेरसत्त्वेन न सिद्धान्तिमते शाब्दबोधप्रसङ्गः इतिभावः ॥ पदविशेषजन्येत्यत्र वृत्त्या पदविशेषजन्येत्यपि बोध्यम् ॥ तेन 'माय' इत्यादौ घटादिपदादाकाशादेरुपस्थितावपि न शाब्द- बोध इति दिकू ॥ 

दीपिका - पङ्कजादिपदेषु योगरूढिः । अवयवशक्ति- योगः समुदायशक्ती रूढिः । नियतपद्मत्वज्ञानार्थं समु- दायशक्तिः । अन्यथा कुमुदेऽपि प्रयोगप्रसङ्गः ॥ 

नीलकण्ठी - यद्यपि पदं तावच्चतुर्विधम् - यौगिक, रूढं, योग- रूढं, यौगिकरूढं चेति ॥ योगोऽवयवशक्तिः तन्मात्रेणार्थप्रतिपाद- कम आद्यम् ॥ यथा पाचकादिपदम ॥ 

वृत्तिनिरूपणम् ] 

गुणग्रन्थः । 

( ८७ ) 

रूढिः -समुदायशक्तिः । तन्मात्रेणार्थप्रतिपादकं द्वितीयम् ॥ यथा 

गवादिपदम् ॥ 

योगरूढिभ्यां परस्परसहकारेणार्थमतिपादकं तृतीयम् ॥ यथा पङ्कजादिपदम् ॥ 

यौगिकं च तद्रूढं चेति व्युत्पत्त्या योगरूढ्या च परस्परसहकारे- णार्थमतिपादकं चतुर्थम् ॥ यथा उद्भित्पदम् योगेन तरुगुल्मादेः रूढ्या तु योगविशेषस्य वाचकम् । तथापि योगरूढं प्रदर्य तत्र योगरूढ्योः स्वरूपप्रदर्शनेन तद्रीत्या अन्यत्रापि बोद्धुं शक्यमित्यभि- प्रायेण पङ्कजादिपदे योगरूटिं प्रदर्शयति पङ्कजादीति ॥ योग- रूढिरिति ॥ योगसहिता रूढिरित्यर्थः 

ननु पङ्कजादिशब्देष्वपि योग एवास्तु । तावतैव निर्वाहाद इत्या- शङ्कय पङ्कजशब्दस्य पद्मत्वावच्छिन्ने वृत्तिमन्तरा नियमेन पद्मत्वाव- च्छिन्नभानम् अनुभवसिद्धं न निर्वहतीति पद्मत्वावच्छिन्नरूदिरावश्यके त्याह- नियतेति ॥ नियतपद्मत्वावच्छिन्नभानानुभवे विप्रतिपन्नं प्रत्याह अन्यथेति ॥ नियतपद्मत्वावच्छिन्नभानोपयोगिसमुदायशक्त्य- नङ्गीकार इत्यर्थः ॥ प्रयोगेति ॥ पङ्कजपदमयोगे इत्यर्थः ॥ 

दीपिका- ' इतरान्विते शक्तिः ' इति प्राभाकराः ॥ नीलकण्ठी - यद्यपि 'कार्यान्विते शक्तिः इति प्रभाकरमतम् । तथापि सिद्धार्थपरवाक्ये व्युत्पत्तेर्व्यवस्थापितत्वेन तत्साधारण्याय तन्मतं परिष्कृत्य दर्शयति- इतरान्वित इति ॥ अन्विते शक्तिः इति तु निष्कर्षः ॥ अयमभिप्रायः कथं चिव उपस्थित पदार्थानां शाब्दबोधवारणाय तत्तद्विषयकशाब्दबोधं प्रति वृत्तिज्ञानजन्यतदुपस्थि तत्वेन हेतुतायाः कल्पनीयतया अन्वयांशेपि शक्तिरपेक्षिता । अन्यथा तादृशसामान्यकार्यकारणभावभङ्गापत्तेः ॥ 

न च संसर्गविषयताभिन्नतत्तद्विषयकशाब्दबोधं प्रति वृत्ति ज्ञानाधी 

(८८) 

तर्कसङ्ग्रहे- 

[ वाक्यनिरूपणम् 

नतत्तदुपस्थितत्वेन हेतुत्वमास्ताम् । तथा च अन्वयांशेपि शक्त्यन ङ्गीकारेपि न क्षतिरिति वाच्यम् । तथा सति कार्यतावच्छेदक गौर- वापत्तेः । एवं 'चान्वितो घटपदवाच्यः' इत्याकारकशक्तिज्ञानमेव शाब्दबोध प्रयोजकमिति ॥ केचित् तु इतरान्विर्ते शक्तिरित्यस्य कार्या- न्विते शक्तिरित्यर्थमाहुः ॥ 

दीपिका -- ' अन्वयस्य वाक्यार्थतया भानसम्भवाद- वयांशेऽपि शक्तिर्न कल्पनीया' इति गौतमीयाः ॥ 

नीलकण्ठी-सयुक्तिकं नैयायिकमतं दर्शयति-अन्वयस्येति ॥ पदार्थसंसर्गस्य पदसमभिहारबलादेव शाब्दबोधे भानसम्भवात् तादृश- संसर्गशेपि शक्तिर्न कल्पनीया इति समुदितार्थनिष्कर्षः ॥ अथमा- शयः -- तद्विषयकशाब्दबुद्धिं प्रति वृत्तिज्ञानाधीनतदुपस्थितित्वेनानुगत- कार्यकारणभावो न सम्भवति ॥ शक्तिलक्षणोभयसाधारणस्य वृत्तित्वस्य दुर्वचत्वात् 

अपि तु तच्छक्तपदज्ञानजन्यतदुपस्थितित्वेनैका कार- णता ॥ तल्लाक्षणिकपदज्ञानजन्यतदुपस्थितित्वेन च अपरा कारणता स्वीकर्त्तव्या ॥ परस्परतत्तदुपस्थितिजन्यशाब्दबोधे व्यभिचारवार- णाय च तत्तत्कारणाव्यवहितोत्तरत्वं तत्तत्कारणजन्यतावच्छेदककोटौ निवेशनीयम् ॥ एवं च वृत्त्यनुपस्थापितस्यापि पदार्थद्वयसंसर्गस्य शाब्दबोधोपगमे व्यभिचाराप्रसत्तत्या दर्शितद्विविधकार्यकारणभावस्य निष्प्रत्यूहतेति किमन्वयशिशक्तिकल्पनेन ॥ 

मूलम् - आकाङ्क्षा योग्यता सन्निधिश्व वाक्या- र्थज्ञाने हेतुः ॥ पदस्य पदान्तरव्यतिरेकप्रयु-- क्तानन्वयाननुभावकत्वमाकाङ्क्षा ॥ अर्थाबाधो योग्यता ॥ पदानामविलम्बेनोच्चारणं सन्निधिः ॥ तथा च आकाङ्क्षादिरहितं वाक्यमप्रमाणम् ॥ 

। 

प्रमाणवादः !! 

गुणग्रन्थः । 

( ८९ ) 

यथा ' गौरवः पुरुषोहस्ती' इति न प्रमाणम् ॥ आकाङ्क्षाविरहात् ॥ 'अग्निना सिञ्चेत् ' इति न प्रमाणम्, योग्यताविरहात् ॥ प्रहरे प्रहरे असहोच्चारितानि 'गां, आनय ' इत्यादिपदानि न प्रमाणम् । सान्निध्याभावात । 

दीपिका-आकाङ्क्षति ॥ आकाङ्क्षादिज्ञानमित्यर्थः॥ अन्यथा आकाङ्क्षादिभ्रमाच्छाब्दो भ्रमो न स्यात् ॥ आकाङ्क्षां लक्षयति-पदस्येति ॥ योग्यतामाह- अर्थेति ॥ सन्निधिलक्षणमाह-पदानामिति ॥ अविलम्बेन पदार्थों- पस्थितिः सन्निधिः ॥ उच्चारणन्तु तदुपयोगितया उक्तम् ॥ गौः अश्व इति ॥ घटः कर्मत्वमित्यप्यनाकाङ्क्षोदाहरणं द्रष्टव्यम् ॥ 

नीलकण्ठी- आकाङ्क्षादिरहितपदसमुदायात् शाब्दबोधवारणा- आकाङ्क्षादेः शाब्दबोधहेतुत्वमभिहितं मूलकृता ॥ तच नवीन- मते ननिर्वहतीति तज्ज्ञानस्य हेतुतामाह-आकाङ्क्षादिज्ञान- मिति ॥ आदिना योग्यतापरिग्रहः । अन्यथा आकाङ्क्षादेः 

॥ शाब्दधीहेतुत्वे ॥ मूले- पदस्येति ॥ यत्पदस्य यत्पदाभावप्रयुक्तम- न्वयबोधाजनकत्वं तत्पदसमभिव्याहृततत्पदत्वमाकाङ्क्षत्यर्थः ॥ प्रयुक्तत्वं च ' कारणाभावात्कार्याभावः' इति प्रतीतिसाक्षिकः स्वरूप- सम्बन्धविशेषः ॥ अजनकत्वान्तं परिचायकम् एक पदार्थ पर पदार्थ- त्वं योग्यतेति मते संशय निश्वयसाधारणतज्ज्ञानत्वावच्छिन्नं शाब्दधी- हेतुः ॥ बाघनिश्चयाभावो योग्यतेति नवीनमते तु स्वरूपसत्येव यो- ग्यतां तद्धेतुरिति दिकू ॥ 

.1 

मूलम् - वाक्यं द्विविधम्-वैदिक, लौकिकं च ॥( १०० ) 

तर्कसङ्ग्रहे- 

[ प्रामाण्यवाद" 

सादृश्यज्ञानम् । शाब्दज्ञाने यथार्थयोग्यताज्ञानम् । इत्याहनीयम् । पुरोवर्त्तिनि प्रकाराभावस्यानुव्यवसा- येनानुपस्थितत्वात् अप्रमात्वं परत एव गृह्यते ॥ पित्ता- दिदोषजन्यत्वादुत्पत्तौ परतस्त्वम् ॥ 

नीलकण्ठी एवं ज्ञप्तौ परतस्त्वं व्यवस्थाप्य उत्पत्तौ तन्निरूप- यति -प्रमाया इति ॥ प्रमासाधारणमिति ॥ प्रमात्वाधिक- देशवृत्तिधर्मानवच्छिन्न प्रमानिष्ठकार्यतानिरूपित कारणताशालीत्यर्थः ॥ तेन ज्ञानमात्रहेतुभूतात्ममनः संयोगादेः भ्रमजनकपित्तादिदोषाणां च व्युदासः ॥ अममासाधारणकारणत्वमप्येवमेव परिष्कर्त्तव्यम् ॥ चतुर्विधमायां हेतुभूतं गुणं क्रमेण उपपादयति-तत्रेति ॥ चतुर्वि- वममाया मध्ये इत्यर्थः ॥ इत्याद्यूहनीयमिति ॥ 'प्रीतः शेख : ' इत्यादि भ्रमेपि पित्तादिर्दोषः । इदं रजतमित्यादि भ्रमे च चाकचक्या- दिरिति ऊहनीयमित्यर्थः । अप्रमात्वस्य परतस्त्वं सयुक्तिकं दर्शयति- पुरोवर्त्तिनीति । अनुपस्थितत्वादिति ॥ अविषयीकरणा- दित्यर्थः ॥ तथा च प्रत्यासत्तेरभावाद् अप्रमात्वस्यानुव्यवसायेन ग्रहणं न सम्भवतीति भावः ॥ अप्रमात्वम् तद्भाववद्विशेष्यकत्वविशिष्टतत्मका- रकत्वम् ॥ परत एव गृह्यत इति ॥ अनुमानादित एव गृह्यत इत्यर्थः ॥ अनुमानप्रयोगस्तु 'इदं ज्ञानमममा, विसंवादिप्रवृत्तिजनक- त्वात् यन्नैवं तन्नैवं यथा प्रमा' इति ॥ 

दीपिका- नतु सर्वेषां ज्ञानानां यथार्थत्वात् अयथा- र्थज्ञानमेव नास्तीति । न च 'शुक्ताविदं रजतम्' इति ज्ञानात् प्रवृत्तिदर्शनादन्यथाख्यातिसिद्धिरिति वाच्यम् । रजतस्मृतिपुरोवर्त्ति ज्ञानाभ्यामेव प्रवृत्तिसम्भवात् ॥ उपस्थितेष्टमेदाग्रहस्यैव सर्वत्रप्रवर्तकत्वेन 'नेदं रजतम्' इत्यादौ अतिप्रसङ्गाभावादिति चेत् । न ॥ सत्यरजत- स्थले पुरोवत्तिविशेष्यकरजतत्वप्रकारकज्ञानस्य लाघवे- 

प्रामाण्यवादः ] 

गुणग्रन्थः । 

( १०१ ) 

न प्रवृत्तिजनकतया शुक्तौ अपि रजतार्थिप्रवृत्तिजनक- त्वेन विशिष्टज्ञानस्यैव कल्पनात ॥ 

नीलकण्ठी - गुरुमतं निरस्यान्यथा ख्यातिं व्यवस्थापयति-न- न्वित्यादिना ॥ यथार्थत्वात् ममात्वात् ॥ अयथार्थज्ञानमेव नास्तीति ॥ तदभाववद्विशेष्यकतत्प्रकारकत्वरूपा यथार्थत्वज्ञान- वृत्तिर्नत्यर्थः ॥ तेन न सिद्ध्यसिद्धिभ्यां व्याघातः । अयथार्थत्वस्थ तु मसिद्धिरिच्छाद बोध्या ॥ अन्यथाख्यातीति । तदनङ्गीकारे पुरोवर्त्तिविशेष्यकरजतत्वादिरूपेष्टतावच्छेदकप्रकारकज्ञानस्य संवादि- विसंवादिसाधारणमवृत्तिजनकतया तत्र प्रवृत्तिरेव न स्यादिति भावः ॥ रजतस्मृतीति ॥ कृप्तनियतपूर्ववत्तिभ्यामित्यादिः ॥ सम्भवा- दिति ॥ तथा च प्रवृत्तिं प्रति विशिष्टज्ञानत्वेन कारणतैव नास्तीति तद्नुरोधेन अन्यथा ख्यातिकल्पनं न सम्भवतीति भावः ॥ नन्वेवं यत्र नेदं रजतम् इति बाधग्रहः, तत्रापि मवृत्तिः स्यात् अत आह- उपस्थितेति ॥ एतावता स्मृतिरूपकारणापेक्षा स्फुटीकृता ॥ इष्ट- भेदाग्रहस्यैव ॥ रजतादिरूपेष्टभेदग्रहाभावस्यैव ॥ एवकारेण विशि- टज्ञानस्य प्रवर्त्तकत्वव्यवच्छेदः ॥ सर्वत्रेति ॥ रजते शुक्तौ चेत्यर्थः ॥ रजतस्थळे विशिष्टज्ञानस्यैव प्रवृत्तिं प्राते कारणत्वमेष्टव्यम् ॥ अन्यथा धर्मधर्मज्ञानयोः इष्टभेदाग्रहत्वरूपगुरुधर्मावच्छिन्नस्य च कारणतापत्तेः एवं च तत्प्रवृत्तिं प्रत्यन्वयव्यतिरेकाभ्यां विशिष्टज्ञानस्य कारणतायां कल्पनीयायां लाघवात् सामान्यतः प्रवृत्तित्त्वावच्छिन्नं प्रति विशिष्टज्ञा- नत्वेन अनुगतकार्यकारणभावस्यैव कल्पनीयतया विसंवादिप्रवृत्तेरपि तत्कार्यतावच्छेदकावलीढतया तत्पूर्वं विशिष्टज्ञानस्य कल्पनीयत्वात् अन्यथाख्यातिनिराबाधैवेति समाधत्ते - सत्यरजतेति ॥ रजतत्व- प्रकारकज्ञानस्येति ॥ तादृशज्ञानत्वावच्छिन्नस्येत्यर्थः ॥ प्रवृत्ति- जनकतया प्रवृत्तित्वावच्छिन्नजनकतया ॥ विशिष्टज्ञानस्यैव । 

( १०३ ) 

: 

तर्कसङ्ग्रहे- [ अयथार्थानुभवनि० 

पुरोवर्त्तिविशेष्यकेष्टतावच्छेदकप्रकारकज्ञानस्यैव ॥ एतेन इष्टभेदग्रहस्य व्यवच्छेदः ॥ कल्पनात् अनुमानात् ॥ तत्प्रयोगस्तु 'इयम् पुरोव- त्ति विशेष्यकेष्टतावच्छेदकप्रकारकज्ञानजन्या, प्रवृत्तित्वात्, रजतस्थळी- यमवृत्तिवत्' इति स्यादेतत् प्रत्यक्षे सन्निकर्षस्य कारणतया रजतत्वांशे तदभावेन कथं शुक्तौ ' इदं रजतं' इति प्रत्यक्षमिति चेत् ॥ मैवम् ॥ अलौकिकसन्निकर्षस्यापि प्रत्यक्षजनकतया व्यवस्थापितत्वेन लक्षणाम- त्यासत्तेरेव प्रकृते सम्भवात् ॥ 

मूलम् - अयथार्थस्त्रिविधः संशयविपर्ययतर्कभे- दात् ॥ एकस्मिन् धर्मिणि विरुद्धनानाधर्मवैशि टयज्ञानं संशयः॥ यथा स्थाणुर्वा पुरुषो वेति ॥ मिथ्याज्ञानं विपर्ययः ॥ यथा शुक्तौ इदं रजत- मिति ॥ व्याप्यारोपेण व्यापकारोपस्तर्कः ॥ यथा यदि वह्निर्नस्यात् तर्हि धूमापि न स्यादिति ॥ दीपिका अयथार्थानुभवं विभजते-अयथार्थ इति ॥ स्वप्रस्य मानसविपर्ययरूपत्वात् न त्रैविध्यविरोधः ॥ संशयलक्षणमाह-एकेति ॥ घटपटौ' इति समूहालम्बनेऽ- तिव्याप्तिवारणाय एकेति ॥ 'घटो द्रव्यम्' इत्यादौ अति- व्याप्तिवारणाय - विरुद्धेति ॥ ' पटत्वविरुद्धघटत्ववान् ' इत्यत्र अतिव्याप्तिवारणाय - नानेति ॥ 

विपर्ययलक्षणमाह-मिथ्येति ॥ तदभाववति तत्प्रक्रा- रकनिश्चय इत्यर्थः ॥ तर्कलक्षणमाह-व्याप्येति ॥ यद्यपि तर्कों विपर्ययेऽन्तर्भवति ॥ तथापि प्रमाणानुग्राहकत्वाद् भेदेन कीर्तनम् ॥ 

नीलकण्ठी- ननु अयथार्थानुभवस्य त्रैविध्यकथनं मूलेऽसङ्गतम् 

गुणग्रन्थः । 

( १०३ ) 

अयथार्थानुभवनि० ] 

स्वमज्ञानस्य अनुभूतपदार्थस्मरणकफपित्तादिधातुशुभाशुभादृष्ठेयमा- नस्य बाधितार्थविषयकस्य अनुभवसिद्धत्वात् अत आह- स्वप्नस्ये- ति॥ यद्यपि प्रदेशविशेषावस्थितमनः संयोगः स्वप्नःप्रतथापि तदसमवा- यिकारणज्ञाने स्वशब्दो भाक्त इत्यवधेयम् ॥ चाक्षुषादिरूपत्वासम्भवा- दाह-- मानसेति । यत्तु स्मृतिरूपं स्वमज्ञानमिति तद्भाष्यादिविरु- द्धमित्युपेक्षितम् ॥ कोट्योरव्याप्यवृत्तित्वज्ञानोत्तरं जायमाने एक- स्मिन् धर्मिणि घटतदभावोभयमकारकसमुच्चये अतिव्याप्तिवारणायें विरोधविषयकत्वस्य निवेशेपि नानेत्यस्याऽऽवश्यकतेति दर्शयितुमाह- पटत्वविरुद्धेति ॥ नानेतीति ॥ एकधर्मिनिष्ठविशेष्यतानिरू पितविरुद्धनानाधर्मनिष्ठ प्रकारताकत्वाभावाद नातिव्याप्तिरिति भावः ॥ न च विभिन्नरूपेणैकधर्मिविशेष्यविरुद्धानेकधर्मप्रकारकज्ञानेऽतिव्या- तिरिति शङ्कयम् ॥ एकधर्मावच्छिन्नविशेष्यताघटितपरिष्कार करणेन अदोषात् इति दिकू । 

तन्त्रान्तरे ब्रह्मभिन्ने सर्वस्मिन् एव मिथ्याशब्दस्य प्रयोगदर्शना- दाह - तदभाववतीति । प्रमावारणायेदम् । तदभाववाद्विशेष्यक- तावच्छिन्नतत्मकारकताकेत्याद्यर्थविवक्षणान्न समूहालम्बनेऽतिप्रसङ्गः । संशयस्य इच्छायाश्च वारणाय संशयान्यज्ञानार्थकनिश्वयपदमिति सङ्क्षेपः ॥ 

मूले- व्याप्यारोपेणेति ॥ आहार्यव्याप्यवत्ताभ्रमजन्य भाहार्यव्या- पकवत्ता भ्रमस्तर्कः इत्यर्थः ॥ आहार्यज्ञानमात्रेऽतिप्रसङ्गवारणाय तज्जन्यः इति ॥ निश्चयसत्त्वे शाखादौ करादिभ्रमात् ' अर्थ पुरुषः? इत्याद्याहार्यारोपः । तत्रातिव्याप्तिवारणाय मथमाहार्येपदम् ॥ रजत- वव्याप्याभाववत्ताग्राहकाळे आहार्यं यद्रजतत्वव्याप्यवत्ताज्ञानम् तज्जन्ये 'इदं रजतम् ' इत्यनाहार्यज्ञानेऽतिव्याप्तिवारणाय द्वितीयमा- हार्यपदम् ॥ तर्फे आपाद्यव्यतिरेकनिश्चयः आपाद्यापादकयोर्व्याप्तिनिश्व- 

( १०४ ) 

तर्कसङ्ग्रहे- [ स्मृत्यादिनिरूपणम् 

यश्च कारणमिति ध्येयम् ॥ तर्कस्तु मानसविपर्ययरूप एवेति कथम- यथार्थस्य त्रैविध्यकथनमित्याह यद्यपीति ॥ प्रमाणानुग्राहक- त्वम् ॥ प्रमाणेन प्रमायां जननीयायां प्रतिबन्धकविघटनद्वारोपयो- गित्वम् ॥ भेदेनेति ॥ तर्कत्वरूपवैलक्ष्यण्येनेत्यर्थः । तर्कस्य प्रमा- णानुग्राहकत्वात् ॥ 

( इत्यनुभव निरूपणम् ) 

मूलम् - स्मृतिरपि द्विधा यथार्थाऽयथार्थाचेति ॥ प्रमाजन्या यथार्था ॥ अप्रमाजन्या अयथार्था ॥ दीपिका- स्मृतिं विभजते - स्मृतिरिति । मूलम् - सर्वेषामनुकूलवेदनीयं सुखम् ॥ प्रति कूलवेदनीयम् दुःखम् ॥ इच्छा कामः ॥ क्रोधो द्वेषः ॥ कृतिः प्रयत्नः॥ विहितकर्मजन्यो धर्मः ॥ निषिद्धकर्मजन्योऽधर्मः ॥ बुद्धयादयोष्टौ आ- त्ममात्रविशेषगुणाः ॥ बुद्धीच्छाप्रयत्ना नित्या अनित्याश्व ॥ ईश्वरस्य नित्याः जीवस्य अनित्याः ॥ दीपिका- सुखं लक्षयति- सर्वेषामिति ॥ ' 

मुख्यहम्' इत्याद्यनुव्यवसायगम्यम् । सुखत्वादिकमेव लक्षणम् यथा श्रुतं तु स्वरूपकथनमित्यर्थः ॥ 

नीलकण्ठी- ननु ' सर्वेषामनुकूलतया वेदनीयम् इत्यादि मूल सुखादिलक्षणपरं न सम्भवति परद्रव्योमभोगादिजन्यसुखे साधूनां द्वेष- दर्शनादव्याप्तेरित्याशङ्कायां ' सुख्यहम् ' इत्यादि प्रत्यक्षसिद्धम् सुख- त्वादिकमेव लक्षणमित्याह- मुख्यहमित्याद्यन्विति ॥ सुखत्वादी- त्यादिना दुःखत्वपरिग्रहः ॥ यथाश्रुतं त्विति ॥ सर्वेषामनुकूलतया इत्यादिकमित्यर्थः ॥ 

संस्कारनिरूपणम् ] गुणग्रन्थः । 

( १०५ ) 

मूलम्-संस्कारः त्रिविधः-वेगो, भावनाः स्थिति- स्थापकश्चेति ॥ वेगः पृथिव्यादिचतुष्टयमनो- मात्रवृत्तिः ॥ 

दीपिका- संस्कारं विभजते--संस्कार इति संस्कार- त्वजातिमान संस्कारः ॥ वेगस्याश्रयमाह-वेग इति ॥ वेगत्वजातिमान् वेगः ॥ 

मूलम् - अनुभवजन्या स्मृतिहेतुर्भावना । आ- त्ममात्रवृत्तिः ॥ 

दीपिका - भावनां लक्षयति-अनुभवेति ॥ अनुभवध्वं- सेऽतिव्याप्तिवारणाय स्मृतीति ॥ आत्मादौ अति- व्याप्तिवारणाय अनुभवेति ॥ स्मृतेरपि संस्कारजनकत्वं नवीनैरुक्तम् ॥ 

नीलकण्ठी- अनुभवेतीति ॥ स्मृति संस्कारं च प्रत्यनुभव- त्वेन कारणतां वदतां प्राचामभिप्रायः- तत्तद्विषयकस्मृति तादृशसं- स्कारं च प्रति तत्तद्विषयकानुभवत्वेनैव हेतुता न तु तत्तद्विषयकज्ञा- नत्वेनानुभवत्वस्यापि जातित्वेन ज्ञानत्वापेक्षया गौरवाभावात् ॥ न च विनिगमनाविरह इति शङ्कयम् । व्याप्यधर्मपरिष्कारेण कारणत्व- सम्भवे व्यापकधर्मस्यान्यथासिद्धि निरूपकत्वादिति ॥ नवीनाः पुनः तद्विषयक स्मृति तादृशसंस्कारं च प्रति तत्तद्विषयक ज्ञानत्वेनैव 

• हेतुता । न त्वनुभवत्वेन, संस्कारस्य फलनाश्यतया प्रथमस्मरणेनै- वानुभवजन्यसंस्कारस्य नोशेन सकृदनुभूतस्य स्मरणोत्तरमस्मरण - सङ्गात् ॥ न च स्वजन्यस्मरणस्य संस्कारनाशकत्वे स्मृतिसाधारणेन ज्ञानत्वेन हेतुत्वेपि घटपटादिरूपनानाविषयावगाहिना अनुभवेन जनि- तस्य तावद्विषयकसंस्कारस्य घटायेकैकगोचरस्मरणेनापि विनाशात् 

( १०६ ) 

तर्कसङ्ग्रहे- 

[ संस्कारनिरूपणम् 

तदुत्तरं पटादिस्मरणानुपपत्तिः, तत्तद्विषयकसंस्काराभावात् । स्मृति- जन्यपटाद्विगोचर संस्कारस्य च भिन्नविषयतया पटादिस्मारकत्वायोगात् अतः स्वजन्यचरमस्मृतेरेवानायत्या तत्तद्दयक्तित्वेन तत्र संस्कार - नाशकतया अङ्गीकर्तव्यतया अनुभवत्वेन जनकतायामपि न दोष इति वाच्यम् । अन्यूननिषयस्यैव फलस्य नाशत्वाङ्गीकारेण अदोषात् ॥ जायते च पुनः पुनःस्मरणादृढतरः संस्कारः ॥ दादर्थम् च उत्कर्षरूपो " जातिविशेषो झटिति स्मृत्युत्पादप्रयोजकः । न च दैववश सम्पन्नात् झटित्युद्बोधकसमवधानादेव झटिति स्मृतिनियमोपपत्तौ न तत्प्रयोजक- तथा संस्कारगतो जातिविशेषः सिध्यतीति वाच्यम् ॥ झटिति स्मृते- दैवाधीनझटित्युद्बोधकसमवधानाधीनत्वमुपगम्य संस्कारातिशयख- ण्डने शास्त्रादौ अभ्यासस्यैवानुपपत्तेः । किं च परित्यज्य च निश्चि- ताव्यभिचारकं रूपं गृह्यमाणव्यभिचारकेण कारणत्वकल्पनं न सम्भ- वतीति नानुभवत्वेन स्मृतिसंस्कारहेतुतासम्भव इति माहुः ॥ तन्मतं दर्शयति - स्मृतेरपीति ॥ अपिना अनुभवपरिग्रहः एतन्मतेन लक्षणे 

अनुभवजन्या ? इति स्थाने 'ज्ञानजन्यः' इति निवेशनीयम् ॥ मूलम्-अन्यथा कृतस्य पुनः तदवस्थापादकः स्थितिस्थापकः कटादिपृथिवीवृत्तिः ॥ दीपिका-स्थितिस्थापकं लक्षयति-अन्यथेति ॥ सं- ख्यादयोष्टौ नैमित्तिकद्रवत्ववेगस्थितिस्थापकाः सामा- न्यगुणाः अन्ये रूपादयो विशेषगुणाः द्रव्यविभाजकोपा- धिद्वयसमानाधिकरणावृत्तिगुण व तजातिमत्त्वम् विशेः 

गुणत्वम् ॥ 

नीलकण्ठी-व्याविभाजकोपाधीति । पृथिवीत्वजत्वा- दिरूपं यद्रव्यविभाजकोपाधिद्वयं प्रत्येक सत्समानाधिकरणाः द्वित्व- पृथक्त्वसंयोगादयः तदवृत्तिजातिमगुणत्वमित्यर्थः । रूपादिषु चतुर्षु 

कर्मनिरूपणम् ] 

पदार्थान्तर्भावग्रन्थः । 

( १०७ ) 

तादृशं रूपत्वादिकं, सांसिद्धिकद्रवत्वे च द्रवत्वावान्तरजाति स्नेहा-- दिषु दशसु स्नेहत्वादिकं भावनायां संस्कारावान्तरजातिं चादाय लक्षणसमन्वयः ॥ नन्विदं लक्षणमेकत्वादिष्वतिव्याप्तम् । एकत्वत्वादि जातेरपि तादृशत्वात् । न च तादृशोपाधिद्वयसमानाधिकरणवृत्तिगुण- त्वन्यून वृत्तिजातिशून्यगुणत्वमितितदर्थः । एवं चैकत्वादिषु सङ्ख्यात्वादेः सत्वात् तादृशजातिशून्यत्वस्यासत्त्वेन नातिव्याप्तिरिति वाच्यम् । एव-- मपि परिमाणादिष्वतिव्याप्तिः । परिमाणत्वादेस्तादृशजातित्वासम्भवा-- दिति चेत् ॥ अत्र प्रवदन्त्यभिज्ञाः । यद्रूपावच्छिन्नसमानाधिरकरणं यत्किचिद्रव्यविभाज कोपाधिद्वयं तद्भिन्नास्थितिस्थापकवृत्तिभिन्ना च या जातिः तत्त्वे सति गुणत्वमिति तदर्थः ॥ यद्रूपावच्छिन्न सामाना-- विकरण्यस्य समवायसम्बन्धघटितस्यैव निवेशनीयतया यद्रूपपदेन घटत्वादेर्धतुमशक्यत्वात् घटादौ अतिव्याप्तिरतो विशेष्यम् । स्थिति-- स्थापकेऽतिव्याप्तिवारणाय स्थितिस्थापकभिन्नति, स्थितिस्थापकस्य पृथिव्यादिचतुष्टयवृत्तित्वमते तु न देयम् ॥ रूपत्वादेर्यद्रूपपदेन ध शक्यत्वेपि अवान्तरजातिमादाय रूपादिषु लक्षणसमन्वयः ॥ पार्थिवा-- मुष्णाशीतस्पर्शस्य वायवीयापेक्षया विजातीयस्यैव अनुभवसिद्धत्वात् ॥ सङ्ख्यादयस्तु सामान्यगुणा इति न तत्र वैजात्यं जलपृथिव्यादिभेदेन सिद्धान्तसिद्धमतः तत्र नातिव्याप्तिः तादृशजातिमद्भिन्नगुणत्वमेव-- सामान्यगुणानां लक्षणमवसेयमिति ॥ 

( इतिगुणनिरूपणम् ) 

मूलम् - चलनात्मकं कर्म ॥ ऊर्ध्वदेशसंयोगहे- तुरुत्क्षेपणम् ॥१॥ अधोदेशसंयोगहेतुरपक्षेपण- म् ॥ २॥ शरीरसन्निकृष्टसंयोगहेतुराकुञ्चनम् ॥ ३॥ शरीरविप्रकृष्टसंयोग हेतुः प्रसारणम् ॥ ४ ॥ अन्यत्सर्वं गमनम् ॥ ५ ॥ 

( १०८ ) 

तर्कसङ्ग्रहे- [ सामान्यविशेषनिरूपणम् 

दीपिका - कर्मणो लक्षणमाह-- चलनेति ॥ उत्क्षेपणा- दीनां कार्यभेदमाह-- ऊध्वैति ॥ शरीति ॥ ' वक्रता- सम्पादकं कर्म आकुञ्चनम् । ऋजुतासम्पादकं प्रसारण- मित्यर्थः ॥ 

नीलकण्ठी-मूलोक सर्वसङ्ग्राहकं न भवतीत्याह- वक्रतेति ॥ 

( इति कर्मनिरूपणम् ) 

मूलम् - नित्यमेकमनेकानुगतं सामान्यम्। द्रव्य- गुणकर्मवृत्ति । परं सत्ता । अपरं द्रव्यत्वादि ॥ 

दीपिका- सामान्यं लक्षयति-नित्यमिति । संयोगेऽ- तिव्याप्तिवारणाय - नित्यमिति । जलपरमाणुगतरूपेऽति- व्याप्तिवारणाय - एकेति । परमाणुपरिमाणादावतिव्याप्ति- वारणाय - अनेकेति । अनुगतत्वं समवेतत्वम् । घटाद्य- त्यन्ताभाषी घटाद्यनुगतोऽप्यसमवेत इति नाभावादा- वतिव्याप्तिः ॥ 

नीलकण्ठी-नित्यमितीति ॥ अत्र नित्यत्वं प्रागभावामति- योगित्वम्, ध्वंसाप्रतियोगित्वं वा ॥ एकत्वनिवेशेनापि संयोगादेवार- णात् एतत्पदं स्वरूपकथनम् इति द्रष्टव्यम् ॥ 

( इति सामान्यनिरूपणम् ) 

मूलम् - नित्यद्रव्यवृत्तयो व्यावर्तका विशेषाः । दीपिका- विशेषं लक्षयति-नित्येति ॥ 

नीलकण्ठी-मूले व्यावर्तका इतेि ॥ नित्यद्रव्याणां पुरस्पर- भेदसाधका इत्यर्थः ॥ अथ विशेषपदार्थे किं प्रमाणम् । नचात्यन्तसं- कीर्णानां परमाणूनां भेदकधर्म विना भेदासिद्धिरतो विशेषोऽङ्गीकर्तव्यः इति वाच्यम् । एकत्वादिव्यक्तेरेव भेदकत्वसम्भवात् इति चेत् ॥ न ॥ एतत्परमाणौ तत्परमाणुभेदसाधने एकत्वाद्देर्व्यभिचारितया एतदेक- 

समवायनिरूपणम् ] 

पदार्थान्तर्भावग्रन्थः । 

( १०९ ) 

त्वादेरेव हेतुता वाच्या । न च तयोः परमाण्वोर्भेदासिद्धावेकत्वादावे- तत्त्वं सुग्रहम् । एतत्त्वम् एतत्परमाणुसमवेतत्वम् । तस्मात्पतिनि- त्यद्रव्यमेष्टव्यो विशेषपदार्थः । स एव च स्वजातीयानां परस्परभेद- साधक इति तत्रापि विशेषान्तरापेक्षा नास्त्येव । अतो नानवस्था इति सम्प्रदायः ॥ 

( इति विशेषनिरूपणम् ) 

मूलम् - नित्यसम्बन्धः समवायः ॥ अयुतसिद्धवृ- त्तिः ॥ ययोर्द्वयोर्मध्ये एकमविनश्यदपराश्रि- तमेवावतिष्ठते ॥ तावयुतसिद्धौ । अवयवावय- विनौ, गुणगुणिनौ, क्रियाक्रियावन्तौ, जाति- व्यक्ती, विशेषनित्यद्रव्ये चेति ॥ 

दीपिका - समवायं लक्षयति-नित्येति ॥ संयोगेऽति- व्याप्तिवारणाय नित्य इति ॥ आकाशादावतिव्याप्ति- वारणाय सम्बन्ध इति ॥ अयुतसिद्धलक्षणमाह-ययो- रिति ॥ ' नीलो घटः' इति विशिष्टप्रतीतिः विशेषण- विशेष्यसम्बन्धविषया विशिष्टप्रत्ययत्वात् दण्डीतिप्रत्य- यवत् इति समवायसिद्धिः ॥ अवयवावयविनाविति ॥ द्रव्यसमवायिकारणमवयवः । तजन्यं द्रव्यमवयवि ॥ 

नीलकण्ठी-वैशेषिकमत साधारण्येन समवायेऽनुमानं प्रमाणयति- नील इति ॥ समवायिकारणस्य अन्त्यावयविनि सत्त्वात् द्रव्येति ॥ परमाणुवारणाय जन्येति ॥ अविनश्यदवश्यमेवापराश्रितमवतिष्ठते विनश्यदवस्थं त्वनाश्रित क्षणमवतिष्ठते यथा तन्त्वादिनाशे पटादि- रिति मनसिकृत्य मूलेऽविनश्यदित्युक्तम् ॥ 

( इति समवायनिरूपणम् )( ११० ) 

तर्कसङ्ग्रह- 

[ अभावनिरूपणम् 

मूलम् - अनादिः सान्तः प्रागभावः उत्पत्तेः पूर्व कार्यस्य ॥ सादिरन्तः प्रध्वंसः उत्पत्त्यनन्तरं कार्यस्य ॥ त्रैकालिकसंसर्गावच्छिन्नप्रतियोगि- ताकोत्यन्ताभावः यथा भूतले घटो नास्ति इति ॥ तादात्म्यसम्बन्धावच्छिन्नप्रतियोगिताकोऽ- न्योन्याभावः यथा वटः पटो नास्ति इति ॥ 

दीपिका - प्रागभाव लक्षयति-अनादिरिति ॥ आका- शादौअतिव्याप्तिवारणाय सान्त इति ॥ घटादौ अति- व्याप्तिवारणाय अनादिरिति ॥ प्रतियोगिसमवायिकार णवृत्तिः प्रतियोगिजनकः भविष्यतीति व्यवहारहेतुः प्रागभावः ॥ ध्वंसं लक्षयति-सादिरिति ॥ घटादौ अति- व्याप्तिवारणाय अनन्त इति ॥ आकाशादौ अतिव्याप्ति- वारणाय सादिरिति ॥ प्रतियोगिजन्यः प्रतियोगिसमवा- यिकारणवृत्तिः ध्वस्तव्यवहारहेतुः ध्वंसः॥ अत्यन्ताभावं लक्षयति त्रैकालिक इति अन्योन्याभावेऽतिव्याप्तिवारणा य संसर्गावच्छिन्न इति ॥ ध्वंसप्रागभावयोरतिव्याप्तिवार- गायत्रैकालिक इति ॥ अन्योन्याभावं लक्षयति- तादात्म्य इति । प्रतियोगितावच्छेदकारोप्यसंसर्गभेदात् एकप्रति- योगिकयोरत्यन्ताभावान्योन्याभावयोर्बहुत्वम् । 'केव- लदेवदत्ताभावाद्दण्ड्यभावः' इतिप्रतीत्या विशिष्टाभावः' एकसत्त्वे द्वौनस्तः' इति प्रतीत्या द्वित्वावच्छिन्नाभावः, संयोगसम्बन्धेन च घटवति समवायसम्बन्धेन घटाभावः सम्बन्धावच्छिन्नाभावः ॥ तत्तघटाभावाद घटत्वाव- 

अभावनिरूपणम् ] पदार्थान्तर्भावग्रन्थः । 

( १११ ) 

च्छिन्नप्रतियोगिताकसामान्याभावश्चातिरिक्तः ॥ एवम- न्योन्याभावोपि ॥ 

नीलकण्ठी- संसर्गेति ॥ तादात्म्यातिरिक्त संसर्गेत्यर्थः ॥ ध्वंस- प्रागभावयोः प्रतियोगितावच्छेदकसम्बन्धो वर्त्तते इति मताभिप्रायेण त्रैकालिकेति विशेषणम् । अन्यथा अन्योन्याभाववारकेणैव तयोर्वार- - णात् तद्वयर्थतापत्तेः ॥ यदि संसर्गावच्छिन्नेत्यादेरन्योन्याभावभिन्ना- भाव इत्यर्थः । तदा त्रैकालिकेतिसिद्धान्तेपि सार्थकं त्रैकालित्वम् इह नित्यत्वरूपम् ॥ मूले 'भूतले घटो नास्ति ' इत्यत्र घटाभावांश भूतलस्य विशेष्यत्वं सम्बन्धः, 'घटाभाववद्भूतलम् ' इत्यत्र भूतलांश- Sभावस्य विशेषणत्वम् संसर्ग इति वदतां प्राचामयमभिप्रायः ॥ विशेष्यत्वविशेषणत्वे सरूपसम्बधविशेषौ न ज्ञानीयविषयताविशेषौ ॥ न च विशेषणताख्यः स्वरूपसम्बन्ध एक एवास्तु 'भूतले बटो नास्ति' इति मतीतौ ' भूतलं घटाभाववत्' इति मतीतौ वैलक्षण्यस्य विशे- पणत्वावच्छिन्नाधेयताविषयकत्वकल्पनेनैव निर्वाहादिति वाच्यम् ॥ तादृशमतीत्य वैलक्षण्याय 'प्रथमायाम् विशेषणतावच्छिन्नाधेयता, द्वि- तीयायां विशेषणता संसर्गः" इत्युपेयते । किंवा ' प्रथमायां विशेषण- तावच्छिन्नाधारता, द्वितीयायां विशेष्यतावच्छिन्नाधारता ? इत्यत्र विनिगमकस्य दुर्लभत्वात् ॥ न च तादृशमतीत्योः संसर्गशिऽविलक्ष- णत्वेपि विशेष्यविशेषणभावभेदात् वैलक्षण्योपपत्तिरित्युभयत्र विशे- षणताया एव सम्बन्धतास्त्विति वाच्यम् । तावतापि ' भूतले घटो नास्ति' 'भूतळवान् घटाभावः' इत्यनयोः 'भूतलं घटाभाववत्' 'घटा- भावे भूतलम् इत्यनयोश्च प्रतीत्योवैलक्षण्यानिर्वाहात् । तस्मात् विशे- व्यत्वविशेषणत्वनामकयोरुभयोः स्वरूपसम्बन्धविशेषयोः संसर्गता ॥ तथा च 'भूतलवान् घटाभावः' इत्यत्र घटाभावांशे भूतलस्य विशेष्य- स्वसंसगों 'घटाभावे भूतलम्' इत्यत्र च भूतांशेभावस्य विशेषणता- संसर्गे बाधित इति भ्रम निर्वाह इति सङ्क्षेपः ॥ ध्वंसप्रागभावयोरि- 

( ११२ ) 

तर्कसङ्ग्रहे- 

[ अभावनिरूपणम् 

* 

वैकप्रतियोगिकयोरत्यन्तान्योन्याभावयोः किमेकविधत्वम् । तेत्याह- प्रतियोगितेति ॥ आरोप्येति ॥ प्राचीनमताभिप्रायेण ॥ अत्र ' यथायोग्यं प्रतियोगितावच्छेदकधर्म संसर्गभेदोऽत्यन्ताभाव बहुत्वप्रयो- जकः ' प्रतियोगितावच्छेदकधर्मभेदोऽन्योन्याभावबहुत्वप्रयोजकः इति द्रष्टव्यम् । तदेव दर्शयति- केवलेति ॥ केवलदेवदत्ताभावाद्विशिष्टा- भावः अतिरिक्त इत्यन्वयः । अन्यथा केवल देवदत्तवति' दण्डो नास्ति', इति प्रत्ययानापत्तेः ॥ उभयभावस्यातिरिक्तत्वे प्रतीतिं प्रमाणयति- एकसत्त्वपीति ॥ 'घटपटौ न स्तः' इत्यादौ घटत्वं पटत्वमुभयत्वं चैतत्रितयं प्रतियोगितावच्छेदकम् केवलघटवति केवलपटवति यत्- किञ्चिदुभयवति तथा प्रत्ययात् ॥ सम्बन्धभेदेनाभावस्यातिरिक्तत्वं दर्शयति-संयोगेनेति ॥ सामान्यविशेषाभावयोर्भेदं दर्शयति--त- तदिति ॥ अतिरिक्त इति ॥ अन्यथा यत्किचिदवति घटो नास्ति ' इति प्रत्ययापत्तेः ॥ एवमन्योन्याभावोपीति ॥ अव च्छेदकभेदात् तत्तद्वयभेदः ततः उभयभेदः घटभेदश्च अतिरिक्त इत्यर्थः ॥ दीपिका-घटत्वेन पटो नास्तीति व्यधिकर णधर्माव- च्छिन्नाभावो नाङ्गीक्रियते ॥ पटे घटत्वं नास्तीति तस्यार्थः । अतिरिक्तत्वे स केवलान्वयी ॥ 

नीलकण्ठी-मसङ्गादाह-घटत्वनेति ॥ नाङ्गीक्रियत इति ॥ अभावधियो विशिष्टवैशिष्टयावगाहिमर्यादोपबृंहिततया 'घटत्वेन पटो नास्ति - इत्यादिमत्ययस्य विशिष्टवैशिष्ट्यानवगाहिनो घटत्वादेः मति- योगितावच्छेदकत्वव्यवस्थापकत्वाभावेन व्यधिकरणधर्मावच्छिन्नाभावे मानाभावादितिभावः । ननु तर्हि तादृशमत्स्यस्य का गतिरित्यत आह- पट इति । ननु 'घटत्वेन पटो नास्ति ? इति प्रतीतेः पान्धिक- रणकवटत्वाभावावगाहित्वं न सम्भवति ॥ असति बाधके तच्छन्दो- लेखिप्रतीतेः तच्छन्दप्रतिपाद्यार्थविषयकत्वपरित्यागायोगात् । पटा- धिकरणकघटत्वाभावस्य 'घटत्वेन पटो नास्ति ' इति शब्दात् कथ- 

अत्यन्ताभावनिरूपणम् ] 

पदार्थान्तर्भावग्रन्थः । 

( ११३ ) 

मप्यमतीतेः । किं त्ववच्छिन्नप्रतियोगिताकत्व सम्बन्धेन अभावांशे स्वा- तन्त्र्येण घटत्वावगाहित्वमेव अभावबुद्धिर्विशिष्टवैशिष्ट्यावगाहि- 

मर्यादां नातिशेते ' इति नियमस्तु न ॥ एवं च व्यधिकरणधर्मावच्छि- नाभावः सप्रमाण इति चेत् ॥ अस्तु तर्हि अतिरिक्तत्वं तस्येत्याह-- अतिरिक्तत्व इति । सः व्यधिकरणधर्मावच्छिन्नप्रतियोगिताकः ॥ केवलान्वयीति ॥ प्रतियोगितावच्छेदकावच्छिन्नप्रतियोगिरूपवि- रोधिविरहादिति भावः ॥ 

दीपिका- सामयिकाभावोप्यत्यन्ताभाव एव समय- विशेषे प्रतीयमानः घटाभववति घटानयने अत्यन्ता- भावस्य अन्यत्र गमनाभावेऽपि अप्रतीतेर्घटापसरणे सति प्रतीतेर्भूतलघटसंयोगप्रागभावध्वंसयोर्घटात्यन्ताभावप्र तीतिनियामकत्वं कल्प्यते ॥ घटवति तत्संयोगप्रागभा- वध्वंसयोरसत्वादत्यन्ताभावस्याप्रतीतिः । घटापसरणे व संयोगध्वंससत्त्वात्प्रतीतिरिति ॥ 

नीलकण्ठी - ननु भूतलादौ घटसत्त्वदशायां न तदभावबुद्धिर- न्यदा तु जायते अतः सामयिकाभावोऽतिरिक्त एवाङ्गीकर्त्तव्य इति वदन्तं निराकर्तुमाह-सामयिकेति ॥ प्रतियोगिविरहसमये पती- यमानोऽत्यन्ताभाव एव सामयिकाभावः । न तूत्पत्तिविनाशशा- ल्यतिरिक्त इति समुदितोर्थः ॥ नन्वेवं भूतले घटस्यानयनदशायामपि तदभावस्य नित्यत्वेन सत्त्वात् प्रत्ययापत्तिरत आह-घटाभावव- तीति ॥ नियामकत्वमेव समुपपादयति-घटवतीति ॥ तत्तत्कालाव- च्छिन्नभूतलादेरेव घटाद्यभावसंसर्गतया घटकाले च तच्छून्यकालवि- शिष्टभूतलादिरूपसंसर्गाभावेन तदा न तदत्यन्ताभावबुद्धिरित्यपि द्रष्टव्यम् ॥ 

दीपिका - केवलाधिकरणादेव नास्तीति व्यवहारी- 

[[८]]

( ११४ ) 

तर्कसङ्ग्रहे- 

[ अभावप्र०निरू० 

पपत्तौ अभावो न पदार्थान्तरमिति गुरवः ॥ ततून ॥ अभावानङ्गीकारे कैवल्यस्य निर्वक्तुमशक्यत्वात् ॥ 

नीलकण्ठी - नन्वभावो मास्त्वतिरिक्तः पदार्थः यस्मिन्नधिकरणे घटो नास्तीत्यादिप्रत्ययः तस्मिन्नधिकरणे घटाद्यभावत्वकल्पनेनैव तथामतीतिनिर्वाहात् क्लृप्तधर्मिणि धर्मकल्पनाया अक्कॢप्तधर्मिकल्पनातो लघीयस्त्वादिति गुरुमतमाशङ्कय निराचष्टे - केवलेति ॥ यद्यप्यन- न्तेष्वधिकरणेषु धर्मकल्पनातोऽतिरिक्कै कधर्मिकल्पनस्यैव लवीयस्त्वा - दत्रोक्तन्यायस्यानवतारः । किं च अभावस्याधिकरणस्वरूपत्वे जलादौ विद्यमानस्य गन्धाद्यभावस्य जलादिरूपत्वादितरेन्द्रियग्राह्यतापत्तिरि- त्यादि दूषणानि प्रस्फुरन्ति ॥ तथापि केवलाधिकरणादेवेति तद्वचन- निरासादेव तन्निवृत्तिसम्भवे किमेतान्यपेक्षितानीत्यालोच्य तदेव निरा- करोति-अभावानङ्गीकार इति ॥ अतिरिक्ताभावानङ्गीकार इत्य- र्थः ॥ अथ किमिदं कैवल्यम् । भूतलस्वरूपमिति चेत् घटबद्भूतलस्यापि तद्भावस्वरूपतापत्त्या तदानीमपि घटाभाववत्ताबुद्धिप्रसङ्गः । घटा- भाववत्त्वमिति चेत् सिद्धमतिरिक्ताभावेनातः कैवल्यनिर्वचनमशक्य- मित्याह - कैवल्यस्येति ॥ 

दीपिका - अभावाभावो भाव एव । नातिरिक्तः । अन- वस्थाप्रसङ्गात् ॥ ध्वंसप्रागभावः प्रागभावध्वंसश्च प्रति- योग्येवेति प्राञ्चः ॥ अभावाभावः अतिरिक्त एव । तृती- याभावस्य प्रथमाभावरूपत्वात नानवस्थेति नवीनाः ॥ 

नीलकण्ठी - नन्वभावस्यातिरिक्तत्वे तदभावोप्यतिरिक्तः, तस्या- प्यभावः तथेत्यनवस्था स्यादत आह- अभावाभाव इति ॥ ध्वसे- त्यादि ॥ ध्वंसप्रागभावः प्रतियोगिस्वरूपः तत्प्रागभावरूपश्च । मागभावध्वंसस्तु प्रतियोगिरूपः तद्धंसरूपश्चेत्यर्थोवसेयः ॥ तेन प्रति- योगिप्रागभावदशायामपि 'ध्वंसो भविष्यति' इति प्रत्ययस्य, प्रतियो- 

षोडशपदार्थाः ] 

पदार्थान्तर्भावग्रन्यः । 

( ११५ ) 

गिध्वंसदशायामपि 'प्रागभावो नष्टः' इत्यस्य चोपपत्तिः । तत्काले 'द्रव्यत्वं नास्ति' इति प्रत्ययो जायते, 'द्रव्यत्वाभावः' इति न जायते इति वैषम्यनिर्वाहाय नास्तीति प्रत्यये दैशिकसम्बन्धावच्छिन्नाधेयत्व- भानं परिकल्पनीयम् ॥ इत्थं च वटाभावाभावादेर्घटादिरूपत्वे त्विह घटाभावो नास्तीति प्रत्ययस्य भ्रमत्वमेव स्यात् ॥ भावस्य विशेषणता- विशेषेण वृत्त्यनङ्गीकारात् । अतः अभावाभावोऽतिरिक्तो न तु भावरूप इति नवीनमतं दर्शयति-अभावेति ॥ तर्हि अवस्थेत्यत आह- तृतीयेति ॥ 

मूलम् - सर्वेषामपि पदार्थानां यथायथमुक्तेष्व- न्तर्भावात् सप्तैव पदार्था इति सिद्धम् ॥ 

प्रमे- 

दीपिका- नतु " प्रमाण- प्रमेय-संशय-प्रयोजन- दृष्टान्त - सिद्धान्ता ऽवयव- तर्क - निर्णय-वाद- जल्प-वि- तण्डा- हेत्वाभास-छल- जाति - निग्रहस्थानानां तत्त्वज्ञा- नान्निश्रेयसाधिगमः" इति न्यायशास्त्रे षोडशपदार्था- नामुक्तत्वात् कथं सप्तैवेत्यत आह- सर्वेषामिति ॥ सर्वेषां सप्तस्वेवातर्भाव इत्यर्थः ॥' आत्मशरीरेन्द्रियार्थ- बुद्धिमनःप्रवृत्तिदोषप्रेत्यभावफलदुःखापवर्गास्तु यम् ' इति द्वादशविधं प्रमेयम् ॥ प्रवृत्तिर्धर्माधर्मौ ॥ रागद्वेषमोहाः दोषाः ॥ राग इच्छा । द्वेषो मन्युः । मोहः शरीरादौ आत्मभ्रमः ॥ प्रेत्यभावो मरणम् ॥ फलं भोगः॥ अपवर्गो मोक्षः ॥ स चे स्वसमानाधिकरणदुःखप्रागभा- वासमानकालीन दुःखध्वंसः ॥ प्रयोजनम् सुखप्राप्तिः दुःखानिश्च ॥ दृष्टान्तो महानसादिः ॥ प्रामाणिकत्वेन अभ्युपगतोर्थः सिद्धान्तः निर्णयो निश्चयः ॥ स च प्रमाण- फलम् । तत्त्वबुभुत्सोः कथा वादः ॥ उभयसाधनवती 

( ११६ ) 

तर्कसङ्ग्रहे- 

[ शोडशपदार्थाः 

विजिगीषुकथा जल्पः ॥ स्वपक्षस्थापनहीना वितण्डा ॥ कथा नाम नानावक्तृकः पूर्वोत्तरपदप्रतिपादकवाक्यसं- दर्भः ॥ अभिप्रायान्तरेण प्रयुक्तस्यार्थान्तरं पकल्प्य दूषणं 

छलम् ॥ 

नीलकण्ठी-परमकारुणिकेन मुनिना दुःखपङ्कमनं जगदुद्दिधी- घुणा मणीतं " प्रमाणप्रमेय-" इत्यादिसूत्रं तद्विरोधं परिहर्तुमाक्षिपति- नैन्विति ॥ प्रत्यक्षप्रमाणस्य द्रव्ये, अनुमानादीनां च गुणेन्तर्भावस्य स्फुटत्वात् ममेयादीनां द्रव्यादिष्वन्तर्भावमाह - आत्मेत्यादिना ॥ आत्मशरीरेन्द्रियाणां द्रव्ये, अर्थस्य पृथिव्यादिरूपस्य द्रव्यादिषु, बुद्धेर्गुणे, अन्तरिन्द्रियस्य मनसः द्रव्येन्तर्भावः । एवमग्रेपि यथायथ - मन्तर्भावो द्रष्टव्यः ॥ धर्माधर्माविति ॥ तज्जनिकेत्यर्थः ॥ एतत् च स्फुटम् आकरे ॥ रागः इच्छाविशेषः ॥ मरणमिति ॥ मरणा- नन्तरभावि जननमित्यर्थः ॥ तथा च पदव्युत्पत्तिः प्रेत्य मृत्वा भावी जननमिति ॥ चरममाणशरीरसंयोगध्वंसो मरणम् ॥ आद्यशरीर- प्राणसंयोगो जननम् ॥ मुक्तात्मसंयोगध्वंसवतः शवस्य मुक्तत्वापत्ति- वारणाय दुःखध्वंस इति । दुःखध्वंसवताम् अस्मदादीनामपि मुक्त- त्वापत्तिवारणाय कालीनान्तम् ॥ अन्यदीयदुःखप्रागभावसमानकालिक- दुःखध्वंसवतां शुकाद्यात्मनाममुक्तत्वप्रसङ्गात्-समानाधिकरणेति ॥ दुःखप्रागभावविशेषणम् ॥ न च समानाधिकरणदुःखासमानकालीने- त्यनेनैव सुषुप्तिकालिकदुःखध्वंसस्याप्यग्रिमदुःखक्षणवृत्तेर्वारणात् प्राग- भावेति व्यर्थमिति वाच्यम् ॥ यथासन्निवेशवैयर्थ्याभावादिति दिकू ॥ संशयस्य निरूपितत्वात् प्रयोजनस्वरूमं दर्शयति--प्रयोजनमिति ॥ उभयसाधनवतीति ॥ परपक्षनिराकरणस्वपक्षसाधनवति । इदं च वितण्डायामतिव्याप्तिवारणयेतिध्येयम् ॥ स्वपक्षेति ॥ अत्र विनि- गीषुकथेत्यनुवर्त्तते ॥ नानेति ॥ एकेन पूर्वपक्षः क्रियते, अन्येन च समाधानम् एवं क्रमेण नानाकर्तृकत्वं वाक्यसमूहस्यावसेयम् ॥ छल- 

जातिनिरूपणम् ] 

पदार्थान्तर्भावग्रन्थः । 

( ११७ ) 

मिति ॥ यथा 'नवकम्बलोयं देवदत्तः" इतेि ॥ नवतात्पर्येण प्रयुक्त- स्य नवत्वसङ्ख्याविशिष्टमर्थान्तरं परिकल्प्य कश्चिदूषयति- 'नास्य नव- कम्बलाः सन्ति अतिदरिद्रत्वात्' इत्यादि ॥ 

दीपिका-असदुत्तरं जातिः ॥ साधर्म्य - वैधर्म्य - उत्क- र्षापकर्षवर्ण्य वर्ण्यविकल्पसाध्यमाध्यमाप्तिप्रसङ्गप्रतिदृ- ष्टान्ताअनुत्पत्तिसंशयप्रकरणहेत्वर्थापत्यविशेषोपपत्त्युप- लब्ध्यनुपलब्धिनित्यानित्यकार्याकार्यसमा जातयः ॥ 

नीलकण्ठी- असदुत्तरमिति ॥ उत्तरस्यासत्त्वं तु स्वसाधक- तासाधारण्येन परसाधकतासाधकतया स्वव्याघातकत्वम् तथा च स्वव्याघातकमुत्तरं जातिरिति लक्षणं पर्यवस्यति ॥ तदवान्तरभेदान् दर्शयति-साधर्म्येत्यादिना ॥ दद्वान्ते श्रूयमाणस्य समाशब्दस्य प्रत्येक योगः साधर्म्यसमा वैधर्म्यसमेत्यादयः चतुर्विंशतिजातयः ॥ 

साधर्म्येण स्थापनाहेतुदूषकमुत्तरम् - साधर्म्यसमा ॥ यथा आत्मा सक्रियः क्रियाहेतुगुणवत्त्वाल्लोष्टवत् क्रियाहेतुगुणश्चात्र क्रियाजन- कवायुसंयोगादिरेवेति स्थापनायामुत्तरं यदि सक्रियसाधर्म्यात् सक्रियः तदा विभुत्वरूपनिष्क्रियसाधर्म्यनिष्क्रिय एव किं न स्यात् । न चात्र किं चित् विनिगमकमस्ति इति ॥ १ ॥ 

वैधर्म्येण दूषकम् उत्तरम् वैधर्म्यसमा ॥ यथा तत्रैव ' क्रिया- तो लोष्टस्य साधर्म्याद्यदि क्रियावानात्मा तदा विभुत्वरूपतद्वैधर्म्य- निष्क्रिय एव किं न स्यात् । नहि ' तत्साधर्म्यात् क्रियावता भवि- तव्यम् । तद्वैधर्म्यनिष्क्रियेण न भवितव्यम्, इत्यत्र किञ्चित् नियाम- कमस्ति ' इति ॥ २ ॥ 

परोक्तसाधनादेव तदव्यापकस्य धर्मस्य पक्षे आपादनम् उत्क- समा ॥ यथा शब्दो नित्यः कृतकत्वाद् घटवदित्यादौ कश्चिदेव- " यदि कृतकत्वेन हेतुना शब्दो वटवदनित्यः स्याद, तार्ह तेनैव हेतुना शब्दोघटवत् सावयवः स्यात् " इति ॥ ३ ॥ 

माह 

( ११८ ) 

तकसङ्ग्रहे- 

[ जातिनिरूपणम् 

परोक्तदृष्टान्तसाधर्म्येण पक्षे पराभिमतधर्मान्तरस्याभावसाधनम् अपकर्षसमा ॥ यथा तस्मिन्नेवानुमाने ' यदि कृतकत्वेन शब्दो घटवदनित्यः स्यात्, तर्हि तेनैव शब्दो घटवदश्रावणः स्यात्' इति ॥ ४ ॥ 

वर्ण्यस्य स्थापनीयस्य दृष्ठान्तधर्मस्य पक्षे साधनं वर्ण्यसमा ॥ यथा पूर्वोक्तानुमाने ' कियाजनक नोदनाख्यसंयोगवत्त्वात् लोष्टादेर्भ- वतु क्रियावत्त्वं आत्मनस्तु क्रियावत्त्वे तज्जनकनोदनाख्यसंयोगवत्त्व- मपि स्यात् ' इति ॥ ५ ॥ 

साध्यहेत्वोर्धर्मयोरपि पक्षे तुल्यतासाधनम् अवर्ण्यसमा ॥ यथा तत्रैवानुमाने ' लोष्टादिगत नोदनादिरूपक्रियाहेतुगुणवत्वमात्मन्यसि- द्धम् । तथा च तुल्यतया यथा असिद्धेन क्रियाहेतुगुणेन आत्मनि कियावत्त्वं साध्यते तथा तादृशेन क्रियावत्त्वेन तज्जनकगुणवत्त्वमपि किमिति न साध्यते नियामकाभावात् ' इति ॥ ६ ॥ 

दृष्टान्तविकरूपं प्रदर्श्य दान्तिक विकल्पकथनम् विकल्पसमा॥ यथा तत्रैवानुमाने' क्रियाहेतुगुणयुक्तं किञ्चिद्गुरु, यथा लोष्टादिकं किञ्चित् । लघु, यथा वायुः एवं क्रियाहेतुगुणयुक्तं किञ्चित्क्रियावत् स्यात् यथा लोष्टादि किञ्चिदक्रियम् यथात्मा पूर्वविकल्पो भवत्ययं तु न भवतीत्यत्र किं नियामकं स्यात् ' इति ॥ ७ ॥ 

दृष्टान्तस्य पक्ष तुल्यताकथनं साध्यसमा ॥ साध्यशब्दोत्र पक्ष- वाची यथा तत्रैव यदि ' यथा ठोष्टः तथा आत्मा' इति त्वयोच्यते, तदा ' यथा आत्मा तथा लोष्टः । इत्यप्यायातम् । तथा च यद्यात्मनि क्रियावत्त्वं साध्यते तर्हि लोष्टेपि तत्साधनीयं नेति चेत् । तर्हि यथा लोष्टस्तथात्मेति न वाच्यम् ॥ लोष्ट सदृश आत्मा, नात्मसदृशो लोष्ट इत्यत्र नियामकाभावात् ' इति ॥ ८ ॥ 

माझ्या प्रत्यवस्थानं प्राप्तिसमा । प्राप्तिश्च साध्यहेत्वोः सामाना- धिकरण्यम् ॥ यथा तत्रैव ' क्रियाहेतुगुणवत्त्वेनैव किमिति क्रियावत्त्वं 

जातिनिरूपणम् ] 

पदार्थान्तर्भाविग्रन्थः । 

( ११९ ) 

साध्यते किमिति क्रियावत्त्वेन तादृशगुणवत्त्वम् न उभयोरविशे बातू ' इति ॥ ९ ॥ 

अमात्या प्रत्यवस्थानम् अप्राप्तिसमा ॥ यथा तत्रैव पूर्वोक्त- दोषादमाप्तस्य हेतोः साध्यसाधकत्वं वाच्यम् । तथा चामाप्तत्वाविशे- षात् स सर्वः सर्वं साधयेदिति ॥ अयमेव हेतुः साध्याभावं किमिति न साधयेदित्यत्र विनिगमकाभावात्' इति ॥ १० ॥ 

साधनपरम्पराप्रश्नः प्रसङ्गसमा ॥ यथा ' क्रियावत्त्वे क्रियाहेतु- गुणवत्त्वम् साधनम् । तत्र किं साधनम् ॥ न हि साधनं विना कस्य- चित्सिद्धिरस्ति एवं तत्रापि किं साधनम्' इत्यादि ॥ ११ ॥ 

दृष्टान्तान्तरेण साध्याभावसाधनं प्रतिदृष्टान्तसमा ॥ यथा तत्रैव लष्टष्टान्तेन क्रियावत्त्वे साधिते निष्क्रियाकाशदृष्टान्तेन आत्मनो नि- ष्क्रियत्वमेव किं न स्यात् ॥ 'लोष्टदृष्टान्तेन क्रियावत्त्वम् आकाशह- ष्टान्तेन निष्क्रियत्वं न इत्यत्र नियामकाभावात्' इति ॥ १२ ॥ 

अनुत्पत्त्या प्रत्यवस्थानमनुत्पत्तिसमा ॥ यथा 'घटो न नित्यः जन्यैकत्वाद' इत्यादौ कश्विदाह - यदि जन्यैकत्वमनित्यत्वे प्रमाणम् तदा घटे एकत्वोत्पत्तेः पूर्वं तदभावान्नित्यत्वम् । नित्यश्चेत्, तदाऽ- नुत्पन्न एवेति ॥ १३ ॥ 

साधारणधर्म प्रदर्श्य संशयोद्भावनं संशयसमा ॥ 'यथा शब्दो ऽनित्यः कार्यत्वात्, इत्यादौ शब्दस्यानित्यत्वेन घटेन सहकार्यत्वरूपं साधर्म्यं यथास्ति, तथा नित्येन शब्दत्वेन सह श्रावणप्रत्यक्षविषयत्वं साधर्म्यमस्तीति उभयस्वधर्म्यदर्शनात् संशयः स्यात् एकपरिशेषे नियामकाभावात् ' इति ॥ १४ ॥ 

वाद्युक्तहेतोः साध्यविपरीतसाधकं हेत्वन्तरोद्भावनं प्रकरणस- मा ॥ सत्यतिपक्षोदाहरणमेवात्रोदाहरणं बोध्यम् ॥ १५ ॥ 

। 

कालत्रयेपि हेतुत्वासम्भवेन. अहेतुत्वकथनम हेतुसमा ॥ यथा( १२० ) 

तर्कसङ्ग्रहे- 

[ जातिनिरूपणम् 

'कार्यत्वादिरूपसाधनम् साध्यादनित्यत्वात् पूर्वकालवृत्ति चेत्, तदाऽ- नित्यत्वरूपसाध्यस्य तदानीमभावात् कस्य साधकम् अथ पश्चात्का- लवृत्ति चैव तदा पूर्वकाले साधनाभावात् कस्य साध्यमनित्यत्वम् यदि चोभयमेककालवृत्ति किं कस्य साधनं किं कस्य साध्यं विनि- गमकाभावादिति ॥ हेतुसमेति ॥ पाठे तु कालत्रयेपि हेतुत्व- स्यासम्भवकथनं हेतुसमेत्यर्थः ॥ १६ ॥ 

[[4]]

अर्थापत्तिपुरस्कारेण साध्याभावोद्भावनं अर्थापत्तिसमा ॥ यथा ' पूर्वोक्तानुमाने शब्दस्यानित्यसाधर्म्यादनित्यत्वं यदि, तदार्था- पत्यासिद्धं नित्यसाधर्म्यान्नित्यत्वमपि एकतरावधारणे नियामका- भावात् ' इति ॥ १७ ॥ 

" 

सर्वांविशेषप्रसङ्गोद्भावनमविशेषसमा ॥ यथा तत्रैन ' कृतकत्वा- दिनाऽनित्यघटादिसाधर्म्येण शब्दस्यानित्यत्वं तदा प्रमेयत्वादिरूपेण तत्साधम्र्येण सर्वस्यैवानित्यत्वं स्यात् मदुक्तसाधर्म्येण तत् सिद्धयति नतु त्वदुक्तेनेत्यत्र नियामकाभावात् ' इति ॥ १८ ॥ 

उभयपक्षसाधर्म्येण साधनोपपत्तिकथनमुपपत्तिसमा ॥ ' यदि वानित्यत्वसाधनं कार्यत्वमुपपद्यत इति शब्दस्यानित्यत्वम्, तदा नित्यत्वसाधनमपि किञ्चिदुपपद्यत इति नित्यत्वं किं न स्यात्' इति १९ वाद्युपदर्शितसाधनाभावेपि साध्यस्योपलब्धिकथनम् उपलब्धि- समा यथा ' शब्दोऽनित्यः प्रयत्नानुविधायित्वात् घटवत् ' इत्यत्र प्रयत्नं विनापि वायुनोदनवशाद वृक्षशाखाभङ्गजन्योपलब्धेर्न प्रयत्नानु- विधायित्वं शब्देऽस्ति' इति ॥ २० ॥ 

वादिनानुपलब्धिवशात् कस्यचित् पदार्थस्यानङ्गीकारेऽनुपलब्धिव- शादेव वाद्यभिमतस्यापि यत्किचित्पदार्थस्याभावसाधनमनुपलब्धि- समा ॥ यथा 'जलादेर्विद्यमानस्याप्यावरणवशादनुपलब्धिः- तदव उच्चारणात्पूर्वे शब्दस्य विद्यमानस्याप्यावरणवशादनुपलब्धिरित्येत- न्मतं वादिना दूष्यते यद्यावरणवशाच्छदो नोपलभ्यते । तदा जला- 

निग्रहस्थाननिरूपणम् ] 

पदार्थान्तर्भावग्रन्थः । 

( १२१ ) 

द्यावरणमिव शब्दाद्यावरणमप्युपलभ्येतेति ॥ अत्रोत्तरं यदि भव- द्भिरनुपलब्धित आवरणवशाच्छब्दो नोपलभ्यते तदानुपलब्धेरनुपल- ब्ध्यभावे सिद्धे तद्भावादावरणसिद्धिः' इति ॥ २१ ॥ 

धर्मस्य नित्यत्वानित्यत्वविकल्पाद्धर्मिणो नित्यत्वसाधनं नित्य- समा ॥ यथा 'शब्दस्य यदनित्यत्वं भवद्भिरुच्यते तन्नित्यमनित्यं वा यदि नित्यं तदा शब्दवृत्तेरेव तस्य सदातनत्वाच्छब्दस्यापि तथात्व- मागतम् । अथानित्यं तदा शब्दे कदाचित् अनित्यत्वाभावोस्तीति नित्य एव शब्द इत्युभयथापि शब्दस्य नित्यत्वाम् इति ॥ २२ ॥ 

अनित्यदृष्टान्तसाधर्म्यात् सर्वानित्यत्वमसोद्भावनमनित्यसमा । यथा.' यद्यनित्येन घटेन सादृश्याच्छन्दोऽनित्यः इत्युच्यते, तदा येन केनचिद्धर्मेण सर्वस्यैव तत्सदृशत्वात् सर्वस्यानित्यत्वप्रसङ्गःः इति ॥ २३ ॥ 

वाद्युक्तहेतोरन्यकार्येणापि सम्भवाभिधानं कार्यसमा ॥ यथा तत्रैव प्रयत्नानुविधायित्वमुभयथापि सम्भवति घटादिवत् शब्दस्वरूपो- त्पत्तौ जलादिवदावरकनिवृत्तौ च उभयत्रापि प्रयत्नानुविधायित्वदर्श- नात् । तथा च तस्यावरकनिवृत्तिरूपकार्यान्तरस्य सम्भवान्नानित्यत्व- नियतत्वम्' इति ॥ २४ ॥ 

कचित् । कारणसमेति पाठः ॥ तस्यापि 'कारणस्य प्रयत्नानु- विधायित्वस्योभयत्र शब्दस्योत्पत्तौ तदावर कनिवृत्तौ च समत्वाभिधा- नम् ' इति रीत्या उक्तम् एवार्थे पर्यवसानमवसेयम् ॥ अत्र ग्रन्थ- गौरवभयात् सूक्ष्ममकारा न दर्शिताः ॥ अभियुक्तैरन्यत्र तेऽनुसन्धेयाः ॥ 

दीपिका - वादिनोपजय हेतुर्निग्रहस्थानम् ॥ प्रतिज्ञा- हानिः प्रतिज्ञान्तरं, प्रतिज्ञाविरोधः, प्रतिज्ञासन्न्यासः, हेत्वन्तरम् अर्थान्तरम्, निरर्थकम्, अविज्ञातार्थम्, थकम, अप्राप्तकालं, न्यूनम् अधिकम्, पुनरुक्तम्, अन- 

अपा- 

( १२२ ) 

तर्कसङ्ग्रहे- [ निग्रहस्थाननिरूपणम् 

नुभाषणम्, अज्ञानम्, अप्रतिभा, विक्षेषः, मतानुज्ञा, पर्यनुयोज्योपेक्षणं, निरनुयोज्यानुयोगः, अपसिद्धान्तः, हेत्वाभासाश्च निग्रहस्थानानि ॥ शेषं सुगमम् ॥ 

नीलण्कठी - निग्रहस्थानं लक्षयति-- वादिन इति ॥ इदं च यद्यपि छलादावप्यस्ति तथाप्यर्थान्तरादिरूपनिग्रहस्थानमध्येन्तर्भा- बाद अदोषः ॥ छलत्वादिनापि ज्ञानस्योपयोगित्वात् पृथगुपादानं हेत्वाभासवत् ॥ तस्यावान्तरभेदान् दर्शयति-प्रतिज्ञेत्यादिना ॥ तत्र प्रतिज्ञातार्थविरुद्धाभ्युपगमः प्रतिज्ञातार्थपरित्यागो वा प्रतिज्ञा- हानिः । यथा ' शब्दो नित्यः प्रत्यक्षगुणत्वात् ' इत्यत्र ' सोयं गकारः । इत्यादि प्रत्यभिज्ञावलात् परेण बाधे उद्भाविते ' अस्तु तर्हि नित्यः शब्दः ' इति नित्यत्वमङ्गीकुर्वन् वादिशब्दस्यानित्यत्वप्रतिज्ञां जहाति ॥ १ ॥ 

परोक्तदोषोद्दिधीर्षया पूर्वानुक्तविशेषणविशिष्टतया प्रतिज्ञातार्थक- थनं प्रतिज्ञान्तरम् ॥ यथा ' क्षित्यादिकं गुणजन्यं कार्यत्वात् ' इत्यत्र अदृष्टजन्यत्वेन सिद्धसाधनोद्भावने 'सविषयकः ' इति गुणवि- शेषणदानम् ॥ २ ॥ 

स्वोक्तसाध्यविरुद्ध हेतुकथनम् प्रतिज्ञाविरोधः । यथा ' द्रव्यं गुणभिन्नं, रूपादितः पृथक्त्वेनानुपलभ्यत्वात् ' इति ॥ ३ ॥ 

स्वोक्तेर्भे परेण दूषित तदपलापः प्रतिज्ञासन्न्यासः ॥ यथा ' शब्दो नित्यः ऐन्द्रियकत्वात् ' इत्युक्ते परेण सामान्ये व्यभिचारमुद्भा- व्य दूषिते स्वोक्तमपलपति ' केनोच्यते शब्दो नित्यः " इति ॥ ४ ॥ 

परोक्तदूषणोद्दिधीर्षया पूर्वोक्त हेतु कोटौ विशेषणान्तरोपादानं हेत्व- न्तरम् ॥ यथा ' शब्दोऽनित्यः प्रत्यक्षत्वात् । इत्यत्र सामान्ये व्यभि- चारोद्भावने ' जातिमत्त्वे सति ? इति विशेषणदानम् ॥ ५ ॥ 

कृतानुपयुक्तार्थकथनमर्थान्तरम्. ॥ यथा 'नित्यः शब्दः अस्प 

निग्रहस्थाननि० ] 

पदार्थान्तर्भावग्रन्थः । 

( १२३) 

र्शवत्त्वाद' इति हेतुः । हेतुपदं च हिनोतेस्तुनि प्रत्यये निष्पन्नम् पदं च सुप्तिङन्तम्' इत्यादि ॥ ६ ॥ 

अवाचकशब्दप्रयोगो निरर्थकम् ॥ यथा ' शब्दोऽनित्यः जब- गडदशत्वात्' इत्यादि ॥ ७ ॥ 

परिषत्प्रतिवाद्यबोधप्रयोजकपदप्रयोगः अविज्ञातार्थम् ॥ तत् च क्लिष्टान्वयमप्रसिद्धार्थकं त्वरितोच्चारितम्' इत्यादि रूपम् ॥ ८ ॥ परस्परानन्वितार्थकम्पदसमूहोऽपार्थकम् ॥ यथा ' शब्दो घटः पटो नित्यमनित्यं च प्रमेयत्वात् ' इत्यादि ॥ ९ ॥ 

अवयवानां व्युत्क्रमेण कथनमप्राप्तकालम् ॥ यथा 'शब्दत्वा- च्छब्दोऽनित्यः' इत्यादि ॥ १० ॥ 

यत्किञ्चिदवयवशून्यावयवाभिधानं न्यूनम् ॥ स्पष्टम् ॥ ११ ॥ अधिक हेत्वादिकथनमधिकम् ॥ यथा 'शब्दोऽनित्यः शब्दत्वात् श्रावणत्वाच्च ' इत्यादि ॥ १२ ॥ 

अनुवादं विना कथितस्य पुनः कथनं पुनरुक्तम् ॥ यथा ' शब्दो- नित्यः शब्दोऽनित्यः ' इत्यादि ॥ १३ ॥ 

परिषदा त्रिरभिहितस्याप्यननुवादः अननुभाषणम् ॥ १४ ॥ परिषदा विज्ञानस्य वादिना त्रिरभिहितस्यापि वाक्यार्थस्याबोधः- अज्ञानम् ॥ १५ ॥ 

उत्तरार्धं परोक्तं बुद्धापि उत्तरस्यास्फूर्तिवशात्तूष्णीम्भावः अप्रतिभा १६ असम्भवत्कालान्तरककार्यव्यासङ्गमुद्भाव्य कथाविच्छेदो विक्षेषः ॥ १७ 

स्वपक्षे दोषमनुद्धृत्य परपक्षे दोषाभिधानं मतानुज्ञा ॥ १८ ॥ उद्भावनाईपरकीयनिग्रहस्थानानुद्भावनं पर्यनुयोज्योपेक्षणम् १९ ॥ निग्रहस्थानरहिते निग्रहस्थानोद्भावनं निरनुयोज्यानुयोगः॥ २०॥ एक सिद्धान्तमतमाश्रित्य प्रवृत्तौ तद्विरुद्धसिद्धान्तमतमालम्व्योत्तर- दानम् अपसिद्धान्तः ॥ २१ ॥ 

प्रतिज्ञाहान्यनुभाषणाज्ञानाप्रतिभा विक्षेपपर्यनुयोज्योपेक्षणानामभावे 

( १२४ ) 

तर्कसङ्ग्रहे- 

[ शक्तिवादः 

अन्येषां हेत्वाभासव्यतिरिक्तनिग्रहस्थानानां गुणे, हेत्वाभासानां च द्रव्या- दिष्वन्तर्भावो यथायथं बोध्यः ॥ अतिरिक्तः सूत्रार्थसुगम इत्यभि- प्रायेणाह - शेषमिति । 

दीपिका - नतु करतलानलसंयोगे सत्यपि प्रतिबन्धके सति दाहानुपपत्तेः शक्तिः पदार्थान्तरमिति चेत् ॥ न ॥ - प्रतिबन्धकाभावस्य कार्यमात्रे कारणत्वेन शक्तेरनुपयो- गात् । कारणत्वस्यैव शक्तिपदार्थत्वात् ॥ ननु भस्मा- दिना कांस्यादौ शुद्धिदर्शनादाधेयशक्तिरङ्गीकार्येति चेत् ॥ न ॥ भस्मादिसंयोगसमानकालीनाऽस्पृश्यस्पर्श- प्रतियोगिकयावदभावसहितभस्मादिसंयोगध्वंसस्य शु- 

द्विपदार्थत्वात् ॥ 

नीलकण्ठी- नन्वनलसंयोगे सत्यपि मण्यादिसमवधाने दाहो न जायत इति मण्यादेः प्रतिबन्धकता वाच्या । सा च वह्नौ दाहानु- कूलशक्तिस्वीकार एव निर्वहति । प्रतिबन्धकतायाः कार्यानुकूलशक्ति- विघटकत्वरूपत्वात् । अतस्तदन्यथानुपपत्तिसिद्धायाः शक्तेरतिरिक्त- त्वाद' सप्तैव पदार्थाः 'इत्य सङ्गतमिति माभाकरः शङ्कते नन्विति ॥ 

नन्वेवं शक्तिसिद्धावपि तस्यातिरिक्तत्वासिद्धिरिति चेत् ॥ न ॥ यतो न तावद्रव्यात्मिका शक्तिः गुणादिवृत्तित्वात् । अत एव न गुणकर्मा- न्यतररूपा न च सामान्याद्यन्यतमरूपा उत्पत्तिविनाशशालित्वात् । एवं चातिरिक्तपदार्थत्वसिद्धिरिति ॥ 

ननु प्रतिबन्धकत्वं न कार्यानुकूलशक्तिविघटकत्वम् । अपि तु कारणीभूताभावप्रतियोगित्वम् तत् च मण्यभावस्य हेतुत्वादेवोपपद्यते । मणिसमवधानदशायां च तद्भावरूपकारणान्तराभावादेव दाहानुत्प- तिसम्भवः ॥ इत्थं चातिरिक्तशक्तिस्वीकारोऽनुचित इत्याशयेन समा- धत्ते - प्रतिबन्धकाभावस्येति ॥ 

शक्तिवादः ] 

पदार्थान्तर्भावग्रन्थः । 

( ११५ ) 

ननु ' दाहोत्पादे च वह्निः शक्तः" इतिव्यवहारान्यथानुपपत्त्यासेत्स्य- ति अतिरिक्तशक्तिरित्याशङ्कय तस्याः कारणतारूपत्वेपि व्यवहारोप- पत्तेर्नातिरिक्ता शक्तिरित्याह-- कारणत्वस्येति ॥ 

ननु मण्याद्यभावस्य हेतुत्वे मणिसमवधानदशायां सत्यप्युत्तेजके दाहो न स्यात् । मन्मते तु मण्याद्यपसारणदशायामिवोत्तेजकसमवधा- नदशायामपि वह्नौ दाहानुकूलशक्त्यन्तरोत्पत्तेरङ्गीकारेण न दोष इति चेत् ॥ न ॥ उत्तेजकाभावविशिष्टमण्याद्यभावस्य कारणत्वाङ्गीकारेण- अदोषात् ॥ नचोत्तेजकानामननुगतत्वात् तत्तदुत्तेजकाभावकूटविशिष्ट- मण्याद्यभावस्यैव कारणतायाः कल्पनीयतया गौरवमिति वाच्यम् ॥ दाहानुकूलशक्तिं प्रति एतादृशकारणतायाः तवाप्यावश्यकत्वात् अन- न्तशक्तिः तत्मागभावध्वंसकल्पने महागौरवादिति सङ्क्षेपः ॥ 

नन्वेवमपि कांस्यादेरस्पृशवस्तुस्पर्शे सति न भोजनादिरूपकार्या- हताशक्तिमत्कांस्यादेरेव तदर्हत्वात् अस्पृश्यस्पर्शे सति शक्तेर्नाशात् भस्मसंयोगे पुनः शक्तेरुत्पादात् तदर्हता । एवं च कांस्यादौ आधेय- शक्तिः स्वीकार्या न च कांस्यादौ भोजनादिकम् मति अस्पृश्यस्पर्शस्य प्रतिबन्धकत्वकल्पनादेवोपपत्तौ तदनङ्गीकार इति वाच्यम् ॥ प्रवृत्ते च असंस्पृश्यस्पर्शस्यासंस्पृश्यसंयोगरूपतया सति तन्नाशे प्रतिबन्ध - काभावसद्भावात् कांस्यादौ अन्तरा भस्मादिसंयोजनं भोजनाद्यर्हता- पत्तोरिति पुनः प्रत्यवतिष्ठते ॥ 

नतु भस्मादिनेति ॥ प्रथमेनादिपदेनाम्लादेः द्वितीयेन च ताम्रादेः परिग्रहः । लृप्तध्वंसावशेषणेनैव कांस्यादेः शुद्धत्वोपपत्तौ अतिरिक्तशक्त्यङ्गीकारोऽनुचित इति समाधत्ते - भस्मादिसंयोगेति ॥ यत्र कांस्यादौ भस्मादिसंयोगध्वंसानन्तरं पुनरस्पृश्यस्पर्शः तत्रापि भस्मादिसंयोगध्वंसस्य सत्त्वाच्छुद्धयापत्तिरतः सहितान्तं ध्वंसवि- शेषणम् ॥ साहित्यं चात्र सम्बन्धविशेषनियन्त्रितं सामानाधिकरण्यम् अस्पृश्यवस्तूनामनुगमकरूपस्यं दुर्वचनतया सामान्यधर्मावच्छिन्नाभा- 

तर्कसङ्ग्रहे- 

[ विधिनिरूपणम् 

( १२६ ) 

वनिवेशासम्भवात् यत्किञ्चिदस्पृश्यस्पर्शाभावस्य च तत्र सत्त्वात्तदा- पत्तिस्तदवस्थैव इत्यतो यावदिति ॥ तथा च तत्र यावतां तत्त- दस्पृश्यपर्शाभावानां निरवच्छिन्नविशेषणतासम्बन्धेन असत्वाद नोक्त- दोष इति भावः ॥ यत्र च भस्मादिसंयोगास्पृश्य वस्तुसंस्पर्शो युगपदे- वोत्पन्नौ विनष्टौ च तत्र च तत्तदस्पृश्यस्पर्शाभावकूटसामानाधिकरण्य- विशिष्टभस्मादिसंयोगध्वंसमादाय शुद्धतापत्तिरतो भस्मादिसंयोगका -- लावच्छेदेन तत्र विद्यमानार्थकं कालीनान्तं अभावविशेषणम् । तथा च तत्र भस्मादिसंयोगक्षणावच्छेदेन यावत्तत्तदभावानामसत्वान्न दोष इति भावः ॥ 

दीपिका - स्वत्वमपि न पदार्थान्तरम् ॥ यथेष्टविनि- योगयोग्यत्वस्य स्वरूपत्वात् । तदवछेदकं च प्रतिग्रहा- दिलब्धत्वमेवेति ॥ 

नीलकण्ठी - चैत्रस्य इदं धनमित्यादौ यत् स्वत्वं प्रतीयते, तव पदार्थान्तरमिति मतं निरस्यति - स्वमपीति ॥ अपिनानुक्त- समुच्चायकेन प्रतियोगित्वपरिग्रहः ॥ ननु तर्हि स्वत्वं किं स्वरूपमत आह-यथेष्टेति तदवच्छेदकं चेति ॥ तादृशयोग्यत्वप्रयोजक- मित्यर्थः ॥ प्रतियोगित्वं प्रतियोगिरूपं प्रतियोगितावच्छेदकरूपं वेत्यादिकं बहुतरमूहनीयम् ॥1 

( इति पदार्थान्तर्भावग्रन्यः ) 

दीपिका-अथ विधिर्निरूप्यते - प्रयत्नजनकचिकीर्षाज- नकज्ञानविषयो विधिः । तत्प्रतिसदको लिङादिर्वा ॥ कृत्यसाध्ये प्रवृत्त्यदर्शनात्, कृतिसाध्ये प्रवृत्तिदर्शनात् कृतिसाध्यज्ञानं प्रवर्तकम् । न च विषभक्षणादौ प्रवृत्ति- प्रसङ्गः, इष्टसाधनतालिङ्गककृतिसाध्यताज्ञानस्य काम्य- स्थळे, विहितकालजीवित्वनिमित्तज्ञानजन्यस्य नित्य- 

विधिनिरूपणम् ] 

न्यूनपूरणन्नन्थः । 

( १२७ ) 

नैमित्तिकस्थले प्रवर्त्तकत्वात् ॥ न चाननुगमः । स्ववि- शेषणवत्ताप्रतिसन्धानजन्यत्वस्यानुगतत्वात् इतिगुरवः ॥ तन्न ॥ लाघवेन कृतिसाध्येष्टसाधनताज्ञानस्यैव चिकी- र्षाद्वारा प्रयत्नजनकत्वात् ॥ न च नित्ये इष्टसाधनत्वा- भावात् अप्रवृत्तिप्रसङ्गः । तत्रापि प्रत्यवायपरिहारस्य पापक्षयस्य च फलत्वकल्पनात् ॥ तस्मात्कृतिसाध्येष्ट- साधनत्वमेव लिङाद्यर्थः ॥ 

ን 

नीलकण्ठी - सर्वेषां पदार्थानामुक्तपदार्थेषु यथायथमन्तर्भावं निरूप्य मूलन्यूनतां परिहर्तुं विधिं निरूपयिष्यमाणः शिष्यावधानाय तन्निरूपणं प्रतिजानीते - अथेति ॥ स्वपरमत साधारणं विधित्वं तावन्निर्वक्ति-प्रयत्नेति ॥ मयत्नजनिका या चिकीर्षा तज्जनकं यज्ज्ञानं तद्विषय इत्यर्थः गुरुमते कृतिसाध्यताज्ञानस्य, स्वमते च कृतिसाध्य - त्वविशिष्टेष्टसाधनताज्ञानस्य चिकीर्षाद्वारा प्रयत्नजनकत्वात् । तन्मते च कृतिसाध्यत्वे, स्वमते च कृतिसाध्यत्वविशिष्टेष्टसाधनत्वे लक्षणसं- गतिः॥अभिधायकस्य विधिमताभिप्रायेणाह - तत्प्रतीति॥ तादृशज्ञा- नविषयकार्यत्वादिप्रतिपादकलिङादिरित्यर्थः ॥ लिङादीत्यादिना लोट तव्यादिसङ्ग्रहः ॥ बाकारोऽनास्थायां ॥ गुरुमतमाशङ्कते कृत्य- साध्य इति ॥ कृत्यसाध्यत्वेनावगत इत्यर्थः ॥ प्रवर्त्तकमिति ॥ चिकीर्षाद्वारा प्रवृत्तिजनकमित्यर्थः । न च कृत्यसाध्यत्वज्ञानाभाव एव प्रवर्तकोस्त्विति शङ्कयम् । कृत्यसाध्यत्वज्ञानाभावत्वेन तत्त्वे गौरवाद प्रति- . कृतिसाध्यत्वाभावकृतिसाध्यभेदतत्तद्व्याप्यादिदर्शनानां प्रवृत्तौ 

बन्धकत्वकल्पनेन महागौरकचेति दिकू । 

ननु विषभक्षणादौ प्रवृत्त्यापत्तिः कृतिसाध्यताज्ञानस्य तत्रापि सत्त्वादित्याशङ्कां निराचष्टे न चेत्यादिना ॥ इष्टसाधनतालि- ङ्गकैति ॥ 'अयं मत्कृतिसाध्यः मत्कृति विना अनुपपद्यमानत्वे सति इष्ठसाधनत्वात् ' इत्यनुभानिकेत्यर्थः ॥ काम्यस्थल इति ॥ 

( १२८ ) 

तर्कसङ्ग्रहे- 

[ विधिनिरूपणम् 

प्रवर्त्तकत्वादित्यनेनान्वयः । ज्योतिष्टोमयागादौ इत्यर्थः ॥ दिहित- कालेत्यादि ॥ विहितकालशुचिजीवित्वज्ञानाधीनस्य कृतिसाध्य - ताज्ञानस्य नित्ये सन्ध्यावन्दनादौ, आशौचादिरूपनिमित्तज्ञानाधीनस्य तस्य नैमित्तिके स्नानादौ प्रवर्तकत्वादित्यर्थः ॥ 'अहमेतत्कालिक - तिसाध्यसन्ध्यावन्दनकः एतत्कालिकशुचिजीवित्वात् ' इत्येवं रीत्या कृतिसाध्यत्वज्ञानस्य विहितका लशुचि जीवित्वादिज्ञानजन्यत्वमवसेयम् । अनुगम इति ॥ प्रवृत्तिसामान्यमयोजकस्यैकस्याभावात् इति भावः ॥ स्वविशेषणवतेत्यादि ॥ स्वप्रवर्तमानः पुरुषः तस्य विशे- षणम् तन्निष्टो धर्मः कामनादिः तद्वत्तायाः स्वविषयसाधनत्वादिरू- पस्य तत्सन्धानं ज्ञानं तज्जन्यत्वस्येत्यर्थः ॥ लाघवेनेति ॥ कार- णतावच्छेदकलाघवेनेत्यर्थः ॥ तन्मते कारणतावच्छेदकस्य जन्यत्वा- दिघटितत्वात् गौरवमिति भावः ॥ कृतिसाध्येष्टसाधनेति ॥ अत्र बलवदनिष्टाननुबन्धित्वमप्यन्तर्भावनीयम् । तेन कृतिसाध्यत्वेन तृप्तिरूपेष्टसाधनत्वेन चावगते विषसम्पृक्ते भोजनादौ न प्रवृत्त्यापत्तिः । विशिष्टज्ञानत्वावच्छिन्नस्य कारणत्वकथनं तु प्राचां मतेन ॥ नव्यमते कृतिसाध्यत्वादिज्ञानानां पृथगेव दण्डचकादिन्यायेन कारणत्वात् ॥ प्रयत्नेति ॥ प्रवृत्तीत्यर्थः ॥ प्रत्यवायेति ॥ प्रत्यवायस्य परि- हारः प्रागभावः तस्य च दुःखजनकाभावतया ॥ तन्नाशस्यैवेष्टत्वेन फलत्वमिति भावः ॥ 

न च कथं तत्प्रागभावस्य फलत्वं तस्याजन्यत्वादिति वाच्यम् ॥ यत्सत्त्वे यत्सत्त्वमिति व्यवहारलभ्यस्य स्वरूपसम्बन्धरूपस्य सन्ध्याव- न्दनप्रयोज्यत्वस्य तत्र सत्त्वेन फलत्वाक्षतेरित्यवध्येयम् ॥ 

दीपिका - ननु 'जोतिष्टोमेन स्वर्गकामो यजेत' इत्यत्र लिङा स्वर्गसाधनकार्य प्रतीयते यागस्याशुतरविनाशि- नः कालान्तरभावि स्वर्गसाधनत्वायोगात् तद्योग्यं स्था यिकार्यमपूर्वमेव लिङाद्यर्थः ॥ कार्य, कृतिसाध्यम् । कृते 

विधिनिरूपणम् ] 

न्यूनपूरणग्रन्थः । 

( १२९) 

सविषयत्वाद्विषयाकाङ्क्षायां यागों विषयत्वेनान्वेति 

कस्य कार्यम्' इति नियोज्याकाङ्क्षायां स्वर्गकामपदं नियोज्यपरतयान्वेति । कार्यबोद्धा नियोज्यः । तेन 'ज्योतिष्टोमनामकयागविषयं स्वर्गकामस्य कार्यम् । इति वाक्यार्थः सम्पद्यते । वैदिकुलिङ्गत्वात् । ' यावज्जी- वमग्निहोत्रं जुहुयात् इति नित्यवाक्येऽप्यपूर्वमेव वाच्यं कल्प्यते । 'आरोग्यकामो भेषजपानं कुर्यात् इत्यादि लौकिकलिङ्गः क्रियाकार्ये लक्षणा इति चेत् ॥ 

नीलकण्ठी - ननु लिङ्गादेः कार्ये एव शक्तिरिति गुरुमतमाश- ङ्कते नन्विति ॥ इच्छा विशेषरूपस्य यागस्याशुतरविनाशिनः स्वर्ग- साधनत्वेन भानं न सम्भवति अयोग्यत्वादित्यपूर्वरूप एव कार्ये शक्ति- रङ्गीकार्येत्याह- यागस्येति । आशुतरविनाशिनः तृतीयक्षणवू- त्तिध्वंसप्रतियोगिनः ॥ स्थायि फलपर्यन्तस्थायि ॥ अन्वयप्रकारं दर्शयति-कार्य कृतिसाध्यमिति । यागे कृतिसाध्यत्वं साक्षात्, अपूर्वे तु यागद्वारा इति बोद्धव्यम् ॥ कार्यबोद्धेति ॥ इदं मत्कृति- साध्यमिति ज्ञानवानित्यर्थः ॥ विध्यर्थमुख्यविशेष्यकं शाब्दबोधं दर्श- यति - तेनेति ॥ स्वर्गकामस्य लिङ कार्ये, तदेकदेशे च यागस्या- न्वयेनेत्यर्थः । न्यायमते तु तत्र ' कृतिसाध्यबलवदनिष्टाजनके- ष्टसाधनयागानुकूलकृतिमान् स्वर्गकामः ? इति वाक्यार्थबोधः ॥ 

ननु अपूर्वस्य पूर्वमनुपस्थितत्वात् कथं तत्र शक्तिग्रह इति चेत् ॥ अत्र मवदन्त्यभिज्ञाः । तन्मते तद्धर्मावच्छिन्नविषयकशाब्दबोधं प्रति तद्धर्मावच्छिन्नविषयकशक्तिग्रहस्य तादृशोपस्थितेश्व हेतुता, न तु समानविषयकत्वेन हेतुहेतुमद्भावः । एवं च कार्यत्वावच्छिन्ने यत्र कुत्र चित् शक्तिग्रहः । योग्यताबलाच्चापूर्वरूपकार्यस्य शाब्दबोधे भानं न हि यागविषयकमन्यत्कार्य सम्भवतीति ॥( १३० ) 

तर्कसङ्ग्रहे- 

[ विधिवादः 

ननु नित्ये फलाभावाद कथं तत्रापूर्वबोधकतेत्यत आह-यावज्जी- वमिति ॥ अपूर्वमेवेति ॥ कार्यत्वेनेत्यादि ॥ यद्वा पूर्वमित्यर्थः ॥ लौकिकस्थलेऽपूर्वभानासम्भावादाह - आरोग्येति ॥ क्रियाकार्य इति ॥ धात्वर्थनिष्ठकार्यत्व इत्यर्थः ॥ 

दीपिका- न ॥ यागस्यान्ययोग्यतानिश्चयाभावेन साधनतया प्रतीत्यनन्तरं निर्वाहार्थम् अवान्तरव्यापार- तयाऽपूर्वकल्पनात् ॥ कीर्तनादिना नाशश्रुतेर्न यागध्वंसो व्यापारः । लोकव्युत्पत्तिबलात् क्रियायामेव कृतिसा- ध्येष्टसाधनत्वं लिङा बोध्यत इति लिङ्गत्वेन विध्यर्थ- कत्वम्, आख्यातत्वेन यत्नार्थकत्वम् । पचति पाकं करो- तीति विवरणदर्शनात्, किं करोतीति प्रश्न पचती- त्युत्तरात चाख्यातस्य प्रयत्नार्थकत्वनिश्चयात् ॥ 

नीलकण्ठी-लौकिकालौकिकसाधारण्येन कार्यत्वादावेव लिङ्गादेः शक्तिरङ्गीकार्या इत्याशयेन समाधत्ते - यागस्येति ॥ अयोग्यत्वात् यागस्य स्वर्गसाधनत्वेन भानं न सम्भवतीत्युक्तदोषं निराचष्टे-अयो- ग्येति ॥ अयोग्यतासंशयसत्त्वेपि तस्याविघटकत्वात् शाब्दबोधो भवत्येवेति भावः ॥ वाक्यादिष्टसाधनत्वे यागेऽवगते तस्याशुतरविना- शिनो व्यापारं विना फलजनकत्वासम्भवात् तन्निर्वाहाय अपूर्व कल्प्यते इत्याह- तन्निर्वाहार्थमिति ॥ 

ननु यागध्वंसस्यैव व्यापारत्वमस्तु किमपूर्वकल्पनेन इत्यत आह- कीर्तनादिनेति ॥ आदिना ' कर्मनाशाजलस्पर्शात् करतोयावि- लङ्घनात् । गण्डकीबाहुतरणात धर्मः क्षरति कीर्त्तनात् ' इत्यत्रोक्तक- मनाशाजलस्पर्शादिपरिग्रहः ॥ ध्वंसस्य व्यापारत्वे स्वर्गधारापत्तिरि- त्यपि दूषणं विभावनीयम् ॥ लोकयुत्पत्तीति ॥ लोकव्यवहार 

आख्यातवादः ] 

न्यून पूरणग्रन्थः । 

( १३१ ) 

इत्यर्थः ॥ स च या यत्र प्रवर्त्तते स कृतिसाध्यत्वेनेष्टसाधनत्वेन व तज्जानातीत्येवंरूपः ॥ केचित्तु यदृच्छया यत्र प्रवृत्तिः तत्तत्साधन- मिति लोकव्यवहार इत्याहुः ॥ नव्याः पुनः लोके पचेतेत्यादिलिङ दिसमभिव्याहारस्थळे क्रियायामेव कृतिसाध्यत्वविशिष्टेष्टसाधनत्ववोध इति नियमबलादित्यर्थः ॥ सर्वत्रेति शेष इति व्याचख्युः॥ आख्या- तत्वेनेति ॥ तच सङ्केत सम्बन्धेनाख्यात पदवत्त्वं तिप्वादिकमेत शक्यतावच्छेदकमिति तु नव्याः ॥ यत्नार्थकत्वं कृतित्वावच्छिन्न- वाचकत्वम् । किङ्करोतीति ॥ कृतित्वावच्छिन्ने जिज्ञासितसम्बन्धकं हि तत्तत्मन्नवाक्यम् ॥ उत्तरवाक्यस्य कृतित्वावच्छिन्ने पाकसम्बन्धे बोधकत्वे एव तन्निवर्तकत्वम् नान्यथेति भावः ॥ 

दीपिका-रथो गच्छतीत्यादौ अनुकूलव्यापारे लक्षणा। देवदत्तः पचति, देवदत्तेन पच्यते तण्डुलः, इत्यादी कर्तृ- कर्मणोर्नाख्यातार्थत्वम् । किं तु तद्गतैकत्वादीनामेव । तयोराक्षेपादेव लाभः ॥ 

नीलकण्ठी- नतु 'रथो गच्छति' इत्यादी आख्यातस्य कृति- बोधकत्वासम्भवात् तदनुरोधेन व्यापार एव शक्तिर्वक्तव्येत्यत आह- रथोगच्छतीत्यादाविति ॥ व्यापारे अनुकूलोत्कीर्तनं तु तेन सम्बन्धेन व्यापारे गमनस्यान्वयलाभाय ॥ नव्याः पुनः गच्छती- त्याख्यातस्य जानातीत्यादाविव आश्रयत्वे निरूढलक्षणा । न चाश्र- यता सम्बन्धेनैव प्रथमान्तार्थे गमनादेरन्वयेन निर्वाह आश्रयत्वे निरूढलक्षणाकल्पनं निरर्थकमिति वाच्यम् । नामार्थयोरिव धात्वर्थ- नामार्थयोरभेदातिरिक्तसम्बन्धेन अन्वयस्याञ्युत्पन्नत्वात् तत्र तथा अन्वयासम्भवातू ॥ स्तोकं पचतीत्यादौ स्तोकादेर्धात्वर्थे पाकेऽन्वया- दभेदातिरिक्तेति ध्येयम् ॥ वैयाकरणमतं निराचष्टे - देवदत्त इति ॥ 

( १३२ ) 

नाख्यातार्थत्वमिति ॥ आख्यातस्य कर्त्रादौ शक्तिस्वीकारेऽनन्त-- कृत्यादेः शक्यतावच्छेदकत्वमङ्गीकर्तव्यम् । कृत्यादौ शक्तिस्वीकारे तु कृतित्वादिजातेः शक्यतावच्छेदकत्वाल्लापवमिति भावः । तद्गतैक- त्वादीनामेवेति ॥ आख्यातार्थत्वमिति पूर्वेणान्वयः ॥ आदिना कृत्यादिपरिग्रहः ॥ 

तर्कसङ्ग्रहे- [ पदार्थज्ञानप्रयोजनम् 

- ननु तर्हि कर्तृकर्मणोः कथं लाभ इत्यत आह-तयोरिति ॥ आक्षेपादेवेति ॥ परमतेन । स्वमते तु प्रथमान्तपदेनैव तल्ला- भात् ॥ ' देवदत्तः तन्दुलं पचति ' इत्यत्र ' तन्दुलकर्म कपाकानुकूल- कृतिमान् देवदत्तः । इत्यन्वयबोधः ॥ 'देवदत्तेन पच्यते तन्दुलः इत्यत्र तु देवदत्तसमवेत कृतिजन्यपाककर्मी भूतस्तन्दुलः इति शाब्द- बोधः ॥ न च 'देवदत्तः पचति' इत्यत्र तृतीया, 'तन्दुलः पच्यते ' इत्यत्र च द्वितीया स्यात् तत्र कर्तृकर्मणोराख्यातेनाभिधानादिति वाक्यम् ॥ अनभिहिते कर्तृत्वे तृतीयायाः, तादृशे च कर्मत्वे द्विती- यायाः विधानेन अदोषादिति ध्येयम् ॥ 

दीपिका - प्रजयतीत्यादौ धातोरेव प्रकर्षे शक्तिः ॥ उपसर्गाणां द्योतकत्वमेव न तु तत्र शक्तिरस्ति ॥ 

नीलकण्ठी-उपसर्गाणां वाचकत्वमतं निरस्यति प्रजयती- त्यादाविति ॥ ननु धातुनैव प्रकर्षादेबधे प्रशब्दादेर्वैयर्थ्यमत आह-उपसर्गाणामिति ॥ द्योतकत्वं तात्पर्यग्राहकत्वम् । एतेन ' इतरनिपातानां वाचकत्वम् ' इति सूचित्रम् ॥ 

तथाहि - एवकारस्यायोगव्यवच्छेदोर्थः ' शङ्खः पाडुर एव ? इत्यादौ अन्ययोगव्यवच्छेदश्च पार्थ एव धनुर्धरः' इत्यादी इत्यादिकं बहुतरमूहनीयम् ॥ 

दीपिका - पदार्थज्ञानस्य परमप्रयोजनं मोक्षः तथा 

पदार्थज्ञानप्रयोजनम् ] 

न्यूनपूरणग्रन्थः । 

( १३३ ) 

हि "आत्मा वारे द्रष्टव्यः श्रोतव्यो मन्तव्यो निदि- ध्यासितव्यः' इति श्रुत्या श्रवणादीनां तत्त्वसाक्षात्कारे हेतुत्वबोधनात् ॥ श्रुत्या देहादिविलक्षणात्मज्ञाने सत्य- प्यसम्भावनानिवृत्तेः युक्त्यनुसन्धानरूपमननसाध्यत्वात् मननोपयोगिपदार्थनिरूपणद्वारा शास्त्रस्यापि मोक्षोप- योगित्वम् । तदनन्तरं श्रुत्योपदिष्टयोगविधिनानिदिध्या- सने कृते तदनन्तरं देहादिविलक्षणात्मसाक्षात्कारे सति देहादौ अहमभिमानरूपमिथ्याज्ञाननाशे सति दोषा- भावात् ॥ प्रवृत्त्यभावे धर्माधर्मयोरभावात् । जन्माभावे पूर्वधर्माधर्मयोरनुभवेन नाशे चरमदुःखध्वंसरूपो मोक्षो जायते ॥ ज्ञानमेव मोक्षसाधनम् । मिथ्याज्ञाननिवृत्तेः ज्ञा- नमात्र साध्यत्वात् । ' तमेव विदित्वाऽतिमृत्युमेति नान्यः पन्था विद्यतेऽयनाय ' इति साधनान्तरनिषेधात् च ॥ 

} 

नीलकण्ठी-पेक्षावत्प्रवृत्तये सकलकामनाविषयमुक्तिप्रयोजनकर्ता दर्शयति-पदार्थज्ञानस्येति ॥ पदार्थतत्त्वज्ञानस्येत्यर्थः ॥ अन्ये- षामवान्तरप्रयोजनानामपि सद्भावादाह- परमेति ॥ श्रुतेरयमर्थः- " अरे मुमुक्षुणात्मा द्रष्टव्यः १ मुमुक्षोः आत्मदर्शनम् इष्टसाधनम् इति यावत् । आत्मदर्शनोपायं दर्शयति-श्रोतव्य इत्यादि ॥ तेना- र्थक्रमेण शब्दकमस्त्यक्तो भवति ' अग्रिहोत्रं जुहोति ' यवागूं पचति ' इत्यादिवत् । असम्भावनानिवृत्तेरिति ॥ अमामाण्य- ज्ञाननिवृत्तेरित्यर्थः ॥ युक्त्यनुसन्धानेति । अयं भावः युक्तिभि- रनुचिन्तनं मननम् । तच्च आत्मन इतरभिन्नत्वेन अनुमानम् । तच्च भेदप्रतियोगीतरज्ञानसाध्यम् । तदर्थं सकलपदार्थनिरूपणमिति 

• मोक्षोपयोगित्वं विशदयति- तदनन्तरमिति ॥ मननानन्तरमि- 

( १३४ ) 

तर्कसङ्ग्रहे- [ पदार्थज्ञानप्रयोजनम् 

त्यर्थः ॥ श्रुतस्यार्थस्य नैरन्तर्येण अनुसन्धानरूपनिदिध्यासनस्य उपा- यमाह-योगविधिनेति ॥ इन्द्रियाणि विषयेभ्यः प्रत्याहृत्य इन्द्रि- येभ्यः मनः प्रत्याहृत्य साक्षात्कर्तव्ये वस्तुनि मनःप्रणिधानं योगः ॥ तदनन्तरं निदिध्यासनानन्तरम् । मिथ्याज्ञाननाशे ॥ बास- नासहित मिथ्याज्ञाननाशे । दोषः गादिः । एवकारेण कर्मव्यव- उच्छेदः ॥ मिथ्याज्ञानेति ॥ शुक्त्यादौ रजतभ्रमो विशेषदर्शनेनैव यथा निवर्त्तते तथा प्रकृतेपीति भावः ॥ 

दीपिका - ननु ' तत्माप्तिहेतुविज्ञानं कर्म चोक्तं महा- मुने ' इति कर्मणोपि मोक्षसाधनत्वश्रवणात् ज्ञानकर्म- णोः समुचय इति चेत् ॥ न ॥ नित्यनैमित्तिकैरेव 

कुर्वाणो दुरितक्षयम् । ज्ञानं च विमलीकुर्वन् अभ्यासेन च पाचयेत् ॥ अभ्यासाच्च कचिज्ज्ञानं कैवल्यं लभते नरः ॥ इत्यादिना कर्मणो ज्ञानसाधनत्वप्रतिपादनात, ज्ञानद्वारैव कर्ममोक्षसाधनम्, न साक्षात् ॥ तस्मात् पदार्थ- ज्ञानस्य मोक्षः परमप्रयोजनम् इत्येव रमणीयमिति ॥ 

नीलकण्ठी- 'कैवल्यं लभते नरः' इत्यादिना 'क्षीयन्ते चास्य कर्माणि तस्मिन् दृष्टे परावरे' इत्यादि श्रुतेः ' ज्ञानाग्निः सर्वकर्माणि भस्म सात्कुरुते तथा ' इत्यादिस्मृतेश्व सङ्ग्रहः ॥ ज्ञानद्वारैवेति ॥ अत्रायं क्रमः निष्कामनया भगवत्प्रीत्यर्थं कृतैः कर्मभिर्दुरितक्षयरूपात्मशुद्धि- भवति । ततो विषयेषु वैराग्यम् । ततः श्रवणादौ प्रवृत्तिः ततः श्रवणादिक्रमेण तत्त्वज्ञानोत्पत्तौ पूर्वोक्तमिथ्याज्ञाननाशादिक्रमेण मोक्ष- निष्पत्तिः ॥ अधिकमस्मदीयाभिनवचिन्तामणिव्याख्यायामनुसन्धैयं तर्क कर्कशविचारचातुरीधुरीणैरिति ॥ 

उपसंहारः ] 

न्यूनपूरणग्रन्थः । 

( १३५ ) 

मूलम् - कणादन्यायमतयोर्वालव्युत्पत्तिसिद्धये । अन्नम्भट्टेन विदुषा रचितस्तर्कसङ्ग्रहः ॥१ ॥ 

इति तर्कसङ्ग्रहः समाप्तः ॥ १ ॥ 

दीपिका - इति श्रीमदभट्टोपाध्यायविरचिता तर्क- दीपिका समाप्ता ॥ 

नीलकण्ठी- कौण्डिन्य गोत्रसम्भूतो नीलकण्ठाख्यपण्डितः । 

कृतिमार्षि पदे तस्मै चन्द्रचूडाय मङ्गलम् ॥ 

इति श्रीमत्पाणेर्वशपयः पारावारराका चन्द्रायमाणपदवाक्यममा- 

पारावारीण श्रीरामभट्टतनूजश्रीनीलकण्ठभट्टविदुषा विर- 

चितः तर्कसङ्ग्रहदीपिकाप्रकाशः समाप्तः ॥ १ ॥ सम्पूर्णोऽयं ग्रन्थः । 

पुस्तक मिलनेका ठिकाना- 

खेमराज श्रीकृष्णदास “श्रीवेङ्कटेश्वर" छापाखाना, खेतवाड़ी - बम्बई.