<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>आगमे विश्वासटिप्पन्यः  | दीपिका-प्रकाशिका बालप्रिया च (अपूर्णा)</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/" rel="alternate" type="application/rss+xml" title="आगमे विश्वासटिप्पन्यः" />
    <link href="/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/" rel="feed" type="application/rss+xml" title="आगमे विश्वासटिप्पन्यः" />

    <meta property="og:url" content="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/">
  <meta property="og:site_name" content="आगमे विश्वासटिप्पन्यः">
  <meta property="og:title" content="दीपिका-प्रकाशिका बालप्रिया च (अपूर्णा)">
  <meta property="og:description" content="विस्तारः (द्रष्टुं नोद्यम्) Annambhatta: Tarkasamgraha, with commentariesAnnambhatta: Tarkasamgraha, with auto-commentary (Dipika),
Nilakanta’s Dipikaprakasika and Balapriya
Input by members of the Sansknet project
ATTENTION: Possibly incomplete, but all available at present.
ओं
तर्कसङ्ग्रह-दीपिका-प्रकाशिका
नावल्पाक्कं-श्री-रामानुज-ताताचार्य-विरचितया बालप्रियाख्य-व्याख्यया
तिरुप्पुक्कुलि-श्रीकृष्ण-ताताचार्य-विरचितया
प्रसारणाख्य-व्याख्यया च समुल्लसिता।
श्रीः।
०० प्रस्तावना तत्र भवता अन्नम्भट्टेन विरचितः तर्कसङ्ग्रहः तत्कृतदीपिकाख्यव्याख्यानसहितः न्यायशास्त्रम् अधिजिगांसमानैः सर्वैर् अपि आदौ पठ्यत इति विश्वप्रसिद्धम्। तर्कसङ्ग्रहस्य दीपिकाव्यतिरिक्तानि पदकृत्यम्, न्यायबोधिनी, वाक्यवृत्तिः, निरुक्तिः, पट्टाभिरामटिप्पणी इत्यादीनि बहूनि व्याख्यानानि मुद्रितान्यमुद्रितानि च उपलभ्यन्ते। तथा दीपिकायाः रामरुद्री, नीलकण्ठकृता प्रकाशिका, नृसिंहशास्त्रिकृता प्रकाशिका, पट्टाभिरामकृता प्रकाशिका, इत्यादयः अनेका व्याख्याः मुद्रिता अमुद्रिताश्च वर्तन्ते। तर्कसङ्ग्रहव्याख्यासु न्यायबोधिन्याः दीपिकाव्यख्यासु नीलकण्ठीयप्रकाशिकायाश्च पठनपाठनप्रचारोऽस्ति। सङ्क्षिप्तशैल्या, अपेक्षित-सकलार्थ-प्रतिपादकत्व-रूपो विशेष एव पठन-पाठन-गोचरतायां मुख्यो हेतुः। तत्रापि नीलकण्ठप्रकाशिका लघु-गादाधरीति व्यपदेश-योग्या छात्राणां विदुषां च चित्त-रञ्जकतमा चकास्ति। येषां गादाधर्यादिषु ग्रन्थेषु गाढः परिचयो वर्तते, त एव प्रकाशिकायाः तात्पर्यं रसं च ज्ञातुम् अनुभवितुं च शक्नुवन्ति।">
  <meta property="og:locale" content="en_us">
  <meta property="og:type" content="article">
    <meta property="article:section" content="aryah">

  <meta itemprop="name" content="दीपिका-प्रकाशिका बालप्रिया च (अपूर्णा)">
  <meta itemprop="description" content="विस्तारः (द्रष्टुं नोद्यम्) Annambhatta: Tarkasamgraha, with commentariesAnnambhatta: Tarkasamgraha, with auto-commentary (Dipika),
Nilakanta’s Dipikaprakasika and Balapriya
Input by members of the Sansknet project
ATTENTION: Possibly incomplete, but all available at present.
ओं
तर्कसङ्ग्रह-दीपिका-प्रकाशिका
नावल्पाक्कं-श्री-रामानुज-ताताचार्य-विरचितया बालप्रियाख्य-व्याख्यया
तिरुप्पुक्कुलि-श्रीकृष्ण-ताताचार्य-विरचितया
प्रसारणाख्य-व्याख्यया च समुल्लसिता।
श्रीः।
०० प्रस्तावना तत्र भवता अन्नम्भट्टेन विरचितः तर्कसङ्ग्रहः तत्कृतदीपिकाख्यव्याख्यानसहितः न्यायशास्त्रम् अधिजिगांसमानैः सर्वैर् अपि आदौ पठ्यत इति विश्वप्रसिद्धम्। तर्कसङ्ग्रहस्य दीपिकाव्यतिरिक्तानि पदकृत्यम्, न्यायबोधिनी, वाक्यवृत्तिः, निरुक्तिः, पट्टाभिरामटिप्पणी इत्यादीनि बहूनि व्याख्यानानि मुद्रितान्यमुद्रितानि च उपलभ्यन्ते। तथा दीपिकायाः रामरुद्री, नीलकण्ठकृता प्रकाशिका, नृसिंहशास्त्रिकृता प्रकाशिका, पट्टाभिरामकृता प्रकाशिका, इत्यादयः अनेका व्याख्याः मुद्रिता अमुद्रिताश्च वर्तन्ते। तर्कसङ्ग्रहव्याख्यासु न्यायबोधिन्याः दीपिकाव्यख्यासु नीलकण्ठीयप्रकाशिकायाश्च पठनपाठनप्रचारोऽस्ति। सङ्क्षिप्तशैल्या, अपेक्षित-सकलार्थ-प्रतिपादकत्व-रूपो विशेष एव पठन-पाठन-गोचरतायां मुख्यो हेतुः। तत्रापि नीलकण्ठप्रकाशिका लघु-गादाधरीति व्यपदेश-योग्या छात्राणां विदुषां च चित्त-रञ्जकतमा चकास्ति। येषां गादाधर्यादिषु ग्रन्थेषु गाढः परिचयो वर्तते, त एव प्रकाशिकायाः तात्पर्यं रसं च ज्ञातुम् अनुभवितुं च शक्नुवन्ति।">
  <meta itemprop="wordCount" content="72266">
  <meta name="twitter:card" content="summary">
  <meta name="twitter:title" content="दीपिका-प्रकाशिका बालप्रिया च (अपूर्णा)">
  <meta name="twitter:description" content="विस्तारः (द्रष्टुं नोद्यम्) Annambhatta: Tarkasamgraha, with commentariesAnnambhatta: Tarkasamgraha, with auto-commentary (Dipika),
Nilakanta’s Dipikaprakasika and Balapriya
Input by members of the Sansknet project
ATTENTION: Possibly incomplete, but all available at present.
ओं
तर्कसङ्ग्रह-दीपिका-प्रकाशिका
नावल्पाक्कं-श्री-रामानुज-ताताचार्य-विरचितया बालप्रियाख्य-व्याख्यया
तिरुप्पुक्कुलि-श्रीकृष्ण-ताताचार्य-विरचितया
प्रसारणाख्य-व्याख्यया च समुल्लसिता।
श्रीः।
०० प्रस्तावना तत्र भवता अन्नम्भट्टेन विरचितः तर्कसङ्ग्रहः तत्कृतदीपिकाख्यव्याख्यानसहितः न्यायशास्त्रम् अधिजिगांसमानैः सर्वैर् अपि आदौ पठ्यत इति विश्वप्रसिद्धम्। तर्कसङ्ग्रहस्य दीपिकाव्यतिरिक्तानि पदकृत्यम्, न्यायबोधिनी, वाक्यवृत्तिः, निरुक्तिः, पट्टाभिरामटिप्पणी इत्यादीनि बहूनि व्याख्यानानि मुद्रितान्यमुद्रितानि च उपलभ्यन्ते। तथा दीपिकायाः रामरुद्री, नीलकण्ठकृता प्रकाशिका, नृसिंहशास्त्रिकृता प्रकाशिका, पट्टाभिरामकृता प्रकाशिका, इत्यादयः अनेका व्याख्याः मुद्रिता अमुद्रिताश्च वर्तन्ते। तर्कसङ्ग्रहव्याख्यासु न्यायबोधिन्याः दीपिकाव्यख्यासु नीलकण्ठीयप्रकाशिकायाश्च पठनपाठनप्रचारोऽस्ति। सङ्क्षिप्तशैल्या, अपेक्षित-सकलार्थ-प्रतिपादकत्व-रूपो विशेष एव पठन-पाठन-गोचरतायां मुख्यो हेतुः। तत्रापि नीलकण्ठप्रकाशिका लघु-गादाधरीति व्यपदेश-योग्या छात्राणां विदुषां च चित्त-रञ्जकतमा चकास्ति। येषां गादाधर्यादिषु ग्रन्थेषु गाढः परिचयो वर्तते, त एव प्रकाशिकायाः तात्पर्यं रसं च ज्ञातुम् अनुभवितुं च शक्नुवन्ति।">
<script type="text/javascript">
    
    let baseURL = "https:\/\/vishvAsa.github.io\/AgamaH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/AgamaH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/AgamaH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/AgamaH\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/AgamaH\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/AgamaH\/AryaH\/hinduism\/branches\/nyAya-vaisheShike\/aNNam-bhaTTaH_tarkasangrahaH\/TIkA-mUlAni\/sa\/nIlakaNThI\/nIlakaNThI_bAlapriyA_incomplete\/".replace(basePath, "/");
  pageVars.pageParams = {};
  pageVars.pageSource = "AryaH\/hinduism\/branches\/nyAya-vaisheShike\/aNNam-bhaTTaH_tarkasangrahaH\/TIkA-mUlAni\/sa\/nIlakaNThI\/nIlakaNThI_bAlapriyA_incomplete.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/AgamaH/webpack_dist/uiLib-bundle.js"></script>







    <link rel="stylesheet" href="/AgamaH/webpack_dist/uiLib.css">
<link rel="stylesheet" href="/AgamaH/css/uiLibPrint.css" media="print" >
<link rel="stylesheet" href="/AgamaH/css/fonts.css" >
<link rel="stylesheet" href="/AgamaH/css/@fortawesome/fontawesome-free/css/solid.min.css">

<link rel="stylesheet" href="/AgamaH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/" />
<link rel="alternate" hreflang="sa-Deva" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">आगमे विश्वासटिप्पन्यः <br/> दीपिका-प्रकाशिका बालप्रिया च (अपूर्णा)</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/AgamaH/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="दीपिका-प्रकाशिका बालप्रिया च (अपूर्णा)">दीपिका-प्रकाशिका बालप्रिया च (अपूर्णा)</h1>
    
    <a id="editLink" class="btn btn-primary noPrint"  href="https://github.com/vishvAsa/AgamaH/edit/content/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <details><summary>विस्तारः (द्रष्टुं नोद्यम्)</summary>
<p>Annambhatta: Tarkasamgraha, with commentariesAnnambhatta: Tarkasamgraha, with auto-commentary (Dipika),</p>
<p>Nilakanta&rsquo;s Dipikaprakasika and Balapriya</p>
<p>Input by members of the Sansknet project</p>
<p>ATTENTION: Possibly incomplete, but all available at present.</p>
</details>
<p>ओं<br>
तर्कसङ्ग्रह-दीपिका-प्रकाशिका<br>
नावल्पाक्कं-श्री-रामानुज-ताताचार्य-विरचितया बालप्रियाख्य-व्याख्यया<br>
तिरुप्पुक्कुलि-श्रीकृष्ण-ताताचार्य-विरचितया<br>
प्रसारणाख्य-व्याख्यया च समुल्लसिता।</p>
<p>श्रीः।</p>
<h2 id="००">००</h2>
<h3 id="परसतवन">प्रस्तावना</h3>
<p>तत्र भवता अन्नम्भट्टेन विरचितः तर्कसङ्ग्रहः तत्कृतदीपिकाख्यव्याख्यानसहितः न्यायशास्त्रम् अधिजिगांसमानैः सर्वैर् अपि आदौ पठ्यत इति विश्वप्रसिद्धम्। तर्कसङ्ग्रहस्य दीपिकाव्यतिरिक्तानि पदकृत्यम्, न्यायबोधिनी, वाक्यवृत्तिः, निरुक्तिः, पट्टाभिरामटिप्पणी इत्यादीनि बहूनि व्याख्यानानि मुद्रितान्यमुद्रितानि च उपलभ्यन्ते। तथा दीपिकायाः रामरुद्री, नीलकण्ठकृता प्रकाशिका, नृसिंहशास्त्रिकृता प्रकाशिका, पट्टाभिरामकृता प्रकाशिका, इत्यादयः अनेका व्याख्याः मुद्रिता अमुद्रिताश्च वर्तन्ते। तर्कसङ्ग्रहव्याख्यासु न्यायबोधिन्याः दीपिकाव्यख्यासु नीलकण्ठीयप्रकाशिकायाश्च पठनपाठनप्रचारोऽस्ति। सङ्क्षिप्तशैल्या, अपेक्षित-सकलार्थ-प्रतिपादकत्व-रूपो विशेष एव पठन-पाठन-गोचरतायां मुख्यो हेतुः। तत्रापि नीलकण्ठप्रकाशिका लघु-गादाधरीति व्यपदेश-योग्या छात्राणां विदुषां च चित्त-रञ्जकतमा चकास्ति। येषां गादाधर्यादिषु ग्रन्थेषु गाढः परिचयो वर्तते, त एव प्रकाशिकायाः तात्पर्यं रसं च ज्ञातुम् अनुभवितुं च शक्नुवन्ति।</p>
<p>तस्या नीलकण्ठप्रकाशिकायाः प्रतिवाक्यं भावार्थस्पष्टीकरणचणा काचन व्याख्या चिरान् नावतीर्णा। यद्यपि नीलकण्ठ-पुत्रेण कृता<br>
भास्कारोदय-नाम्नी व्याख्या बहोः कालात् पूर्वं निर्णय-सागर-यन्त्रालयेन मुद्रापिता उपलभ्यते, तथापि अपेक्षित-स्थले समुचितरीत्या अव्याख्यानात् अनपेक्षित-विस्तरकरणाच् च बाल-तार्किकाणां नोपकारिणी सा।+++(4)+++ प्रत्युत बहुषु स्थलेषु प्रकाशिकायाः हृदयम् अनवगच्छन्ती विपरीततया व्याख्यान्ती व्यामोहम् एव जनयति। इयं नीलकण्ठपुत्रेण न कृता स्याद् इत्य् अपि तादृशस्थलानां दर्शनेन मतिः समुपजायते।</p>
<p>अत एव मादृशानां बाल-तार्किकाणां विदुषां चोपकाराय समीचीना काचन व्याख्या कर्तव्येति बहोः कालात्पूर्वं नावल्पाकाभिजनान् पण्डितप्रवरान् एन्. एस्. रामानुज-ताताचार्यान् प्रार्थयम्। तेषां सविधे न्याय-शास्त्रं मयाधीतमितीमं सम्बन्धं पुरस्कृत्य प्रार्थनाम् अकरवम्। तेऽपि सद्यः प्रार्थनां स्वीकृत्य एकवर्षाभ्यन्तरे बालप्रियानाम्नीं प्रकाशिकायाः व्याख्यां निर्माय अदुः। तस्याः प्रकाशनसमयोऽधुना समुपनत इति नितरां मोमुद्यते चेतः। अनया व्याख्यया बालतार्किकाः सर्वेऽपि महान्तमुपकारं प्राप्यस्यन्तीति निश्चप्रचम्।</p>
<p>अथ{भास्करोदयायां}विद्यमानान्य् असाङ्गत्यानि स्थालीपुलाकन्यायेन प्रदर्शयामः</p>
<h4 id="०१">०१</h4>
<p>{प्रकाशिकायां}ऽतर्कस्यापादकाभावसाधकविपर्ययप्रतियोग्यापाद्यकत्वरूपविपर्यये<br>
तत्कोटिपर्यवसायित्वं दर्शयति  दर्शनाभावान्नास्तीतिऽ इति<br>
पङ्क्तिः (पृ. १४२) दृश्यत् अस्याः पङ्क्तेर्वास्तवार्थः अयम् ऽयद्यत्र<br>
घटः स्यात्तर्हि भूतलमिव घटोऽद्रक्ष्यतऽ इत्याकारके तर्के आपादको<br>
घटः तस्याभावः घटाभावस्तस्य साधको विपर्ययदर्शनाभावः तस्य<br>
प्रतियोगि दर्शनमेव आपाद्यमिति आपादकाभावः<br>
साधकविपर्ययप्रतियोग्यापाद्यकत्वं तर्कस्येति।</p>
<h4 id="०२">०२</h4>
<p>{भास्करोदयाकारस्तु} इममाशयमगृहीत्वा किमपि लिखति।<br>
तथा हि{भास्कारोदया}पङ्क्तिःऽआपादकस्य<br>
दर्शनापत्तिसम्पादकघटास्तित्वस्य अभावसाधको दर्शनाभावो<br>
नास्तीति यो विपर्ययः<br>
तत्प्रतियोगिदर्शनाभावरूपविपर्ययप्रतियोगि यद्दर्शनं<br>
तस्यापाद्यत्वरूपं विपर्यये दर्शनाभावान्नास्तीति व्यत्यासरूपे<br>
तत्कोटिपर्यवसायित्वं नास्तीत्यभावकोटिपर्यवसायित्वं तर्कस्य<br>
दर्शयतीति समुदितार्थः&rsquo; (पृ. ८०) इति।</p>
<p>ऽतर्किता आपादिता<br>
प्रतियोगिनो घटादेः सत्त्वस्य सत्त्वप्रसक्तेःऽ इति{प्रकाशिका} (पृ.१४२)। अत्र तर्किता</p>
<p>इत्यस्य<br>
आपादनविषयभूतेत्यर्थः। आपादनाश्रयभूतेति भास्करोदया (पृ.८०)।</p>
<h4 id="०३">०३</h4>
<p>सत्प्रतिपक्षप्रकरणे<br>
{प्रकाशिकायां}ऽयत्सम्बन्धि यत्साध्यं<br>
तदभावव्याप्यहेत्वन्तरस्य ज्ञानं पक्षेऽस्ति स सत्प्रतिपक्ष इत्यर्थःऽ<br>
इति पङ्क्तिर्दृश्यते (पृ. २०३)। तस्या अयमर्थः यत्सम्बन्धीत्यस्य<br>
यद्धेतुसम्बन्धीत्यर्थः। तथा च यद्धेतुसम्बन्धि यत्साध्यं<br>
तदभावव्याप्यहेत्वन्तरस्य ज्ञानं तत्पक्षेऽस्ति स सत्प्रतिपक्षः। स<br>
सत्प्रतिपक्ष इत्यत्र</p>
<p>तत्पदेन<br>
यत्सम्बन्धीत्यत्र यत्पदेन गृहीतो हेतुर्ग्राह्य इति।<br>
भास्कारोदयायां तु ऽयत्पदेन प्रकृताभिप्रेतपक्षपरिग्रहः।<br>
पक्षेत्यत्र तदित्यादिः। तथा च यत्पक्षकं यत्साध्यं<br>
तदभावव्याप्यहेत्वन्तरस्य ज्ञानं तत्पक्षे स इत्यन्वयःऽ इति<br>
व्याख्यानं दृश्यते (पृ. ११६)। अत्रानन्वयादिकं विदुषां स्पष्टम्।</p>
<h4 id="०४">०४</h4>
<p>प्रामाण्यवादे{प्रकाशिकायां} ऽभट्टमते तु ज्ञानस्यातीन्द्रियतया<br>
ज्ञाततालिङ्गकानुमितेरेव प्राथमिकज्ञानग्रहरूपतया तया प्रामाण्यं<br>
गृह्यतेऽ इति पङ्क्तिर्दृश्यते (पृ. २३९)। अत्र ज्ञानस्य ग्रहः ज्ञानग्रहः<br>
प्राथमिकश्चासौ ज्ञानग्रहश्चेति कर्मधारयः। तेन प्राथमिकत्वं<br>
ज्ञानग्रहविशेषणम्। ज्ञानग्रहे प्राथमिकत्वविशेषणात्</p>
<p>नैयायिकसम्मतप्रवृत्त्यादिलिङ्गकानुमित्यात्मकः द्वितीयो<br>
ज्ञानग्रहः व्यवच्छिद्यत इति प्रकाशिकाशयः।</p>
<p>{भास्कारोदयायां} तु एतत्तत्त्वाज्ञानात्ऽप्रथमे भवं प्राथमिकं<br>
तच्च ज्ञानं व्यवसायात्मकं, तस्य ग्रहरूपतया<br>
तद्ग्राहकानुमित्यात्मकज्ञानस्वरूपतयेति यावत्ऽ इति यत्किमपि<br>
व्याख्यातम् (पृ. १३७)।</p>
<h4 id="०५">०५</h4>
<p>तथा{तत्रैव} ऽअनुमानप्रयोगस्तु इदं ज्ञानमप्रमा<br>
विसंवादिप्रवृत्तिजनकत्वात्यन्नैवं तन्नैवम्ऽ इति दृश्यते (पृ.२८८)। अत्र विसंवादिप्रवृत्तीत्यत्र विसंवादिनी या प्रवृत्तिः<br>
तज्जनकत्वादित्यर्थः। विसंवादिनीत्यस्य विफलेत्यर्थः।{भास्कारोदयायां} तुऽविपरीतज्ञान<br>
वत्प्रवृत्तिजनकत्वादित्यर्थःऽ इत्युक्तम्। अनेन विसंवादिनः<br>
प्रवृत्तिरिति विग्रहोऽभिप्रेतः। अत्रानौचित्यं स्पष्टमेव्</p>
<p>उदाहरणार्थं<br>
कानिचित्स्थलानि प्रदर्शितानि। एतादृशस्थलेषु{बालप्रियायां} प्रामाणिकरीत्या व्याख्यानं कृतम्।</p>
<p>अथैतन्मुद्रणसमाप्तिसमये तिरुप्पुक्कुलिस्वामीति विख्यातैः<br>
सार्धशतसंवत्सरेभ्यः पूर्वं काञ्चीमध्युषितवद्भिः<br>
चतुस्तन्त्रनिष्णातैविरचितानेकन्यायग्रन्थक्रोडपत्रैः<br>
श्रीकृष्णताताचार्यैः कृतायाः प्रसारणाः ख्यायाः प्रकाशिकाव्याख्यायाः<br>
एका तालपत्रमयी ग्रन्थलिपिमातृका सम्प्रति काञ्चीमधिवसतां<br>
विल्लियम्पाक्कं श्रीसम्पत्कुमारताताचार्याणां सकाशात्लब्धा।<br>
व्याख्येयं श्रीकृष्णताताचार्यैंः मातृकारूपेण विलिखितेति<br>
तालपत्राग्रन्थपुष्पिकातः अवगम्यत् अपि चात्रत्यप्रमा त्वानुगमः<br>
तथैव{न्यायसिद्धाञ्जनव्याख्यायां<br>
रत्नपेटिकायां}दृश्यत् किं च<br>
तदीयग्रन्थान्तरशैलीमनुकरोतीयं प्रसारणा। अतो व्याख्येयं<br>
श्रीकृष्णताताचार्यैः कृतेत्यत्र न कोऽपि सन्देहः। अस्यां प्रसारणायां<br>
प्रायः सर्वेषां लक्षणानामनुगमाः वर्तन्ते। तस्मादियं व्याख्या<br>
अनुगममार्गजिज्ञासूनां महते उपकाराय कल्पेतेति मत्वा अस्या अपि<br>
प्रकाशनं युक्तरूपं मन्वानेन मया अनुबन्धरूपेण व्याख्येयं<br>
मुद्रापिता। यदि पूर्वमेवेयं समुपलब्धा अभविष्यत्तदा इयमपि<br>
तत्तत्स्थलस्याधस्यात्बालप्रियया साकं मुद्रापिता अभविष्यत् । अथापि<br>
अनुबन्धरूपेण वा मुद्रणार्थमियं लब्धेति अलभ्यलाभेनेव<br>
सन्तुष्यत्यन्तरङ्गम्।</p>
<p>ग्रन्थस्यास्य तर्कसङ्ग्रह-दीपिका-प्रकाशिका-<br>
बालप्रिया-प्रसारणा-गुञ्ज-रूपस्य प्रकाशनम्।</p>
<p>ऽसिद्ध्यन्ति कर्मसु<br>
महत्स्वपि यन्नियोज्याः</p>
<p>सम्भावना गुणमवेहि<br>
तमीश्वरणाम्।ऽ</p>
<p>इति नीत्या<br>
बाल्यात्प्रभृति निरवग्रहानुग्रह-गर्भेण कटाक्ष-विशेषेण माम् उज्जीवयतां<br>
वेदादि-शास्त्र-संरक्षणार्थं कृतावताराणां आजन्मशुद्धानां महर्षि-प्रवराणाम् आचार्य-तल्लजानां भक्त-जन-वृन्दैः<br>
सेव्यमानानां श्रीकाञ्ची-कामकोटि-पीठाधीश्वराणां श्रीमच्चन्द्रशेखरेन्द्रसरस्वतीश्रीचरणानां मद्गुरुवर्याणां<br>
करुणा-विलास-विजृम्भितम्।</p>
<p>मम मातुलपादानां<br>
श्रीकाञ्चीआचार्यचरणपादपद्मभक्ताग्रगण्यानां<br>
धर्मरक्षणधुरन्धराणां सत्कर्मनिरतानां शमदमाद्यात्मगुणसम्पन्नानां<br>
समधिगतन्यायादिशास्त्रसाराणां श्रीवाञ्छिनाथार्यवर्याणां</p>
<p>षष्ट्यब्दपूर्तिमहोत्सवस्मारकचिह्नतया ग्रन्थमेनं<br>
श्रीदक्षिणामूर्तिव्यासशङ्करशब्दितं सत्यज्ञानपदोदितं च यज्ज्योतिः<br>
तत्स्वरूपाणां श्रीकामकोष्ठवरपीठजुषां गुरूणां चरणनलिनयोः<br>
प्रणामशतानि विधाय न्यायवेदान्तादिशास्त्रेषु व्युत्पत्त्यतिशयं<br>
प्रार्थयमानः सभक्तिश्रद्धं समर्पयामि।</p>
<p>समुचितसरलव्याख्यानविरहेण तर्कशास्त्राध्ययनात्बिभ्यतां<br>
बालतार्किकाणां ग्रन्थोऽयं महान्तमुपकारमाधास्यति। सत्स्वपि<br>
बहुषु कार्येषु मत्प्रार्थनामङ्गीकृत्य महोपकारकरीं बालप्रियां<br>
निर्माय मादृशान्</p>
<p>बालतार्किङ्कान्<br>
अनुगृहीतवद्भ्यः मम तर्कशास्त्रगुरुभ्यः न्यायमीमांसा  व्याकरण<br>
वेदान्तशिरोमणिभ्यः विरचितानेकग्रन्थेभ्यः<br>
श्रीकाञ्चीकामकोटिपीठा धीश्वराणां परमानुग्रहपात्रभूतेभ्यः<br>
तिरुपतिस्थकेन्द्रीयसंस्कृतविद्यापीठे</p>
<p>प्राध्यापकपदमलङ्कुर्वद्भ्यः विद्वद्वरेभ्यः श्री. एन्. एस्.<br>
रामानुजताताचार्येभ्यः परां कृतज्ञतां प्रकटयामि।</p>
<p>अस्य ग्रन्थस्य<br>
आमुखलेखनेन मामनुगृहीतवतां प्राच्यप्रतीच्यविद्याविशारदानां<br>
विख्यातविदुषां मद्रपुरीविश्वविद्यालये संस्कृतविभागस्य<br>
प्राध्यापकानामध्यक्षाणां च डा० के. कुञ्जुण्णिराजामहोदयानां हार्दं<br>
कार्तज्ञ्यमाविष्करोमि।</p>
<p>प्रसारणाख्यव्याख्यायाः<br>
तालकोशरूपां प्रतिं दत्त्वा उपकृतवद्भ्यः काञ्चीपुरनिवासिभ्यः,<br>
विद्वद्भ्यः श्रीविल्लियम्पाक्कं सम्पत्कुमारताताचार्येभ्यः, तस्या एव<br>
काकदमयप्रतितः छायाचित्ररूपां प्रतिं सम्पाद्यदत्त्वा उपकृतवद्भ्य<br>
अडयार्कोशालयाधिकारिभ्यश्च हार्दिकीं कृतज्ञतां प्रकाशयामि।</p>
<p>एतद्ग्रन्थस्य<br>
मुद्रणोपयोगितया सुस्पष्टरीत्या देवनागरलिप्या मातृकां<br>
विलिखितवद्भ्यः न्यायशिरोमणिभ्यः डा० ई. गोविन्दन्<br>
महाशयेभ्यः कृतज्ञतां निवेदयामि।</p>
<p>समीचीनपक्किकया<br>
निर्दिष्टसमये मुद्रणं कृतवते इळङ्गो मुद्रणालयाधिकारिणो<br>
एम्. एस्. मणियवन्महाशयाय मङ्गलाशासनपूर्वकं कृतज्ञता<br>
निवेद्यत्</p>
<p>अपि च उपोद्धाते<br>
दीपिकादिषु विवेचितविषयाणां मध्येमुख्यतमतया प्रतिभातान्<br>
पञ्चदशविषयानधिकृत्य<br>
प्राचीननवीनन्यायवैशेषिकग्रन्थादिपरामर्शपूर्वकं विवेचनं<br>
अकरवम्। अनुसन्धानमार्गानुसारेण लिखितोऽयमुपोद्धातः<br>
अनुसन्धानकुतूहलिनामुपकाराय कल्पत् अनवधानतः मुद्रणादौ<br>
जाताः अशुद्धयः विद्वद्भिः क्षन्तव्याः शोधनीयाश्चेति प्रार्थय्</p>
<p>इति</p>
<p>श्रीकामकोष्ठवरपीठजुषां गुरूणां</p>
<p>वैशाखशुद्धपूर्णिमा<br>
पादारविन्दमकरन्दरसैकजीवी</p>
<p>(२१५१९८०){एन्. वीलिनाथः}</p>
<p>श्रीः।</p>
<h3 id="०१-मङगलवद">०१ मङ्गलवादः</h3>
<p>इह खलु प्रायः<br>
सर्वेऽपि गन्थकाराः ग्रन्थारम्भसमये मङ्गलमाचरन्तीति<br>
सर्वसम्प्रतिपन्नम्। तत्र मङ्गलाचरणे किं प्रमाणम्? किं वा<br>
प्रयोजनमिति मङ्गलवादे निरूप्यत् न्यायभाष्यकारः<br>
मङ्गलाचरणमधिकृत्य न किमप्यवादीत् । न्यायवार्तिककारोऽपि<br>
मङ्गलाचरणं विनैव प्रबन्धमारेभ् टीकाकारस्तु वाचस्पतिमिश्रः<br>
मङ्गलाचरणपूर्वकमेव टीकामारभत् तत्र परमशिष्टोऽपि<br>
वार्तिककारः कुतो वा ग्रन्थारम्भे मङ्गलं नाचचारेत्याशङ्क्य<br>
इष्टदेवतानमस्काररूपं मङ्गलं कृतवानेव् अथापि ग्रन्थे तन्न<br>
न्यवेशयत् । न हि मङ्गलकरं यद्यत्क्रियते तत्सर्वं ग्रन्थे<br>
निवेशनीयमिति निर्बन्धोऽस्तीति समाधानं प्रोवाच टीकाकारः।<br>
तत्सन्दर्भे</p>
<p>ऽअविगीतशिष्टाचारपरम्पराप्राप्तो वार्तिककारेण</p>
<p>परमशिष्टेन<br>
कृतोऽपीष्टदेवतानमस्कारो न शास्त्रे</p>
<p>निवेशेतिःऽ१</p>
<p>इति वदन्<br>
मङ्गलाचरणे शिष्टाचारः प्रमाणमिति सूचयति।<br>
तात्पर्यटीकापरिशुद्धौ उदयनाचार्याः कार्यारम्भे</p>
<p>प्रारब्धस्यान्तरायविरहेण परिसमाप्तिं कामयमानाः<br>
अभीष्टदेवतानमस्कारपूर्वकं प्रेक्षावन्तः प्रवर्तन्ते। परं तु दृश्यते<br>
तत्र तत्र बहुशो व्यभिचारः, कृतनमस्कारस्यापि समीहितासिद्धेः,<br>
अकृतनमस्कारस्यापि समीहितसिद्धेश्च् न चात्रऽवृष्टिकामः कारीरीं<br>
निर्वपेत्ऽ इतिवत्ऽप्रारब्धपरिसमाप्तिकामो देवतां<br>
नमस्कुर्यात्ऽ इति श्रुतिरस्ति येन व्यभिचारेऽपि<br>
कर्मकर्तृसाधनवैगुण्यं कल्पयामः। तस्मात्ऽअर्थकाम इह वटे<br>
प्रतिवसन्तं वक्षं पूजयेत्ऽ इतिवत्</p>
<p>अप्रामाणिकप्रसिद्धिविजृम्भितमेतन्मङ्गलाचरणमित्यभिसन्धाय<br>
किमु वार्तिककृता मङ्गलं न कृतम्? इत्याकाङ्क्षासमाधानार्थंः<br>
पूर्वोक्तटीकागन्थ इत्यवतारिकां कृत्वा, प्रत्यक्षमिव<br>
अविगीतशिष्टाचारोऽपि श्रुतिसद्भावे प्रमाणमेव, निर्मूलस्य<br>
शिष्टाचारस्यासम्भवात् । तथा च क्वचिन्मङ्गले समाप्त्यभावः<br>
कर्मकर्तृसाधनवैगुण्यप्रयुक्तः। इह जन्मनि असत्यपि मङ्गले<br>
समाप्तिस्तु जन्मान्तरीयमङ्गलाधीनेति समवर्णयन्। एतेन<br>
शिष्टाचारानुमिता श्रुतिः ग्रन्थारम्भे मङ्गलकर्तव्यतायां<br>
प्रमाणमिति उदयनाचार्याशयोऽवगम्यते, मङ्गलं समाप्तिफलकमिति<br>
च्</p>
<h4 id="ततर-भषणकरशय">तत्र भूषणकाराशयः</h4>
<p>न्यायभूषणकाराः<br>
प्रणामकृतेन हि मङ्लेनमधर्मप्रतिबन्धकेन अधर्मम्मूला<br>
विघ्नविनायकाः प्रोत्सार्यन्त् ततः शास्त्रपरिसमाप्तिरित्यर्थवान्<br>
प्रणामः। यत्र तु न समाप्तिस्तत्र प्रणामस्यासम्यकत्वमनुमेयं<br>
कर्तुरधर्मबाहुल्यं वा। यत्राप्यन्तरेण प्रणामं<br>
शास्त्रपरिसमाप्तिर्दृश्यते, तत्रापि मानसः कायिको वा<br>
प्रणामोऽनुमेयः, साधनान्तरसाध्यो वा धर्मः। वाचिकप्रणामे<br>
त्वन्येषामप्युपदेशसिद्धिरिति विशेषः। यस्य तु विघ्नहेतुरधर्म एव<br>
नास्ति, तेनापि तदाशङ्क्या कर्तव्य एव प्रणामः। शत्र्वाद्याशङ्क्या<br>
अस्त्रादिसङ्ग्रहवदिति निरूपयन्तः मङ्गलस्यावश्यकर्तव्यतां<br>
बोधयन्ति। मङ्गलकर्तव्यतायां प्रमाणं तु ते न प्रत्यपादयन्।<br>
मङ्गलस्य समाप्तिफलकत्वमेव भासर्वञ्ज्ञाभिमतम्।</p>
<h4 id="वशषकदरशनरत">वैशेषिकदर्शनरीतिः</h4>
<p>वैशेषिकदर्शने<br>
ऽअथातो धर्मं व्याख्यास्यामःऽ इति प्रथमसूत्रे आदौ अथशब्दं<br>
प्रयुञ्जानः कणादो मङ्गलमाचरति स्मेति उपस्कारकारो व्याचष्ट्<br>
भाष्यकारः प्रशस्तपादाचार्यःऽप्रणम्य हेतुमीश्वरम्ऽ</p>
<p>इतीश्वरप्रणामात्मकं<br>
मङ्गलमन्वतिष्ठत् । तत्र किरणावल्याम्१  कृतमङ्गलेन चारब्धं<br>
कर्म परिसमाप्यते प्रचीयते च् (प्रचयो नाम प्रारिप्सितस्य ग्रन्थस्य<br>
गुरूणा शिष्याय दानस्याविच्छेदः।) न चान्वयव्यतिरेकाभ्यां<br>
व्यभिचारात्मङ्गलस्य निर्विघ्नपरिसमाप्तिहेतुत्वं न भवतीति<br>
वाच्यम्। आगममूलकस्य कार्यकारणभावस्याबाध्यत्वात् । सत्यपि<br>
मङ्गले समाप्त्यभावस्तु कर्मकर्तृसाधनवैगुण्यादिति प्रत्यपादि।</p>
<p>न्यायकन्दलीकारोऽपि<br>
ऽप्रणम्य हेतुमीश्वरम्ऽ इति श्लोकं व्याचक्षाण आह२  कर्मारम्भे हि<br>
देवता गुरुश्च नमस्क्रियते इति शिष्टाचारोऽयम्। फलं च<br>
नमस्कारस्य विघ्नध्वंसः। ननु किं नमस्कारादेव विघ्नोपशमः<br>
उतान्यस्मादपि। न तावन्नमस्कारादेवेत्यस्ति नियमः। असत्यपि<br>
नमस्कारे न्यायमीमांसाभाष्ययोः परिसमाप्तत्वात् । यदा<br>
चान्यस्मादपि तदा नियमेन मङ्गलाचरणं व्यर्थम्। अत्रोच्यत्<br>
नमस्कारादेव विघ्नोपशमो भवति, शिष्टैः नियमेन ग्रन्थारम्भे<br>
तदनुष्ठानात् । न च न्यायमीमांसाभाष्यकाराभ्यां न कृतो<br>
नमस्कारः। किं तु कृतोऽपि ग्रन्थे न न्यबन्धि। कथमिदं ज्ञायत इति<br>
चेत् कर्तुः शिष्टतयैव् म्लेच्छोऽपि तावत्गुर्वारम्भे कर्मणि न<br>
प्रवर्तते यावदिष्टान्न नमस्यति। तथा च परमास्तिकौ<br>
वात्स्यायनशबरस्वामिनौ मङ्गलं<br>
नान्वतिष्ठतामित्येतदसम्भावितम्</p>
<h4 id="मङगलचर-समतसममत">मङ्गलाचारे स्मृतिसम्मतिः</h4>
<p>मङ्गलाचारे<br>
स्मृतिरपि प्रमाणम्। तथा हि मनुः३</p>
<p>&lsquo;मङ्गलाचारयुक्तः स्यात्प्रयतात्मा<br>
जितेन्द्रिय्</p>
<p>जपेच्च जुहुयाच्चैव<br>
नित्यमग्निमतन्द्रितः॥</p>
<p>मङ्गलाचारयुक्तानां<br>
नित्यं च प्रयतात्मनाम्।</p>
<p>जपतां जुह्वतां चैव<br>
विनिपातो न विद्यते ॥&rsquo;</p>
<p>इति। विनिपात<br>
इत्यस्य विघ्न इत्यर्थः। अत्र द्वितीयश्लोकः मणिकारैः<br>
मङ्गलवादान्ते प्रमाणतया उदाहृतः।</p>
<h4 id="ततर-इतहससममत">तत्र इतिहाससम्मतिः</h4>
<p>इतिहासश्रेष्ठे<br>
महाभारते१ व्याससंहितां श्रोतुमिच्छद्भिः महर्षिभिः प्रार्थितः<br>
सौतिः पौराणिकः कथारम्भात्प्राक्</p>
<p>&lsquo;आद्यं पुरुषमीशानं पुरुहूतं पुरुष्टुतम्।</p>
<p>ऋतमेकाक्षरं ब्रह्म<br>
व्यक्ताव्यक्तं सनातनम्॥</p>
<p>असच्च सदसच्चैव<br>
यद्विश्वं सदसत्परम्।</p>
<p>परावराणां स्रष्टारं<br>
पुराणं परमव्ययम्॥</p>
<p>मङ्गल्यं मङ्गलं<br>
विष्णुं वरेण्यमनघं शुचिम्।</p>
<p>नमस्कृत्य हृषीकेशं<br>
चराचरगुरुं हरिम्॥</p>
<p>महर्षेः पूजितस्येह<br>
सर्वलोकैर्महात्मनः।</p>
<p>प्रवक्ष्यामि मतं पुण्यं<br>
व्यासस्याद्भुतकर्मणः॥&rsquo;</p>
<p>इतीष्टदेवतानमस्कारपूर्वकं कथामारभमाणः ग्रन्थारम्भे<br>
मङ्गलाचरणस्यावश्यकर्तव्यतां निवेदयति। एवं विष्णुपुराणेऽपि<br>
पराशर२ः</p>
<p>&lsquo;विष्णुं ग्रसिष्णुं विश्वस्य स्थितौ सर्गे तथा<br>
प्रभुम्।</p>
<p>प्रणम्य<br>
जगतामीशमजमक्षयमव्ययम्॥</p>
<p>कथयामि<br>
यथापूर्वम्&hellip;&hellip;.ऽ</p>
<p>इति<br>
विष्णुनमस्कारपूर्वकं ग्रन्थमारभते स्म्</p>
<h4 id="मणकनमतम">मणिकृन्मतम्</h4>
<p>मणिकाराः आदौ<br>
सम्प्रदायमतमनुसृत्य विस्तरेण मङ्गलस्य समाप्तिफलकत्वं<br>
साधयामासुः। शिष्टाचारानुमितश्रुतिरेव मङ्गलकर्तव्यतायां<br>
प्रमाणमित्यपि न्यरूपयन्। ततो मङ्गलस्य विघ्नध्वंसः फलमिति<br>
स्वसिद्धान्तं विस्तरेण समवर्णयन्।</p>
<h4 id="अननमभटटसयशय">अन्नम्भट्टस्याशयः</h4>
<p>दीपिकाकारा<br>
अन्नम्भट्टाः शिष्टाचारेणानुमिताऽसमाप्तिकामो मङ्गलमाचरेत्ऽ<br>
इति श्रुतिः ग्रन्थारम्भे मङ्गलकर्तव्यतायां प्रमाणम्। मङ्गलस्य<br>
समाप्तिः फलम्। विघ्नध्वंसो द्वारम्। विघ्नसमसङ्ख्याकस्य मङ्गलस्य<br>
कारणत्वात्नान्वयव्यभिचारः। जन्मान्तरीयमङ्गलमादाय न<br>
व्यतिरेकव्यभिचार इति निरूपयन्ति। प्रकाशिकायां मङ्गलस्य<br>
विघ्नध्वंसः फलमिति मणिकृन्मतमपि सङ्गृहीतम्। न केवलं श्रुतिः<br>
मङ्गलकर्तव्यतायां प्रमाणम्, अपि तु</p>
<p>ऽमङ्गलं कर्तव्यं<br>
समाप्तिफलकत्वात्ऽ इत्यनुमानमपि तत्र प्रमाणमिति<br>
प्रतिपादयाम्बभूवुः प्रकाशिकाकृतः।</p>
<h3 id="०२-तमवद">०२ तमोवादः</h3>
<p>नवैव द्रव्याणीति<br>
द्रव्यविभजनमसङ्गतम्। पृथिव्यादिनवद्रव्यव्यतिरिक्तस्य<br>
तमोनामकस्य द्रव्यस्य सद्भावादिति मीमांसकमतरीत्या आक्षिप्य<br>
तमसः तेजोऽभावेऽन्तर्भावात्न तदतिरिक्तं द्रव्यमिति द्रव्यमिति<br>
दीपिकायां न्यरूप्यत् तत्र मीमांसकानामयमाशयः तमसो द्रव्यत्वं<br>
तावदवश्यमङ्गीकरणीयम्।ऽनीलं तमःऽ इति प्रतीत्या रूपवत्त्वस्य<br>
ऽचलति तमःऽ इति प्रतीत्या क्रियावत्त्वस्य चावगमेन<br>
रूपवत्त्वक्रियावत्त्वाभ्यां द्रव्यत्वव्याप्याभ्यां द्रव्यत्वसिद्धेः। तथा च<br>
तमो द्रव्यं नीलादिप्रकारकाबाधितप्रतीतिविषयत्वात्घटवत्<br>
इत्यनुमानं तमसो द्रव्यत्वे प्रमाणम्। न च यत्र यत्रालोकाभावः<br>
तत्र</p>
<p>चाक्षुषप्रमाविषयत्वाभावः इति वा यत्र<br>
यत्रालोकाभाववद्विषयकज्ञानत्वं तत्र चाक्षुषप्रमात्वाभाव इति वा<br>
व्याप्तिसत्त्वात्ऽनीलं तमःऽ इति प्रत्ययस्य प्रमात्वासम्भवात्<br>
उक्तहेतुः स्वरूपासिद्ध इति वाच्यम्। आलोकाद्यात्मके तेजसि<br>
संयोगसम्बन्धावच्छिन्नालोकाभावसत्त्वेन तत्र<br>
चाक्षषुप्रमाविषयत्वस्यैव सत्त्वेन व्यभिचारातुक्तव्याप्तेरसम्भवात् ।<br>
न च तेजोभिन्नत्वं निवेश्य व्याप्तिर्वक्तव्या। तथा च यत्र यत्र<br>
तेजोभिन्नत्वे सति आलोकाभावः तत्र तत्र चाक्षुषप्रमाविषयत्वाभाव<br>
इति व्याप्तेर्न व्यभिचार इति वाच्यम्। तथापि तमस्त्वेन<br>
भवदभिमते आलोकाभावे आलोकसंयोगरूपकारणाभावेऽपि<br>
चाक्षुषप्रमाविषयत्वस्यैव सत्त्वेन व्यभिचारस्य दुर्वारत्वात् । एवं<br>
आलोकाभावः तमः, रूपप्रतीत्यभावः तमः, वियद्व्याप्तं<br>
पार्थिवपरमाणुगतनैल्यमेव तम इति पक्षाः न सङ्गच्छन्त्<br>
विधिरूपेण नञुल्लेखरहिततया प्रतीयमानस्य तमसः<br>
अभावरूपत्वासम्भवात् । नैल्याश्रयतया प्रतीयमानस्य तमसः<br>
नैल्यरूपत्वासम्भवाच्च् न च विधिरूपेण प्रतीयमानत्वस्य<br>
भावत्वसाधकत्वे प्रलयविनाशादिपदोल्लिखितप्रतीतिविषयस्य<br>
प्रध्वंसस्याभावत्वानुपपत्तिरिति वाच्यम्।<br>
नैल्यचलनादिगुणक्रियाश्रयस्य इतरविविक्तस्य वस्तुनः<br>
स्फुटोपलम्भवत्भूतले घटप्रलय इत्यादौ विविक्ततया<br>
भावरूपवस्त्वन्तरानुपलम्भात्प्रलयस्याभावरूपत्वात् । अपि च घटस्य<br>
प्रलयः घटस्य विनाश इत्येवं सप्रतियोगिकतया उपलम्भात्<br>
प्रलयस्याभावरूपत्वम्। तमसस्तु निष्प्रतियोगिकतया उपलम्भात्<br>
नाभावरूपत्वम्। न</p>
<p>चोद्भूतयपवत्पार्थिवस्योद्भूतस्पर्शवत्त्वनियमात्तमसः<br>
पार्थिवत्वे तत्र स्पर्शोपलम्भप्रसङ्गमिति वाच्यम्।<br>
इन्द्रनीलमण्यालोकादीनां नीलरूपवत्तया पार्थिवत्वावश्यम्भावात्<br>
तत्र व्यभिचारेण उक्तनियमासम्भवात् ।</p>
<p>ननुऽतमो न द्रव्यम्,<br>
आलोकाभाववत्वे सति चाक्षुषप्रत्यक्षविषयत्वातालोकाभाववत्ऽ<br>
इत्यनुमानेन तमसो द्रव्यत्वाभावसिद्धेः कथं तस्य द्रव्यत्वम्।<br>
घटादौ व्यभिचारवारणाय आलोकाभाववत्त्वे सतीति विशेषणमिति<br>
चेत् किमिदमनुमानं प्राभाकरैः प्रयुज्यते, उत नैतायिकैः,<br>
आहोस्वित्रूपमात्रं तम इति वादिभिः। नाद्यः, तन्मते<br>
अतिरिक्ताभावानङ्गीकारेण आलोकाभावरूपदृष्टान्तस्य<br>
तद्घटितहेतोश्चासिद्धेः। न द्वितीयः, नैयायिकमते<br>
आलोकाभावस्यैव तमस्त्वात्पक्षदृष्टान्तभेदाभावात् । तथा च<br>
आलोकाभाव एव द्रव्यभेदसाधनमिति पर्यवसानात्सिद्धसाधनं<br>
दोषः इति। न तृतीयः।<br>
दिवाभीतादिदृश्यमानैर्द्रव्यैर्व्यभिचारात् ।<br>
मानुषचाक्षुषविषयत्वादित्युक्तावपि<br>
योगिदृश्यमानैर्द्रव्यैर्व्यभिचारात् ।</p>
<p>तथा च तमसो<br>
द्रव्यत्वे सिद्धे गन्धशून्यत्वात्पृथिवीत्वाभावे नीलरूपवत्त्वात्<br>
जलादित्वाभावे च सिद्धे अतिरिक्तद्रव्यत्वं सिध्यतीति।</p>
<h4 id="नययकमतम">नैयायिकमतम्</h4>
<p>प्रौढं प्रकाशकं च<br>
यत्तेजः तत्सामान्याभावस्तम इत्येतावतैवोपपत्तौ<br>
अतिरिक्तद्रव्यत्वकल्पने प्रमाणाभावः। तमो न द्रव्यं<br>
आलोकासहकृतचक्षुर्ग्राह्यत्वातालोकाभाववतित्यनुमानं<br>
तमसो द्रव्यत्वाभावे प्रमाणम्। तेजस्सामान्याभावरूपं तमः पक्ष.,<br>
तेजोविशेषाभावो दृष्टान्त इति पक्षदृष्टान्तभेदाभाव इति<br>
दूषणस्य नावकाशः। अथ वा तमश्शब्दवाच्यं पक्षः आलोकाभावो<br>
दृष्टान्त इति न दोषः।ऽनीलं तमःऽऽचलति तमःऽ इति<br>
प्रतीत्योर्भ्रमत्वात्न ताभ्यां रूपवत्त्वं क्रियावत्त्वं वा तमसः<br>
सिध्यतीति नैयायिकमतम्।</p>
<p>अत्राहुः<br>
रूपादिमत्ताप्रतीतेर्भ्रमत्वं न वक्तुं शक्यम्।ऽनीलं तमःऽऽचलति<br>
तमःऽ इति प्रतीत्यनन्तरंऽनेदं तमो नीलम्ऽऽनेदं तमश्चलतिऽ<br>
इति बाधकप्रतीत्यनुदयेन तस्याः भ्रमत्वायोगात् । किं च<br>
तमसस्तेजोभावरूपत्वे किञ्जिन्निष्ठनीलरूपारोपेण नीलं तम इति<br>
प्रतीतिरूपपादनीया। तथा सति किञ्चिन्निष्ठपीतरूपारोपेण कदाचित्<br>
पीतं तम इति प्रतीतिरपि स्यात् ।<br>
मणिमयमेरुशिखरादिरूपाद्यारोपेण नीलं नभः पीतं नभः<br>
इत्यादिप्रतीतिवत् । तस्मादन्यदीयनीलरूपादरारोपासम्भवेन<br>
रूपवत्ताप्रतीतेर्भ्रमत्वायोगेन प्रमात्वस्यैवावश्यकतया<br>
नीलरूपवत्त्वादिना</p>
<p>तमसोऽतिरिक्तद्रव्यत्वं<br>
सिद्धमेव्</p>
<p>ननु<br>
निरुक्तयुक्तिभिस्तमसोऽतिरिक्तरूपवद्द्रव्यत्वाङ्गीकारे आलो<br>
कसहकृतचक्षुर्ग्राह्यत्वं स्यात् । द्रव्यवृत्तिलौकिकविषयतासम्बन्धेन<br>
चाक्षुषत्वावच्छिन्नं प्रति आलोकसहकृतचक्षुषः कारणत्वावश्यम्भावात्<br>
तमोविषयकचाक्षुषस्य आलोकविरहेऽपि जायमानत्वान्न<br>
तमसोऽतिरिक्तद्रव्यत्वसिद्धिः। न च तमोभिन्नद्रव्यचाक्षुषत्वावच्छिन्नं<br>
प्रत्येवालोकस्य कारणत्वाङ्गीकारात्नानुपपत्तिरिति वाच्यम्।<br>
कार्यतावच्छेदके तमोभिन्नत्वनिवेशेन गौरवापत्तेरिति चेत् न्<br>
भवन्मतेऽपि तेजोविषयक प्रत्यक्षे तेजोऽन्तरसन्निकर्षानपेक्षणेन<br>
आलोकसहकृतचक्षुषः कारणत्वे अलोकात्मकद्रव्यचाक्षुषानुपपत्त्या</p>
<p>तेजोभिन्नद्रव्यचाक्षुषत्वावच्छिन्नं प्रत्येव<br>
आलोकसहकृतचक्षुषः कारणत्वं वाच्यम्। तथा च<br>
तेजोविषयकचाक्षुषं प्रति आलोकसहकृतचक्षुषः कारणत्वाभावेन<br>
अन्धकारे सूवर्णात्मकतेजश्चाक्षुषापत्त्या तद्वारणाय सुवर्णभिन्नं<br>
यत्तेजः तद्भिन्नद्रव्यचाक्षुषं प्रति आलोकसहकृतचक्षुषः</p>
<p>कारणत्वं वाच्यमिति<br>
कार्यतावच्छेदकगौरवस्य दुष्परिहरत्वात् । अतः तमोभिन्नं<br>
सुवर्णभिन्नतेजोभिन्नं च यद्द्रव्यं तद्विषयकचाक्षुषं प्रत्येव<br>
आलोकसहकृतचक्षुर्ग्राह्यत्वाभावेऽपि क्षतिविरहात्<br>
तमसोऽतिरिक्तद्रव्यत्वसिद्धिर्निष्प्रत्यूहैवेति।</p>
<h3 id="०३-सवरणवचर">०३ सुवर्णविचारः</h3>
<p>{तत्र<br>
प्राचीनमतम्}</p>
<p>न्यायसूत्रतद्भाष्यवैशेषिकसूत्रेषु सुवर्णस्य<br>
तैजसत्वप्रस्तावो न दृश्यत् परं तु<br>
ऽत्रपुसीसलोहरजतसुवर्णानामग्निसंयोगाद्द्रवत्वमद्भिः<br>
सामान्यम्ऽ (वै. सू. २१७) इति सूत्रं सुवर्णस्य नैमित्तिकद्रवत्वं<br>
बोधयति। तत्र सूत्रेऽतैजसानाम्ऽ इति पदमधिकमासीदिति<br>
ज्ञायत् यतो वेदान्तदेशिकैः सर्वार्थंसिद्धौ१<br>
ऽत्रपुसीसलोहसुवर्णानां तैजसानामग्निसंयोगात्द्रवत्वमद्भिः<br>
सामान्यम्ऽ इति</p>
<p>वैशेषिकसूत्रमुद्धृतमस्ति। तेन च सुवर्णस्य तैजसत्वं<br>
कणादस्यापि सम्मतमिति ज्ञायत् प्रशस्तपादभाष्ये१</p>
<p>तेजोनिरूपणप्रकरणे<br>
विषयरूपं तेजः भौमदिव्योदर्याकरजभेदात्चतुर्धा विभज्य<br>
ऽआकरजं सुवर्णादिऽ इत्येतावन्मात्रमुक्तम्। तत्र कन्दलीकारः२<br>
ऽआकरः स्थानविशेषः। तस्मिन् सुवर्णरजतादि तैजसं द्रव्यं जायत्<br>
सुवर्णादीनां तैजसत्वे तावदागमः प्रमाणम्। न्यायश्चाभिहितः।<br>
भोगिनामदृष्टवशेन भूयसां पार्थिवावयवानामुपष्टम्भात्<br>
अनुद्भूतरूपस्पर्शं पिण्डीभावयोग्यं सुवर्णादिकमारभ्यत् तत्र<br>
पार्थिवद्रव्यसमवेता रसादय उपलभ्यन्तेऽ इत्याह् अत्र आगमपदेन<br>
ऽअग्नेरपत्यं प्रथमं हिरण्यम्ऽ इति श्रुतिवाक्यं विवक्षितम्।</p>
<p>ऽक्षितितेजसोर्नैमित्तिकद्रवत्वयोगःऽ३</p>
<p>इति<br>
भाष्यव्याख्यावसरे कन्दल्यां सुवर्णस्य तैजसत्वसाधको<br>
न्यायोऽभिहितः। स च  सूवर्णे द्रवत्वं नास्ति। गुरुत्वमिव<br>
पृथिव्यामेव विद्यमानं द्रवत्वं दह्यमानेषु सुवर्णेषु<br>
संयुक्तसमवायात्प्रतीयत इति चेत् न्<br>
पार्थिवद्रवत्वस्यात्यन्ताग्निसंयोगेन भस्मीभावदर्शनात्<br>
सुवर्णद्रवत्वस्य चात्यन्ताग्निसंयोगेऽपि भस्मीभावविरहात्सुवर्णं<br>
न पार्थिवमिति।</p>
<p>किरणावल्यामपि४<br>
ऽसुवर्णादिकं न पार्थिवम्<br>
अत्यनतानलसंयोगेऽप्यपरावर्तमानरूपवत्त्वात्जलवत्ऽ<br>
इत्यनुमानेन सुवर्णस्य पृथिवीभिन्नत्वं प्रसाध्य<br>
सांसिद्धिकद्रवत्वशैत्ययोरभावात्<br>
स्नेहाविनाभूतद्रव्यान्तरसङ्ग्रहानुपलम्भाच्च जलभिन्नत्वं संसाध्य,<br>
रूपवत्त्वात्वायुप्रभृत्यन्यत्वं साधयित्वा परिशेषात्तैजसत्वं<br>
प्रसाधितम्।</p>
<p>{मणिकाराशयः}</p>
<p>मणिकारा अपि<br>
कन्दलीकिरणावल्यादृतं पन्थानमेवानुसृत्यानुमानेन सुवर्णस्य<br>
तैजसत्वं साधितवन्तः। तत्रानुक्तानि अन्यान्यपि कानिचिदनुमानानि<br>
मणौ प्रदर्शितानीति विशेषः।</p>
<p>तानि यथा</p>
<p>( १ )<br>
अत्यन्ताग्निसंयोगि पीतरूपवद्द्रव्यं<br>
विजातीयरूपप्रतिबन्धकद्रवर्द्रव्यसंयुक्तम्, नक्तन्दिवमग्निसंयोगेऽपि</p>
<p>पीतरूपातिरिक्तरूपानाश्रयत्वात्,<br>
तावत्पर्यन्तमग्निसंयुक्तजलमध्यस्थपीतटवत् ।</p>
<p>( २ )<br>
अत्यन्ताग्निसंयोगेनानुच्छिद्यमानद्रवत्वाधिकरणं तैजसम्<br>
जलपृथिवीभ्यामन्यत्वे सति रूपवत्त्वात्</p>
<p>वह्निवत् ।</p>
<p>( ३ ) पीतं<br>
द्रवत्वाधिकरणं द्रवत्वोच्छेदप्रतिबन्धकद्रवद्रव्यसंयुक्तम्</p>
<p>अत्यन्ताग्निसंयोगेऽप्यनुच्छिद्यमानद्रवत्वाधारपार्थिवत्वात्<br>
क्वथ्यमानजलमध्यस्थितघृतवत् ।</p>
<p>( ४ ) विवादाध्यासितं<br>
द्रवत्वाधिकरणं तैजसमसति द्रवद्रव्यसंयोगे</p>
<p>अत्यन्ताग्निसंयोगेऽप्यनुच्छिद्यमानद्रवत्वाधारत्वात्यन्नैवं<br>
तन्नैवं यथा जलं घृतं वा।</p>
<p>( ५ ) तेजस्त्वं<br>
नाद्रवरूपवन्मात्रवृत्ति रूपवद्वृत्तिद्रव्यत्वसाक्षाद्व्याप्यजातित्वात्<br>
पृथिवीत्ववत् ।</p>
<p>यद्वा</p>
<p>तेजस्त्वं द्रुतवृत्ति<br>
रूपवद्वृत्तिद्रव्यत्वसाक्षाद्व्याप्यजातित्वात्जलत्ववत् ।</p>
<p>( ६ ) सुवर्णारम्भकाः<br>
परमाणवः न पार्थिवाः<br>
अत्यन्ताग्निसंयोगेनानुच्छिद्यमानद्रवत्वाधिकरणत्वात्</p>
<p>जलपरमाणुवत् ।<br>
तैजसा वा तत एव, यन्नैवं तन्नैवं यथा घृतपरमाणुः।</p>
<p>( ७ ) पार्थिवारब्धं<br>
तैजसारब्धं वा सुवर्णमपार्थिवं तैजसं वा</p>
<p>अत्यन्ताग्निसंयोगेऽप्यनुच्छिद्यमानद्रवत्वाधिकरणपरमाण्वारब्धत्वात्<br>
इति वा।</p>
<p>दीपिकायामप्यन्नम्भट्टः इमामेव रीतिमवलम्ब्य सुवर्णस्य<br>
तैजसत्वं साधयति।</p>
<p>{एकदेशिमतेन सुवर्णस्य<br>
पार्थिवत्वम्}</p>
<p>मुक्तावलीव्याख्याने<br>
दिनकरीये१ ऽनवीनास्तुऽ इत्यादिना सुवर्णस्य पार्थिवत्वसाधकं<br>
मतान्तरमुपन्यस्तम्। तेषामाशयस्तुऽपीतं सुवर्णं द्रुतम्ऽ इति<br>
प्रतीत्या पीतरूपवति सुवर्णे अत एव पार्थिवे द्रवत्ववत्त्वमवगम्यत्<br>
तथा प्रतीयमानस्य पार्थिवद्रवत्वस्य अतितापेऽप्यनुच्छेदात्तत्र<br>
व्यभिचारो दुर्वारः। न च तादृशप्रतीतिर्भ्रमरूपेति वाच्यम्।<br>
बाधकाभावात् । न च तस्य पार्थिवत्वे अग्निसंयोगात्तदीयरूपनाशः<br>
कुतो न भवतीति वाच्यम्। अनुभवबलेन रूपनाशं प्रति तादात्म्येन<br>
सुवर्णस्य प्रतिबन्धकत्वाङ्गीकारादिति।</p>
<p>अत्रेदं विचारणीयम्<br>
प्रतिबन्धकाभावविशिष्टः अत्यन्ताग्निसंयोगः पार्थिवद्रवत्वनाशं<br>
प्रति हेतुरिति</p>
<p>कार्यकारणभावः<br>
आवश्यकः। तत्र सुवर्णस्थपार्थिवभागमतद्रवत्वनाशरूपकार्यस्य अभावः<br>
प्रतिबन्धकाभावविशिष्टात्यन्ताग्निसंयोगरूपकारणाभावप्रयुक्तः<br>
इति निर्विवादम्। तत्र तादृशविशिष्टाभावरूपः कारणाभावः न<br>
विशेष्याभावात्, अत्यन्ताग्निसंयोगरूपस्य विशेष्यस्य यत्र सत्त्वात् ।<br>
किं तु प्रतिबन्धकाभावरूपस्य विशेषणस्या भावादेव वक्तव्य इति<br>
प्रतिबन्धक किञ्चित्द्रवद्रव्यान्तरं तत्रास्तीति वक्तव्यम्। तस्यापि<br>
पृथिवीत्वे तद्द्रवत्वनाशप्रतिबन्धकं द्रव्यान्तरं तस्यापि<br>
तथेत्यनवस्था स्यात् । अतः प्रतिबन्धकान्तरं विना<br>
अविनश्यद्द्रवत्वादेव तन्न पृथिवी इति।</p>
<p>दीपिकाकाराः<br>
पार्थिवभागस्यापि द्रवत्वं तेजोभागस्यापि द्रवत्वमङ्गीकुर्वन्ति।<br>
ऽपीतद्रव्यद्रवत्वनाशऽऽद्रवद्रव्यान्तरऽ इति पदयोः स्वारस्यात् ।<br>
मुक्तावल्यां तुऽजलमध्यस्थमषीक्षोदवत्तस्याद्रुतत्वात्ऽ इति ग्रन्थेन<br>
पार्थिवभागस्य द्रवत्वाभाव एव प्रतिपादितः। अत एव तदनुसारेण<br>
सुवर्णस्य तैजसत्वसाधकमनुमानान्तरं मुक्तावल्यामुपन्यस्तमिति</p>
<p>बालप्रियाकाराः<br>
विस्तरेण निरूपयन्ति।</p>
<h3 id="०४-वयपरतयकषवचर">०४ वायुप्रत्यक्षविचारः</h3>
<p>दीपिकाकाराः<br>
स्पर्शानुमेयो वायुरित्यादिना स्पर्शलिङ्गकानुमानवेद्यत्वं वायोः<br>
प्रसाध्य रूपरहितत्वात्वायुः न प्रत्यक्षवेद्य इति न्यरूपयन्।<br>
एतत्तत्त्वमधुना परीक्ष्यत्</p>
<p>बहिदिन्द्रियजन्यद्रव्यप्रत्यक्षसामान्यं प्रति उद्भूतरूपं<br>
कारणम्। तथा च वायोरुद्भूतरूपविरहात्न प्रत्यक्षगोचरत्वम्,<br>
किं त्वनुमानैकवेद्यता। तथा च वैशेषिकं सूत्रम् ऽस्पर्शश्च<br>
वायोःऽ [वै. सू. २१९] इति। चशब्देन शब्दधृतिकम्पा गृह्यन्त्<br>
अतः स्पर्शादिभिर्वायुरनुमेयः, न तु प्रत्यक्ष इति सूत्रार्थः।</p>
<p>तथा च<br>
प्रशस्तपादभाष्यम्१</p>
<p>ऽविषयस्तूपलभ्यमानस्पर्शाधिष्ठानभूतः</p>
<p>स्पर्शंशब्दधृतिकम्पलिङ्गःऽ</p>
<p>इति। तत्र<br>
कन्दलीकारः२  न तावद्वायोरस्तित्वे प्रत्यक्षं प्रमाणम्,<br>
स्पर्शादन्यस्य त्वचा अग्रहणात् । न च वायुर्वातीति ज्ञानात्वायुः<br>
प्रत्यक्ष इति वाच्यम्। तस्य ज्ञानस्य स्पर्शलिङ्गकानुमितिरूपत्वात् ।<br>
यत्र यत्र स्पार्शनप्रत्यक्षविषयत्वं तत्र तत्र चाक्षुषप्रत्यक्षविषयत्वमिति<br>
व्याप्तेः घटादौ दर्शनात्रूपाभावेन वायौ चाक्षषत्वरूपस्य<br>
व्यापकस्य</p>
<p>निवृत्तौ तद्व्याप्यं<br>
स्पार्शनत्वमपि निवर्तत् अतो वायुर्न प्रत्यक्षविषयः, अपि त्वनुमेय<br>
इति न्यरूपयत् ।</p>
<p>{मणिकारमतम्}</p>
<p>द्रव्यविषयकस्पार्शनं प्रति नोद्भूतस्पर्शमात्रं प्रयोजकम्।<br>
तथा सति उद्भूतस्पर्शाश्रयस्य निदाघोष्मणः प्रत्यक्षतया<br>
तद्वृत्तिसङ्ख्यादेरपि प्रत्यक्षता स्यात् । योग्यव्यक्तिवृत्तेः सङ्ख्यायाः<br>
योग्यत्वमिति नियमात् । न खलूष्मणि करेण परामृष्टेऽपि<br>
तद्गतां सङ्ख्यां कोऽप्यध्यक्षयति। नापि द्रव्यप्रत्यक्षं प्रति<br>
उद्भूतरूपमात्रं प्रयोजकम्, तथा सति</p>
<p>उद्भूतरूपवतः<br>
चन्द्राद्युद्योतस्यापि प्रत्यक्षतया तद्गतसङ्ख्याया अपि प्रत्यक्षता<br>
प्रसज्येत् न हि निपुणमवलोकयन्नपि चन्द्रप्रभादिगतं सङ्ख्यादिकं<br>
कश्चित्पश्यति। अतः प्रत्येकं व्यभिचारातुद्भूतस्पर्शः<br>
उद्भूतरूपं चेत्युभयमपि द्रव्यप्रत्यक्षत्वे प्रयोजकमिति वक्तव्यम्।<br>
चन्द्राद्यालोकः उद्भूतरूपवानपि उद्भूतस्पर्शवान्न भवति।<br>
निदाघोष्मा उद्भूतस्पर्शवानपि नोद्भूतरूपवान्।<br>
अतस्तयोरप्रत्यक्षत्वात्तद्गतसङ्ख्यायाः प्रत्यक्षता आपादयितुं न<br>
शक्यत् तथा च वायुरुद्भूतस्पर्शवानपि नोद्भूतरूपवानिति न<br>
प्रत्यक्षः।</p>
<p>अपि च द्रव्यप्रत्यक्षं<br>
प्रति नोद्भूतस्पर्शः कारणम्। तथा सति पक्षिकाण्डे चलति<br>
पूर्वदेशविभागोत्तरदेशसंयोगयोः प्रत्यक्षता न स्यात् ।<br>
प्रभामण्डलात्मकयोः पूर्वोत्तरदेशयोः उद्भूतस्पर्शशून्यत्वात् । अत<br>
उद्भूतरूपमेव द्रव्यप्रत्यक्षतायां तन्त्रमिति सम्प्रदायविदः।<br>
तन्मतेऽपि उद्भूतरूपशून्यो वायुरप्रत्यक्ष एवेति मणिकाराः<br>
प्रत्यपीपदन्।</p>
<p>एवं च<br>
बहिरिन्द्रियजन्यद्रव्यप्रत्यक्षं प्रति उद्भूतरूपस्य कारणत्वे निश्चिते<br>
ऽवायुः बहिरिन्द्रियजन्यप्रत्यक्षविषयः प्रत्यक्षस्पर्शाश्रयत्वाऽ<br>
दित्यनुमाने<br>
पक्षधर्मद्रव्यत्वावच्छिन्नसाध्यव्यापकमुदभूतरूपवत्त्वमुपाधिः। तथा च<br>
वायुः बहिरिन्द्रियजन्यप्रत्यक्षाविषयः</p>
<p>रूपशून्यद्रव्यत्वात्<br>
आकाशवदित्यनुमानेन वायोरप्रत्यक्षत्वं सिध्यतीति<br>
मणिकारनिरूपणस्य सारांशः। दीपिकाकारोऽप्यमुमेव<br>
पन्थानमवललम्ब्</p>
<p>{मुक्तावल्यां वायोः<br>
प्रत्यक्षत्वोपपादनम्।}</p>
<p>मुक्तावल्यां१ अवीनास्तु इत्यादिना वायोः प्रत्यक्षत्त्वं<br>
व्यवास्थापि। तथा हि  बहिरिन्द्रियजन्यद्रव्यप्रत्यक्षत्वावच्छिन्नं प्रति न<br>
रूपं कारणं, प्रमाणाभावात् । अपि तु चाक्षुषप्रत्यक्षे रूपं,</p>
<p>स्पार्शनप्रत्यक्षे स्पर्शः<br>
कारणम्। तथा च स्पर्शाश्रयस्य वायोः त्वाचप्रत्यक्षविषयत्वे न<br>
किमपि बाधकम्। यथा हि उद्भूतस्पर्शशून्याया अपि प्रभायाःऽप्रभां<br>
पश्यामिऽ इत्यनुभवबलात्चाक्षुषप्रत्यक्षविषयत्वमुपेयते, तथा<br>
ऽवायुं स्पृशामिऽ इत्यनुभवातुद्भूतरूपशून्यस्यापि वायोः<br>
स्पार्शनप्रत्यक्षविषयत्वे को विरोधः? तर्हि योग्यवायुवृत्तिः<br>
सङ्ख्यापि गृह्येतेति मण्युक्तदोषस्य कः परिहार इति चेत् अयम्।<br>
सजातीयसंवलनरूपाद्दोषात्क्वचित्वायोः सङ्ख्या न गृह्यत्<br>
दोषाभावे तु सङ्ख्याग्रहणमिष्टमेवेति।</p>
<p>वस्तुतस्तु पक्षिकाण्डे<br>
गच्छति पूर्वोत्तरसंयोगविभागौ प्रत्यक्षौ। तत्राश्रयस्य<br>
प्रभात्मकदेशस्याप्रत्यक्षत्वे तदाश्रित संयोगविभागयोरप्रत्यक्षता<br>
स्यादिति युक्त्या प्रभायाः प्रत्यक्षत्वेऽपि वायोर्न तथात्वमिति<br>
मणिकारैरुक्तत्वात्प्रभादृष्टान्तेन वायोः प्रत्यक्षता साधयितुं न<br>
शक्यत् वायौ तु नैतादृशी युक्तिरस्ति। अतो वायुरप्रत्यक्ष एवेति<br>
दिनकर्यादौ२ स्पष्टम्।</p>
<p>चिन्तामणिप्रकाशकारः<br>
रुचिदत्तमिश्रः वायोः प्रत्यक्षत्वमेव समर्थंयत् उद्भूतरूपस्पर्शवति<br>
सौरतेजसि प्रत्यक्षेऽपि सङ्ख्यादिकं न प्रत्यक्षम्। तथा वायावप्यस्तु।<br>
यदि च सौरतेजसि सङ्ख्यादिकं प्रत्यक्षमेवेत्यङ्गीक्रियते, तथा<br>
वायावपि</p>
<p>स्वीक्रियताम्। यद्वा<br>
सङ्ख्याप्रत्यक्षं प्रति आश्रये उद्भूतस्पर्शवत्त्वे सति<br>
उद्भूतरूपवत्त्वमेव प्रयोजकम्।</p>
<p>अतो वायौ सङ्ख्या न<br>
गृह्यत् तथापि वायोः स्पार्शनत्वे उद्भूतस्पर्शमात्रं प्रयोजकमिति<br>
वायोः स्पार्शन्नत्वं निराबाधमिति तेन न्यरूपि।</p>
<h3 id="०५-परमलकषणवचर">०५ प्रमालक्षणविचारः</h3>
<p>दीपिकायांऽतद्वति<br>
तत्प्रकारकोऽनुभवो यथार्थःऽ,ऽतदभाववति<br>
तत्प्रकारकोऽनुभवोऽयथार्थःऽ इति मणिकारनिष्कृष्टं<br>
पन्थानमवलम्ब्य प्रमायाः अप्रमायाश्च लक्षणे अभिहित् अत्र विषये<br>
प्राक्तनानामाशयं नूतनलक्षणाभिधाने कारणं च विमृशामः।<br>
ऽतत्त्वज्ञानान्निः श्रेयसाधिगमःऽ (न्या. सू. १११) इति प्रथमसूत्रे<br>
तत्त्वज्ञानस्यापवर्गोपायत्वमुक्त्वा तत्प्रकारप्रतिपादनपरेऽदुःखजन्मऽ<br>
इत्यादिद्वितीयसूत्रे तत्त्वज्ञानं मिथ्याज्ञानस्य निवर्तकमित्यवदत् ।<br>
तेन तत्त्वज्ञानं प्रमेति सूत्रकारो मन्यत् प्रमाया एव<br>
भ्रमरूपमिथ्याज्ञाननिवर्तकत्वात् । तस्य भावः तत्त्वं<br>
विशेष्यवृत्तिधर्मः तस्य ज्ञानं तत्त्वज्ञानम्। विशेष्यवृत्तिधर्मप्रकारकं<br>
ज्ञानं तत्त्वज्ञानमिति यावत् । अनेन विशेष्यवृत्तिधर्मप्रकारकज्ञानत्वं<br>
प्रमायाः लक्षणमिति पर्यवस्यति। अत्र पक्षे यथार्थस्मृतावतिव्याप्तिः<br>
प्रसजति, तस्या अपि विशेष्यवृत्तिधर्मप्रकारकज्ञानत्वात् ।</p>
<p>तृतीयसूत्रे भाष्ये१<br>
ऽउपलब्धिसाधनानि प्रमाणानीति समाख्यानिर्वचनसामर्थ्यात्<br>
बोद्धव्यमिति वदन् भाष्यकारःऽउपलब्धि प्रमाऽ इति सूचयति।<br>
ऽबुद्धिरूपलब्धिर्ज्ञानमित्यनर्थान्तरम्ऽ इति (न्या. सू. १११५)<br>
सूत्रानुसारेण उपलब्धिपदस्य ज्ञानमित्यथः।<br>
निर्विषयकज्ञानस्यासम्भवातर्थंविषयकज्ञानत्वं प्रमात्वमिति लभ्यत्<br>
अत एवऽयत्ततर्थविज्ञानं सा प्रमितिःऽ इति प्रथमसूत्रे भाष्यम्।<br>
परं त्वत्र लक्षणे स्मृतौ भ्रमे चातिव्याप्तिः, तयोरपि<br>
अर्थविषयकत्वात्ज्ञानत्वाच्च्</p>
<p>उक्तानुपपत्तिमालोच्यैव टीकाकाराः वाचस्पतिमिश्राः१</p>
<p>ऽलोकाधीनावधारणो<br>
हि शब्दार्थसम्बन्धः। लोकश्च</p>
<p>स्मृतेरन्यामुपलब्धिमर्थाव्यभिचारिणीं प्रमामाचष्टेऽ</p>
<p>इत्याहुः।<br>
अर्थाव्यभिचारि स्मृतिभिन्नं ज्ञानं प्रमेति तदर्थः।<br>
ज्ञानस्यार्थाव्यभिचरितत्वं यथावस्थितार्थविषयकत्वम्। अत्र पक्षेऽपि<br>
यथार्थस्मृतावतिव्याप्तिदोषो वर्तत्</p>
<p>अत एव न्यायसारे२<br>
ज्ञानपदस्य स्थाने अनुभवपदं निवेश्यऽसम्यगनुभवः प्रमाऽ इति<br>
प्रमायाः लक्षणमुक्तम्। अनुभवे सम्यक्त्वं च<br>
तथाभूतार्थनिश्चयस्वभावत्वमिति न्यायभूषणे३।</p>
<p>सूत्रस्थस्य तत्त्वज्ञानस्य<br>
प्रमात्त्वे स्मृतावतिव्याप्तिरिति पर्यालोच्यैवऽतत्त्वानुभूतिः प्रमाऽ<br>
इति लक्षणावल्यामुदमनाचार्यैः सप्तपदार्थ्यां<br>
शिवादित्यमिश्रैश्चाभ्यधायि। इदं लक्षणं बहुधा विकल्प्य खण्डन<br>
खण्डखाद्ये</p>
<p>अदूष्यत्</p>
<p>न्यायकुसुमाञ्जलौ<br>
उदयनाचार्याः</p>
<p>ऽयथार्थानुभवो<br>
मानमनपेक्षतयेष्यतेऽ४</p>
<p>इति कारिकाभागेन<br>
यथार्थानुभवत्वं प्रमायाः लक्षणमिति अवदन्। अनुभवपदसंयोजनेन<br>
स्मृतावतिव्याप्तिर्निराकृता भवति। अनुभवे यथार्थत्वं यत्र यदस्ति<br>
तत्र तद्विषयकत्वमेव् तथा हि भ्रान्तिनिर्वचनावसरे कुसुमाञ्जलौ५</p>
<p>ऽयन्नास्ति तत्र<br>
तस्यावगतिरिति भ्रान्त्यर्थत्वात्ऽ इत्यभाणि।</p>
<p>तद्व्याख्याने प्रकाशे<br>
वर्धमानोपाध्यायैः६</p>
<p>ऽएतेन यद्यत्रास्ति<br>
तत्र तज्ज्ञानं प्रमेत्यपि निरूक्तम्ऽ</p>
<p>इत्यवादि। एवं च<br>
तद्वति तत्प्रकारकानुभवत्वं प्रमात्वमिति उदयनाचार्याणां निष्कृष्टं<br>
प्रमालक्षणम्। मणिकारैरप्येतल्लक्षणं सिद्धान्तत्वेन स्वीकृतमिति<br>
दीपिकाकारोऽपि तदेव लक्षणं प्रोवाच्</p>
<p>{स्मृतिसाधारणं प्रमात्वम्}</p>
<p>विश्वनाथपञ्चाननेन कारिकावल्यां प्रमायाः लक्षणद्वयमुक्तम्</p>
<p>ऽभ्रमभिन्नं तु<br>
ज्ञानमत्रोच्यते प्रमाऽ (कारिका. १३४)</p>
<p>ऽअथवा तत्प्रकारं<br>
यज्ज्ञानं तद्विशेष्यकम्। तत्प्रमाऽ</p>
<p>(कारिका १३५)</p>
<p>इति। तत्र प्रथमं<br>
लक्षणं भ्रमभिन्नत्वे सति ज्ञानत्वमिति। अत्र लक्षणे शुक्तिरजतयोःऽहमे<br>
रजतेऽ इति ज्ञानं रजते रजतविषयकत्वांशे प्रमा इतीष्यत्<br>
तत्र भ्रमभिन्नत्वं नास्तीति अव्याप्तिं पर्यालोच्य द्वितीयं<br>
लक्षणमनुसृतम्। तच्च तद्वद्विशेष्यकत्वे सति तत्प्रकारकं ज्ञानं<br>
प्रमेति।</p>
<p>अत्र लक्षणद्वयेऽपि<br>
अनुभवपदमनिवेश्व ज्ञानपदस्यैव निवेशात्स्मृतावतिव्याप्तिः<br>
प्रमालक्षणस्येति शङ्कायाः इत्थं समाधानमुक्तं मुक्तावल्याम्<br>
स्मृतेः प्रमात्वमिष्यत एव् अतस्तस्या अपि<br>
प्रमालक्षणलक्ष्यत्वान्नातिव्याप्तिः। यदि स्मृतेः प्रमात्वमभ्युपगम्यते<br>
तर्हितत्कारणस्य पञ्चमप्रमाणत्वमापद्यत इति चेत् मैवम्।<br>
प्रमाणलक्षणस्यानुभवघटितत्वात् । यथार्थानुभवकरणं प्रमाणमिति<br>
प्रमाणलक्षणम्। स्मृतिकरणस्यानुभवकरणत्वे नास्ति,<br>
स्मृतेरनुभवत्वाभावातिति न प्रमाणत्वप्रसक्तिः इति।</p>
<p>विश्वनाथस्येदमुपपादनं युक्तरूपं प्रतिभाति।<br>
न्यायसूत्रकारेण मिथ्याज्ञानविरोधिनि प्रमाज्ञानेऽतत्त्वज्ञानम्ऽ<br>
इति स्मृतिसाधारणज्ञानपदस्यैव प्रयोगात्स्मृतेरपि प्रमात्वं<br>
तदभिमतम्। तेनैवऽप्रत्यक्षानुमानोपमानशब्दाः प्रमाणानिऽ (न्या.<br>
सू. ११३) इति सूत्रे स्मृतिकरणस्य प्रमाणमध्येऽपरिगणनात्<br>
अनुभवघटितमेव प्रमाणलक्षणं कर्तव्यमिति सूचितमिति।</p>
<p>{प्रकाशिकाकारनिष्कर्षः}</p>
<p>ऽतद्वति<br>
तत्प्रकारकानुभवो यथार्थःऽ इत्युक्तावपि रङ्गरजतयोःऽइमे<br>
रजतरङ्गेऽ इति भ्रमेऽतिव्याप्तिः। तस्यापि<br>
रजतत्ववद्रजतविशेष्यकत्वे सति रजतत्वप्रकारकत्वात्<br>
रङ्गत्ववद्रङ्गविशेष्यकत्वे सति रङ्गत्वप्रकारकत्वाच्च् अतो<br>
विशेष्यताप्रकारतयोर्निरूप्यनिरूपकभावं निवेश्य<br>
तद्वन्निष्ठाविशेष्यतानिरूपिततन्निष्ठप्रकारताशाल्यनुभवत्वं<br>
प्रमालक्षणं वाच्यमिति प्रकाशिकायां निष्कर्षः कृतः।</p>
<p>अयमत्रानुगमः<br>
प्रकारताविशिष्टविशेष्यतानिरूपकानुभवः प्रमा। वैशिष्ट्यं च<br>
स्वावच्छेदकसम्बन्धेन स्वाश्रयवन्निष्ठत्वसवनिरूपितत्वोभयसम्बन्धेन्<br>
यद्वा प्रकारिताविशिष्टविशेष्यितावदनुभवः प्रमा। वैशिष्ट्यं च<br>
स्वावच्छिन्नत्वस्वनिरूपितप्रकारताविशिष्टविशेष्यतानिरूपितत्वोभयसम्बन्धेन्<br>
प्रकारतावैशिष्ट्यं च स्वावच्छेदकसम्बन्धेन<br>
स्वाश्रयवन्निष्ठत्वसम्बन्धेनेति। अधिकं प्रसारणाख्यव्याख्यायां<br>
द्रष्टव्यम्।</p>
<p>परं त्वेवं<br>
निष्कृष्टलक्षणस्यापि निर्विकल्पकाव्याप्तिः। निष्प्रकारके<br>
निर्विकल्पकपदाभिधेयज्ञाने तत्प्रकारकत्वघटितप्रमालक्षणविरहात् ।<br>
अतः तदभाववति तत्प्रकारकानुभवः अप्रमा, तद्भिन्नोऽनुभवः प्रमा<br>
इति लक्षणं वाच्यम्। मुक्तावलीकृतस्तु निर्विकल्पकं<br>
भ्रमप्रमाबहिर्भून्तमिति मन्यन्त्</p>
<h3 id="०६-करणतरवधयवचर">०६ कारणत्रैविध्यविचारः</h3>
<p>तर्कसङ्ग्रहदीपिकाकारिकावलीमुक्तावलीप्रभृतिषु<br>
न्यायवैशेषिकानुसारिषु प्रकरणग्रन्थेषु समवायिकारणम्<br>
असमवायिकारणं निमित्तकारणं चेति कारणं त्रेधा विभज्य तस्य<br>
प्रत्येकं लक्षणमपि निष्कृष्य प्रतिपादितमस्ति। परं<br>
त्वाधुनिकविमर्शकाः केचन इत्थं कारणस्य त्रेधा विभागः न<br>
सूत्रादिषु प्राचीनेषु ग्रन्थेषूल्लिखितः केवलं नवीननैयायिकैः<br>
प्रतिपादित इति मन्यन्त् एतत्तत्त्वमधुना पर्यालोच्यत्</p>
<p>ऽक्रियागुणवत्<br>
समवायिकारणमिति द्रव्यलक्षणम्ऽ (वै.सू. १११५),ऽ कारणं<br>
त्वसमवायिनो गुणाःऽ (वै.सू.५२२४)ऽकारणेन कालःऽ (वै.सू.५२२६)<br>
इत्यादिवैशेषिकसूत्राणामवलोकनेन कारणत्रयमपि<br>
सूत्राकारसम्मतमिति ज्ञायत् प्रशस्तपादभाष्येऽपि कारणत्रयं<br>
स्वीकृतम्।ऽयुगपत्त्रयाणां समवाय्यसमवायिनिमित्तकारणानां<br>
विनाशात्परत्वस्य विनाशःऽ इत्यादयो भाष्यग्रन्थाः द्रष्टव्याः।</p>
<p>यद्यपि न्याससूत्रेषु<br>
कारणत्रयप्रस्तावो न दृश्यते, तथापि वात्स्यायनभाष्ये तत्सूचनं<br>
वर्तत् तथा हि न्यायदर्शन्ने चतुर्थाध्याने प्रथमाह्निके अष्टादशं<br>
सूत्रम् ऽक्रमनिर्देशादप्रतिषेधःऽ इति। सूत्रमिदं शून्यमेव<br>
जगदुपादानकारणमिति मतनिराकरणसन्दर्भ् विद्यत् तत्र च<br>
भाष्यम्</p>
<p>ऽबीजावयवाः<br>
कुतश्चिन्निमित्तात्प्रादुर्भूतक्रियाः</p>
<p>पूर्वव्यूहं जहति<br>
व्यूहान्तरं चापद्यन्त्</p>
<p>व्यूहान्तरातङ्कुर<br>
उत्पद्यत् दृश्यन्ते</p>
<p>खल्ववयवाः<br>
तत्संयोगाश्च अङ्कुरोत्पत्तिहेतवःऽ</p>
<p>इति। अत्र<br>
ऽकुतश्चिन्निमित्तात्ऽ इत्यनेन अदृष्टादिरूपं निमित्तकारणं<br>
सूचितम्।ऽअवयवास्तत्संयोगाश्चाङ्कुरोत्पत्तिहेतवःऽ इत्यनेन<br>
अवयवरूपं समवायिकारणमवयवसंयोगरूपमसमवायिकारणं च<br>
सूचितम्। न्यायवार्तिककारोऽपि त्रीणि कारणानि तत्र तत्र कण्ठरवेण<br>
निर्दिशति।ऽतत्कारितत्वादहेतुःऽ (न्या.सू.४१२१) इति सूत्रस्थं<br>
ऽतत्कारितत्वादित्येवं ब्रुवता निमित्तकारणमीश्वरः इत्युपगतं<br>
भवति। यच्च निमित्तं ततितरयोः<br>
समवायिकारणासमवायिकारणयोरनुग्राहकं यथा तुर्यादि तन्तूनां<br>
तत्संयोगानां चऽ इति वार्तिकम्,<br>
ऽघ्राणरसनचक्षुस्त्वक्श्रोत्राणीन्द्रियाणि भूतेभ्यःऽ (न्या.सू. १११२)<br>
इति सूत्रस्थंऽन किञ्चिदप्येककारणकं कार्यं दृष्टम्। सर्वं हि कार्यं<br>
प्रादुर्भवत्समवाय्यसमवायिनिमित्तकारणेभ्यो भवतिऽ इति<br>
वार्तिकं चात्रानुसन्धानमर्हतः। तथा</p>
<p>च<br>
समवायिकारणासमवायिकारणनिमित्तकारणरूपेण कारणं<br>
त्रिविधमिति विभागः प्राचीनग्रन्थारूढ इति सिद्धम्। नव्यग्रन्थेषु<br>
तेषां कारणानां लक्षणान्येव परिष्कृत्य प्रतिपादितानि।</p>
<p>{कारणत्रयस्वीकारे उपपत्तयः}</p>
<p>अत्र काचिदाशङ्का<br>
यथा वेदान्तिप्रभृतयः उपादानकारणं निमित्तकारणं चेति<br>
कारणं द्विविधमङ्गीकुर्वन्ति, तथा कुतो नैयायिका<br>
नाङ्गीकुर्वन्तीति। तत्रोच्यत् नैयायिका अवयवातिरिक्तमवयविनं<br>
स्वीकुर्वन्ति। वेदान्तिनस्तु तन्तूनां संयोगविशेष एव पटो न<br>
तदतिरिक्त इति प्राहुः। वेदान्तिनां मते तन्तुसेयाङ्गः</p>
<p>कार्यकोटौ<br>
निविशत् नैयायिकानां मते तु पटनामकोऽवयवी कार्यभूतः। स<br>
च तन्तुसंयोगविशेषादुत्पद्यत् अतस्तन्तुसंयोगोऽपि कारणमिति<br>
स्वीकर्तव्यम्। तस्य समवायिकारणत्वासम्भवेन असमवायिकारणत्वं<br>
प्रतिपादितमिति।</p>
<p>तर्हि समवायिकारणं<br>
निमित्तकारणं चेति द्वेधा विभागोऽस्तु, तन्तुसंयोगस्यापि<br>
निमित्तकारणत्वमेवास्तु इति चेत् अत्रोच्यत्<br>
निमित्तकारणभूततन्तुवायनाशेऽपि पटरूपं कार्यं तिष्ठति।<br>
तन्तुसंयोगनाशे तु न पटस्तिष्ठति, अपि तु नश्यति। अतो<br>
निमित्तकारणस्य वैधर्म्यात्समवायिकारणवैधर्म्याच्च तन्तुसंयोगः<br>
असमवायिकारणत्वेन स्वीकृत इति।</p>
<p>किं<br>
चासमवायिकारणानभ्युपगमे द्रव्यनाशं प्रति किं कारणमिति<br>
वक्तव्यम्। न तावन्निमित्तकारणनाशः, कुलालादिसद्भावेऽपि<br>
घटनाशदर्शनात्कुलालादिनाशेऽपि घटसद्भावदर्शनाच्च् नापि<br>
समवायिकारणनाशः कारणम्। द्व्यणुकनाशानुपपत्तेः। द्व्यणुकस्य<br>
हि परमाणुः समवायिकारणम्। न हि तस्य नाशः सम्भवति,<br>
नित्यत्वात् । अतो द्व्यणुकस्य समवायिकारणनाशान्नाशो न<br>
सम्भवतीति असमवायिकारणभूतस्य परमाणुद्वयसंयोगस्य नाशादेव<br>
नाशो वक्तव्यः। तथा च द्व्यणुकनाशस्य असमवायिकारणनाशो<br>
हेतुः, इतरकार्यद्रव्यनाशस्य समवायिकारणनाशो हेतुरिति<br>
कल्पनामपेक्ष्यानुगततया कार्यद्रव्यसामान्यनाशं प्रति<br>
असमवायिकारणस्वीकार आवश्यकः।</p>
<p>तर्हि समवायिकारणं<br>
असमवायिकारणं चेति द्वेधा विभागोऽस्तु, निमित्तकारणं मास्तु<br>
इति चेत  न्  यदि समवायिकारणभिन्नं सर्वं<br>
कारणमसमवायिकारणमिति वर्गेऽन्तर्भाव्यते, तर्हि<br>
असमवायिकारणनाशस्य पूर्वोक्तरीत्या द्रव्यनाशहेतुत्वात्<br>
कुलालादिनाशेऽपि घटनाशापत्तिः स्यात् । अतो<br>
निमित्तकारणमतिरिक्ततया स्वीकरणीयमिति। तथा च युक्तियुक्तत्वात्<br>
कारणत्रयमपि स्वीकरणीयमिति त्रेधा कारणविभागः<br>
प्राचीनग्रन्थारूढश्चेति सिद्धम्।</p>
<h3 id="०७-नरवकलपकसवकलपकवचर">०७ निर्विकल्पकसविकल्पकविचारः</h3>
<p>प्रत्यक्षं द्विविधं<br>
निर्विकल्पकं सविकल्पकं च्</p>
<p>निष्प्रकारकं ज्ञानं<br>
निर्विकल्पकम्, सप्रकारकं ज्ञानं सविकल्पकमिति तर्कसङ्ग्रहे<br>
उक्तम्। विशेषणविशेष्यसम्बन्धानवगाहि ज्ञानं निर्विकल्पकम्,<br>
नामजात्यादिविशेषणविशेष्यसम्बन्धावगाहि ज्ञानं सविकल्पकम्<br>
इति दीपिकायाम्। विशेष्यताशून्यत्वं प्रकारताशून्यत्वं<br>
संसर्गताशून्यत्वे च निर्विकल्पकत्वम्, विशेष्यतानिरूपकत्वं<br>
प्रकारतानिरूपकत्वं संसर्गतानिरूपकत्वं च सविकल्पकत्वमिति<br>
प्रकाशिकायाम्। एतत्तत्त्वमिदार्नीं प्राक्तनग्रन्थालोडनपूर्वकं<br>
विचार्यत्</p>
<p>न्यायसेत्रे न क्वापि<br>
निर्विकल्पकसविकल्पकशब्दाभ्यां प्रत्यक्षविभागः कृतः।<br>
ऽइन्द्रियार्थसन्निकर्षोत्पन्नम्ऽ इति</p>
<p>प्रत्यक्षलक्षणप्रतिपादकसूत्रस्थाभ्यांऽअव्यपदेश्यम्ऽ<br>
ऽव्यवसायात्मकम्ऽ इति पदाभ्यां निर्विकल्पकसविकल्पके विवक्षिते<br>
इति तात्पर्यटीकाकाराः निरूपयन्ति। परं तु भाष्ये वार्तिके वा<br>
नैवंविधं निरूपणमुपलभामह्</p>
<p>न्यायमञ्जर्यां<br>
न्यायसारे च निर्विकल्पकं सविकल्पकं चेति प्रत्यक्षद्वयं यद्यपि<br>
सयुक्तिकं प्रसाधितम्, तथापि सूत्रात्तादृशविभागस्य<br>
लाभप्रकारस्तत्र न प्रदर्शितः। न्यायभूषणे तु अव्यपदेश्यपदेन<br>
निर्विकल्पकस्य व्यवसायात्मकपदेन सविकल्पकस्य ग्रहणमिति<br>
सयुक्तिकं प्रत्यपादि।</p>
<p>प्रशस्तपादभाष्ये१</p>
<p>ऽद्रव्ये तावद्विविधे<br>
महत्यनेकद्रव्यवत्त्वोद्भूतरूपप्रकाश</p>
<p>चतुष्टयसन्निकर्षात्<br>
धर्मादिसामग्र्ये च स्वरूपालोचनमात्रम्ऽ</p>
<p>इति ग्रन्थेन<br>
निर्विकल्पकप्रत्यक्षं प्रदर्शितम्। स्वरूपालोचनमात्रमित्यस्य<br>
स्वरूपमात्रस्य ग्रहणमित्यर्थः। मात्रपदेन<br>
जात्यादिसम्बन्धविषयकत्वव्यवच्छेदः। ततः</p>
<p>ऽसामान्यविशेषद्रव्यगुणकर्मविशेषणापेक्षातात्ममनः</p>
<p>सन्निकर्षात्<br>
प्रत्यक्षमुत्पद्यते सत्द्रव्यं पृथिवी विषाणी</p>
<p>शुक्लो गौर्गच्छतिऽ</p>
<p>इति ग्रन्थेन<br>
सविकल्पकप्रत्यक्षं सोदाहरणमुपदर्शितम्। परं तु<br>
निर्विकल्पकसविकल्पकशब्दौ न प्रयुक्तौ। कुमारिलभट्ट अपि१</p>
<p>ऽअस्ति ह्यालोचनाज्ञानं<br>
प्रथमं निर्विकल्पकम्।</p>
<p>बालमूकादिविज्ञानसदृशं शुद्धवस्तुजम्॥ऽ</p>
<p>इति श्लोकेन<br>
निर्विकल्पकं,</p>
<p>ऽततः परं च तद्वस्तु<br>
धर्मैर्जात्यादिभिर्यथा।</p>
<p>बुद्ध्यावसीयते<br>
सापि प्रत्यक्षत्वेन सम्मता॥ऽ</p>
<p>इति श्लोकेन<br>
सविकल्पकं च लक्षयाम्बभूवुः। प्रकरणपञ्चिकायां च</p>
<p>ऽसविकल्पाविकल्पा च<br>
द्विविधा बुद्धिरिष्यत्</p>
<p>आद्या विशिष्टविषया<br>
स्वरूपविषयेतरा॥ऽ</p>
<p>इति प्रत्यक्षस्य<br>
निर्विकल्पकसविकल्पकभेदेन द्वैविध्यं प्रादर्शयन्।</p>
<p>तत्त्वचिन्तामणौ२<br>
ऽनामजात्यादियोजनारहितं वैशिष्ट्यानवगाहि निष्प्रकारकं<br>
निर्विकल्पकम्ऽ इति निर्विकल्पकलक्षणं प्रादर्शि।<br>
वैशिष्ट्यानवगाहीत्यस्यैव विवरणं निष्प्रकारकमिति। निर्विकल्पके<br>
प्रकारताख्यविषयताशून्यत्वमिव विशेष्यताख्यविषयताशून्यत्वमपि<br>
वर्तत् तथा च निर्विशेष्यकं ज्ञानं निर्विकल्पकमित्यपि शक्यते<br>
वक्तुम्। तथा अनुक्त्वा निष्प्रकारकमिति वदतां<br>
मणिकाराणामयमाशयः यथा सविकल्पकस्य विशिष्टज्ञानत्वात्ततः<br>
पूर्वं विशेषणज्ञानं कल्प्यते, तथा निर्विकल्पकहेतुतया ज्ञानान्तरं<br>
नापेक्षितमिति।</p>
<p>एतादृशनिर्विकल्पकसद्भावे प्रमाणं तु  एतज्जन्मनि प्राथमिकं<br>
गौरिति प्रत्यक्षं जन्यविशेषणज्ञानजन्यं जन्यविशिष्टज्ञानत्वात्<br>
अनुमितिवतित्यनुमानम्। यथाऽपर्वतो वह्निमान्ऽ<br>
इत्यनुमितिः वह्निविशिष्टपर्वतविषियणी</p>
<p>वह्नरूपविशेषणज्ञानात्मकसाध्यप्रसिद्धिजन्या तथा प्राथमिकं<br>
गौरिति विशिष्टप्रत्यक्षमपि गोत्वात्मकविशेषणज्ञानादेवोदेतीति<br>
वक्तव्यम्। तदेव वैशिष्ट्याविषयकं निर्विकल्पकम्।</p>
<p>न च तत्र<br>
प्राथमिकविशिष्टप्रत्यक्षं प्रति गोत्वरूपविशेषणस्मरणमेव हेतुः,<br>
तथा च न निर्विकल्पकप्रत्यक्षं सिध्यतीति वाच्यम्। एतज्जन्मनि पूर्वं<br>
गोत्वस्याननुभवेन तत्स्मरणासम्भवात् ।</p>
<p>न च<br>
गोत्वरूपविशेषणानुभवः सविकल्पक एव सन्ऽअयं गौःऽ इति<br>
विशिष्टप्रत्यक्षं जनयतु। तथा च गतं निर्विकल्पकेनेति वाच्यम्।<br>
तथात्वे तस्यापि विशिष्टज्ञानत्वेन विशेषणज्ञानजन्यत्वं तस्यापि<br>
तथेत्यनवस्थाप्रसङ्गात् । तथा च गोत्वविषयकं<br>
निर्विकल्पकमर्थात्सिध्यति।</p>
<p>अत्रेदमाशङ्क्यते<br>
यदुक्तं विशिष्टबुद्धेर्विशेषणज्ञानपूर्वकत्वान्निर्विकल्पकं सिध्यतीति।<br>
तन्न्  गौरिति विशिष्टज्ञानं विशेषणज्ञानजन्यं विशिष्टज्ञानत्वात्<br>
इत्यनुमाने भिन्नसामग्रीवेद्यविषयकत्वस्योपाधित्वात् । यत्र<br>
विशेषणं विशेष्यं च भिन्नसामग्रीवेद्यं तत्रैव विशिष्टज्ञानं<br>
विशेषणज्ञानपूर्वकं दृष्टम्, यथा सूरभि चन्दनमिति<br>
विशिष्टप्रत्यक्षम्। तत्र हि विशेषणं सौरभं घ्राणेन्द्रियवेद्यं विशेष्यं<br>
चन्दनं चक्षुर्वेद्यमिति भिन्नसामाग्रीवेद्यविषयकत्वात्विशिष्टप्रत्यक्षस्य<br>
आदौ सौरभरूपविशेषणज्ञानं, तेन सुरभि चन्दनमिति<br>
विशिष्टप्रत्यक्षं भवति। एकेन्द्रियवेद्ययोर्गोत्वयोरेककाल<br>
विशिष्टज्ञानसम्भवात्गोत्वज्ञानं ततो गोत्वविशिष्टगोज्ञानमिति<br>
कल्पनं न युज्यत्</p>
<p>ननु<br>
विशेषणविशेष्ययोः गोत्वगोव्यक्त्योः एकेन्द्रिययोग्यत्वेन<br>
एकज्ञानविषयत्वेऽपि तयोः सम्बन्धस्यातथात्वात्</p>
<p>प्रथमज्ञाने तयोः<br>
सम्बन्धो न भासत् तदेव निर्विकल्पकम्।<br>
विशेषणविशेष्यसम्बन्धानवगाहिज्ञानस्यैवास्माभिर्निविकल्पकशब्दवाच्यत्वाङ्गीकारादिति<br>
चेत्न्  सम्बन्धपदेन किं स्वरूपं विवक्षितम्? अत समवायः? आद्ये<br>
विशेषणविशेष्यस्वरूपग्रहणे सम्बन्धोऽपि गृहीत एवेति क्व<br>
निर्विकल्पकम्। द्वितीये चक्षुषा संयुक्तविशेषणताख्यसन्निकर्षेण<br>
समवायो गृह्यत इति भवत्सिद्धान्तात्<br>
गोगोत्वसमवायानामेकेन्द्रिययोग्यत्वातेककाल एव त्रयाणां<br>
ग्रहणं भवितुर्महति। अन्यथा योग्यस्यापि समवायस्य प्रथममग्रहणे<br>
पश्चादपि ग्रहणं न स्यात् । तथा च संसर्गानवगाहि निर्विकल्पकज्ञानं<br>
न युक्तिसहमिति।</p>
<p>अत्रेत्थं समाधीयते<br>
निर्विकल्पकज्ञाने जात्यादिरूपं विशेषणं व्यक्तिरूपं विशेष्यं च<br>
भासत् सम्बन्धस्तु न भासत् सम्बन्धज्ञानं प्रति सम्बन्धिज्ञानस्य<br>
कारणतया पूर्वं तदभावात् । तथा च पूर्वं<br>
विशेषणविशेष्यरूपसम्बन्धिनोर्ज्ञानं निर्विकल्पात्मकं जायते,<br>
ततस्तयोः सम्बन्धावगाहि सविकल्पकं ज्ञानं जायत्<br>
तदुक्तमुदयनाचार्यैः ऽसहकारिवैकल्यात्तु निर्विकल्पके<br>
समवायाग्रहणम्ऽ इति। सहकारिवैकल्यादित्यस्य<br>
सम्बन्धिज्ञानविरहादित्यर्थः। तथा च सम्बन्धोऽपि कुतो निर्विकल्पके<br>
न भासत इति चोद्यस्य नावसरः।</p>
<p>यदपि<br>
भिन्नसामग्रीवेद्यविषयकत्वमुपाधिरिति  तत्रदं वक्तव्यम्।<br>
अनुमितिशाब्दादौ साध्यप्रसिद्ध्यादेः कारणतया यद्विशेषयोरिति<br>
न्यायेन विशिष्टज्ञानत्वावच्छिन्नं प्रति विशेषणज्ञानत्वावच्छिन्नं<br>
कारणमिति सामान्यकार्यङ्कारणभावस्य सिद्धौ एकसामग्रीवेद्येष्वपि<br>
विशेषणज्ञानकल्पनेन तज्जन्यैव विशिष्टबुद्धिः। तथा च<br>
भिन्नसामग्रीवेद्यविषयकत्वस्य साध्यव्यापकत्वभङ्गातुपाधित्वं न<br>
सम्भवतीति।</p>
<p>सर्वमिदं<br>
मनसिकृत्यैव दीपिकायामुक्तम्</p>
<p>ऽननु निर्विकल्पके किं<br>
प्रमाणमिति चेत्न्  गौः इति</p>
<p>विशिष्टज्ञानं<br>
विशेषणज्ञानजन्यं विशिष्टज्ञानत्वात्दण्डीति</p>
<p>ज्ञानवत्<br>
इत्यनुमानस्य प्रमाणत्वात् । विशेषणज्ञानस्यापि</p>
<p>सविकल्पकत्वे<br>
अनवस्थाप्रसङ्गात्निर्विकल्पकसिद्धिःऽ</p>
<p>इति।</p>
<h3 id="०८-सननकरषवचर">०८ सन्निकर्षविचारः</h3>
<p>तर्कसङ्ग्रहे<br>
दीपिकायां च प्रत्यक्षहेतुः सन्निकर्षः संयोगादिभेदेन षड्विध<br>
इति सोदाहरणं प्रदर्शितम्। प्रकाशिकायां प्रत्यक्षं द्विविधं<br>
लौकिकमलौकिकं चेति। लौकिकप्रत्यक्षहेतुः सन्निकर्षः<br>
संयोगादिभेदेन षङ्विधः। अलौकिकप्रत्यक्षहेतुः सन्निकर्षः<br>
सामान्यलक्षणः ज्ञानलक्षणः योगजधर्म इति त्रिविध इति<br>
प्रत्यपादि।</p>
<p>षोढा सन्निकर्षस्तु<br>
न्यायवार्तिके प्रस्तुतः, सूत्रे भाष्ये वा न दृश्यते क्वापि। एतं<br>
विषयमधिकृत्य न्यायभूषणकाराः१ इत्थं किञ्चिद्विचारयन्ति<br>
आचार्याध्ययनपादनामा न्यायसूत्रभाष्यकारः निकर्षशब्देनैव सम्बन्ध<br>
इत्यर्थे लब्धेऽसम्ऽ इत्युपसर्गबलात्सम्भवी सम्बन्धः<br>
सन्निकर्षशब्देनोच्यत् सम्भवी च सम्बन्धः षड्विध एवेति<br>
प्रत्यपादयत् । तन्न्  तथा सतिऽनिऽ इत्युपसर्गस्य व्यर्थत्वात् ।<br>
कर्षशब्देनैव धातूनामनेकार्थत्वात्सम्बन्ध इत्यर्थे लब्धेऽसंऽ<br>
शब्दमहिम्ना षड्विधत्वलाभे निशब्दो व्यर्थ इति। कर्षशब्दस्य<br>
सम्बन्धार्थकत्वेन लोकप्रसिद्धिर्नास्तीति चेत्निकषशब्दस्य<br>
सम्बन्धवाचकत्वेन कुत्र प्रसिद्धिरिति भवता वक्तव्यम्।<br>
निकृष्टत्ववाचकतया हि निकर्षशब्दो लोके प्रसिद्धो न<br>
सम्बन्धवाचकतया। तस्मात्ऽसम्ऽऽनिऽ इत्युपसर्गद्वययुक्त एव<br>
कृषधातुः सम्बन्धमभिधत्ते यथाऽसम्ऽऽअवऽ इत्युपसर्गद्वयपूर्वकः<br>
इण्धातुः समवायम्। तस्मात्कृषधातोः सम्बन्धार्थकत्वद्योतकतया<br>
सार्थकःऽसम्ऽ शब्दः षङ्विधत्वप्रतिपादनाय नालमितिऽसम्ऽ<br>
शब्दमहिम्ना षड्विधत्वलाभ इति व्याख्यानं न समीचीनम्।<br>
तस्माद्यथा आलोकादयः सूत्रानुक्ता अपि अन्वयव्यतिरेकबलात्<br>
प्रत्यक्षहेतुतया अनुमन्यन्ते तथा षड्विधानां सन्निकर्षाणामपि<br>
प्रत्यक्षं प्रत्यन्वयव्यतिरेकबलाद्धेतुत्वं सिध्यति। न्यायसिद्धोऽयमर्थो<br>
यतः सूत्रकारैर्न निराकृतः</p>
<p>अतस्तत्सम्मत<br>
इत्युन्नीयत्ऽपरमतमप्रतिषिद्धमनुमतमिति हि तन्त्रयुक्तिःऽ इति<br>
न्यायातिति।</p>
<p>वैशेषिकदर्शने तु<br>
सन्निकर्षप्रभेदविषये न्यायसूत्रापेक्षया किञ्चित्स्पष्टतया<br>
सूचनमस्ति। तथा हि</p>
<p>ऽआत्ममनसोः<br>
संयोगादात्मप्रत्यक्षम्ऽ (वै.सू.९१११) इति सूत्रेण<br>
आत्मविषयकप्रत्यक्षं प्रति मनस्संयोगः कारणमित्युक्तम्। तेन<br>
द्रव्यविषयकप्रत्यक्षं प्रति इन्द्रियसंयोगः कारणमिति सूचितम्।<br>
ततःऽआत्मसमवायादात्मगुणेषुऽ (वै.सू.९११५) इति सूत्रेण<br>
आत्मसमवेतज्ञानादिगुणविषयकप्रत्यक्षे मनस्संयुक्तसमवायः<br>
कारणमिति स्पष्टीकृतम्। तथा</p>
<p>ऽअनेकद्रव्यसमवायाद्रूपविशेषाच्च रूपोपलब्धिःऽ (वै.सू.४.१.७)<br>
ऽसङ्ख्याः परिमाणं कर्म च रूपिद्रव्यसमवायाच्चाक्षुषाणिऽ<br>
(वै.सू.४१११) इति सूत्राभ्यां द्रव्यगतगुणक्रियाविषयकप्रत्यक्षे<br>
चक्षुस्संयुक्तसमवायः कारणमिति स्पष्टमुक्तम्।</p>
<p>ऽएतेन गुणत्वे भावे<br>
च सर्वेन्द्रियं ज्ञानं व्याख्यातम्ऽ (वै.सू.४.१.१३) इति सूत्रेण यथा<br>
गुणप्रत्यक्षे द्रव्यसमवायो हेतुस्तथा गुणगतजातिप्रत्यक्षेऽपि<br>
संयुक्तसमवेतसमवायो हेतुरिति व्यञ्जितम्। तथा</p>
<p>ऽश्रोत्रग्रहणो योर्ऽथः<br>
स शब्दःऽ (वै.सू.२२२१) इति सूत्रेण शब्दस्य<br>
श्रोत्रजन्यप्रत्यक्षविषयत्वं लक्षणमुक्त्वा,</p>
<p>ऽएकद्रव्यत्वान्न द्रव्यम्ऽ<br>
(वै.सू.२२२३) इति सूत्रेण शब्दस्याद्रव्यत्वे<br>
आकाशात्मकैकद्रव्यसमवायस्यं हेत्करणात्,</p>
<p>ऽभूयस्त्त्वात्<br>
गन्धवत्त्वाच्च पृथिवी गन्धज्ञाने प्रकृतिःऽ</p>
<p>(वै.सू.८२५)</p>
<p>ऽतथापस्तेजो वायुश्च<br>
रसरूपस्पर्शाविशेषात्ऽ (वै.सू.८२६) इत्याष्टमिकसूत्राभ्यां<br>
घ्राणरसनचक्षुस्त्त्वचां चतुर्णामिन्द्रियाणां<br>
भूतप्रकृतिकत्वमुपन्यस्यता श्रोत्रस्य प्रकृतिविशेषानिर्देशेन<br>
नित्यत्वसूचनद्वारा आकाशस्य श्रोत्रत्वसूचनाच्च श्रोत्रसमवायः<br>
शब्दप्रत्यक्षे हेतुरिति ध्वनितम्।</p>
<p>ऽएतेन गुणत्वे भावे<br>
चऽ (वै.सू.४११३)</p>
<p>इति सूत्रोक्तन्यायेन<br>
शब्दत्वप्रत्यक्षे समवेतसमवायाख्यः सन्निकर्षोऽपि सूचित एव् तथा</p>
<p>ऽअसदिति<br>
भूतप्रत्यक्षाभावात्भूतस्मृतेर्विरोधिप्रत्यक्षवत्ऽ</p>
<p>(वै.सू.९१६)</p>
<p>इति सूत्रं दृश्यत्<br>
तस्यायमर्थः  असन् घट इत्यद्याकारकमभावप्रत्यक्षं<br>
विरोधिप्रत्यक्षवत्प्रतियोगिघटप्रत्यक्षतुल्यम्। प्रतियोगिनो<br>
घटस्य प्रत्यक्षं यथानुभवसिद्धं लौकिकसन्निकर्षजन्यं च तथा<br>
अभावप्रत्यक्षमपि नापलापार्हं सन्निकर्षजन्यं चेत्यर्थः। अभावप्रत्यक्षे<br>
तु प्रतियोगिनो योग्यानुपलब्धिः स्मरणं चेति<br>
सहकारिकारिणद्वयमपेक्षितमिति वशेषः। तदाह<br>
भूतप्रत्यक्षाभावात्भूतस्मृतेरिति। भूतस्य उत्पद्य विनष्टस्य घटादेः<br>
प्रतियोगिनः उपलब्ध्यभावात्स्मरणाच्चेत्यर्थः। एवं चाभावप्रत्यक्षस्य<br>
सन्निकर्षजन्यत्वं सूचयन् सूत्रकारः संयोगसमवायाद्यसम्भवात्<br>
विशेष्यविशेषणभावात्मकं सन्निकर्षमपि समसूचयत् । तथा च<br>
षड्विध इति शब्देन अविभक्तोऽपि षट्सङ्ख्याकः सन्निकर्षः<br>
वैशेषिकतन्त्रसूचित इति निश्चिनुमह् प्रशस्तपादभाष्ये<br>
प्रत्यक्षनिरूपणावसरे विशेषणविशेष्यभावं विना अन्ये पञ्च<br>
सन्निकर्षाः निर्दिष्टाः। अभावपदार्थमधिकृत्य प्रशस्तपादभाष्ये यतो<br>
निरूपणं नास्ति अतो विशेषणताख्यसन्निकर्षस्य तत्र प्रस्तावो न<br>
विद्यत् कन्दलीकारास्तु षड्विधमपि सन्निकर्षं सोदाहरणं<br>
प्रदर्शयामास्</p>
<p>प्रत्यक्षसूत्रे<br>
न्यायवार्तिककाराः१ऽसन्निकर्षः पुनः षोढा भिद्यते, इत्यादिना<br>
ग्रन्थेन पूर्वोक्तान् षड्विधान् सन्निकर्षान् सोदाहरणं<br>
प्रादर्शयन्। सूत्रादयं विभागः कथं लभ्य इति शङ्कायाम्</p>
<p>ऽसोऽयं<br>
सन्निकर्षशब्दः संयोगसमवाय</p>
<p>विशेषणविशेष्यभावव्यापकत्वादुपात्तःऽ</p>
<p>इति ग्रन्थेन२<br>
संयोगसमवायादिसाधारणं सन्निकर्षशब्दं प्रयुक्तवता सूत्रकारेण<br>
सम्भाविताः सन्निकर्षा ग्रहीतव्या इति सूचितमिति समाहितम्।</p>
<p>{विशेषणविशेष्यभावः}</p>
<p>न्यायवार्तिके<br>
विशेषणविशेष्यभावः षष्ठः सन्निकर्षः प्रोक्तः। स च<br>
समवायविषयकप्रत्यक्षं प्रति</p>
<p>अभावविषयकप्रत्यक्षं<br>
प्रति च हेतुरिति प्रसाधितम्। तत्र टीकायाम्३</p>
<p>ऽविशेषणभावेन<br>
संयुक्तविशेषणं समवेतविशेषणं च सङ्गृहीतम्ऽ इति व्याख्यानं<br>
दृश्यत् तस्यायमाशयः। भूतलादिविशेष्यकाभावप्रत्यक्षं प्रति<br>
संयुक्तविशेषणत्वं सन्निकर्षंः। अकारेऽनुदात्तस्वरो<br>
नास्तीत्यादिशब्दविशेष्यकाभावप्रत्यक्षं प्रति समवेतविशेषणत्वं<br>
सन्निकर्ष इति। न्यायसारे४ तु</p>
<p>ऽएतपञ्चविधसम्बन्धसम्बद्धविशेषणविशेष्यभावात्</p>
<p>दृश्याभावसमवाययोर्ग्रहणम्ऽ</p>
<p>इत्यभिहितम्।<br>
विशेषणत्वं पञ्चविधं संयुक्तविशेषणत्वम्,<br>
संयुक्तसमवेतविशेषणत्वम्, संयुक्तसमवेतसमवेतविशेषणत्वम्,<br>
समवेतविशेषणत्वम्, समवेतसमवेतविशेषणत्वं चेति तदाशयः।</p>
<p>दीपिकायां<br>
प्रकाशिकायां च विशेषणत्वविशेष्यत्वयोरुभयोरपि सन्निकर्षत्वम्<br>
सयुक्तिकं प्रत्यपादि। तद्विस्तरो बालप्रियायां द्रष्टव्यः।</p>
<p>त्रिविधः<br>
अलौकिकसन्निकर्षस्तु प्राचीनग्रन्थेषु न दृश्यत् मणिकारैस्तत्र तत्र<br>
व्यवहृतः मुक्तावलीकारादिभिः प्रपञ्चितः। अनुमानखण्डे मणौ<br>
सामान्यलक्षणा प्रत्यासत्तिः परं विस्तरेण स्थापितेत्यास्तामियता।</p>
<h3 id="०९-अनपलबधवचर">०९ अनुपलब्धिविचारः</h3>
<p>अनुपलब्धिसहकृतेन्द्रियेणैवाभावज्ञानोपपत्तौ अनुपलब्धिः न<br>
प्रमाणान्तरम्। अधिकरणज्ञानार्थमपेक्षितस्येन्द्रियस्यैव<br>
करणत्वोपपत्तौ अनुपलब्धेः करणत्वायोगादिति दीपिकाकाराः।<br>
एतत्तत्त्वमिदानीं विचार्य निर्धार्यत्</p>
<p>न्यायदर्शने ऽन<br>
चतुष्ट्वमैत्तिह्यार्थापत्तिसम्भवाभावप्रामाण्यात्ऽ (न्या. सू. २२१)<br>
इति सूत्रेण चत्वार्येव प्रमाणानीत्येतन्न सङ्गच्छत् ऐतिह्यम्<br>
अर्थापत्तिः सम्भवः अभावश्चेति चतुर्णां प्रमाणानां सम्भवात्<br>
इत्याशङ्क्य,ऽशब्दे ऐतिह्यानर्थान्तरभावात्<br>
अनुमानेर्ऽथापत्तिसम्भवाभावानामनर्थान्तरभावाच्चाप्रतिषेधःऽ (न्या.<br>
सू. २२२) इति सूत्रेण ऐतिह्यस्य शब्दे अर्थापत्तिसम्भवाभावानां<br>
त्रयाणामनुमानेऽन्तर्भावात्चत्वार्येव प्रमाणानीति सिद्धान्तितम्।<br>
तत्राभावपदेन किं विवक्षितम्? तस्य कथमनुमानेऽन्तर्भावः? इति<br>
विषये न्यायसूत्रतः किमपि नावगम्यत् न्यायभाष्यकारः<br>
तत्सूत्रव्याख्यानावसरे</p>
<p>ऽअभावो विरोधी<br>
अभूतं भूतसयः अविद्यमानं</p>
<p>वर्षकर्म विद्यमानस्य<br>
वाय्वभ्रसंयोगस्य प्रतिपादकम्</p>
<p>विधारके हि<br>
वाय्वभ्रसंयोगे गुरुत्वादपां पतनकम</p>
<p>न भवतिऽ</p>
<p>इति अभाषत्<br>
तस्यायमाशयः  अभावोऽपि कस्यचिदर्थस्य प्रमितिहे तुर्भवति, यथा<br>
तोयपातरूपवृष्ट्यभावः वायुमेघसंयोगस्य् अतः<br>
अभावेनाप्यर्थान्तरप्रमित्युत्पत्त्या अभावोऽपि प्रमाणमिति पूर्वपक्षः।<br>
सिद्धान्तस्तु  सत्यमभावः प्रमाणम्, न त्वतिरिक्तं प्रमाणम्। अभावस्य<br>
लिङ्गविधया अर्थान्तरप्रमितिजनकत्वेनानुमानेऽन्तर्भावातिति।<br>
वार्तिकतात्पर्यटीकयोरप्येवमेवोपपादितम्। परं त्वेतेषु<br>
मूलग्रन्थेषु मीमांसकैः अभावशब्देन व्यवह्नियमाणं यत्<br>
अतुपलब्ध्याख्यं प्रमाणं तस्य प्रस्ताव एव नास्ति।<br>
यद्यप्यनुपलब्धेरप्युपलब्ध्यभावरूपतया तस्यापि<br>
घटाभावादिप्रत्यायकस्य प्रमाणत्वशङ्का तस्यानुमानेऽन्तर्भावश्च<br>
पूर्वोत्तरपक्षसूत्राभ्यां सूच्यत इत्यस्ति सम्भावयितुमवकाशः तथपि<br>
भाष्यवार्तिकादितोऽस्याशयस्य सूचकं किमपि नोपलभ्यत्</p>
<p>कणादमुनिः<br>
अभावप्रमाणमधिकृत्य विशिष्य न किञ्चिदभ्यधात् । तथापिऽअसदिति<br>
भूतप्रत्यक्षाभावात्</p>
<p>भूतस्मृतेःऽ [वै.सू.९१६] इति सूत्रेण अभावप्रत्यक्षं<br>
प्रतियोग्युपलम्भाभावजन्यमिति कथनेन<br>
प्रतियोग्युपलम्भाभावसहकृतमिन्द्रियमभावप्रत्यक्षहेतुरिति<br>
सूचितवात् । कन्दलीकारः१</p>
<p>ऽअपि<br>
चेन्द्रियार्थसन्निकर्षादुपलभ्यमाने भूतले</p>
<p>अभावज्ञानमपि भवति<br>
अघटं भूतलमिति ।</p>
<p>तत्र<br>
भूतलस्येवाभावस्यापि प्रत्यक्षता किं नेष्यतेऽ</p>
<p>इति ग्रन्थेन<br>
अभावबुद्धिः प्रत्यक्षेप्यन्तर्भावयितुं शक्यते, अतो न तत्साधनं<br>
प्रमाणान्तरमन्वेष्टव्यमिति प्रत्यपादयत् ।</p>
<p>शबरस्वामिनः<br>
अभावाख्यप्रमाणमधिकृत्य२</p>
<p>ऽअभावोऽपि<br>
प्रमाणाभावः नास्तीत्यस्यार्थस्यासन्निकृष्टस्यऽ</p>
<p>इत्यभाषन्त्ऽभूतले<br>
घटो नास्तिऽ इत्येवं प्रतीयमानो यो नञर्थोऽभावः<br>
इन्द्रियासन्निकृष्टः तस्य बोधकं प्रमाणमभाव इत्युच्यत्<br>
अभावो नाम प्रमाणाभावः, प्रत्यक्षादिप्रमाणपञ्चकाभाव इत्यर्थः।<br>
अयमेवानुपलब्धिपदेन पश्चात्कालिकैर्व्यवह्रियत्</p>
<p>उदयनाचार्याः१<br>
अनुपलब्धेः प्रत्यक्षानुमानयोरन्तर्भावं साधयन्ति स्म्  तथा हि<br>
अनुपलब्धिः कदाचित्ज्ञायमाना अभावप्रमां प्रति कारणम्,<br>
कदाचिच्चाज्ञायमाना। तत्र ज्ञातानुपलब्धेः अनुमाने, अज्ञातानुपलब्धेः<br>
प्रत्यक्षेऽन्तर्भावः। ज्ञातकारणस्य परोक्षज्ञानजनकतायाः अज्ञातकारणस्य<br>
प्रत्यक्षज्ञानजनकतायाश्च लिङ्गेन्द्रियादौ दर्शनात् ।<br>
ज्ञातानुपलब्धेरुदाहरणं यथा  मन्दिराच्चैत्रमानेतुमाज्ञप्तः प्रेष्यः<br>
स्वामिनं कथयति ऽनिपुणतरमन्विष्टो मया मन्दिरे चैत्रः, एवमपि<br>
नोपलब्धःऽ इति। अस्माच्च मन्दिरे चैत्रस्य योग्यानुपलब्धिं ज्ञात्वा<br>
स्वामी अनुमिनोतिऽप्रेष्यप्रवेशसमये चैत्रो मन्दिरे</p>
<p>नासीत्ऽ इति। अत्र<br>
परकीयानुपलब्धिः शब्दतो ज्ञायमाना अनुमित्यात्मकं परोक्षज्ञानं<br>
जनयतीति। एवमेव प्रातःकालिकाभावप्रतीतिरपि व्याख्यातव्या। तथा<br>
हि चैत्रो मन्दिरे प्रातरासीत्किम्? इति मध्याह्ने केनचित्<br>
पृष्टे कश्चिदेवं मन्यते  निपुणतरं प्रातश्चैत्रान्वेषणाय मन्दिरं<br>
प्रविष्टवतापि मया यस्माच्चैत्रो नोपलब्धः, तस्मात्तदा स तत्र<br>
नासीदिति। अत्र स्वयमेव स्वकीयानुपलब्धिं कालान्तरे ज्ञात्वा<br>
अभावमनुमिनोति। तस्मात्प्रातःकालिकस्याभावस्य प्रतीतिर्मध्याह्ने<br>
ज्ञायमाना ज्ञातानुपलब्धिजन्यत्वादनुमितिरूपेति।</p>
<p>अज्ञातानुपलब्धिजन्यं<br>
तु ज्ञानं प्रत्यक्षम्। तत्र चत्वारो हेतव उपन्यस्ताः</p>
<p>ऽप्रतिपत्तेरपारोक्ष्यादिन्द्रियस्यानुपक्षयात् ।</p>
<p>अज्ञातकारणत्वाच्च<br>
भावावेशाच्च चेतसः॥ऽ इति।</p>
<p>इन्द्रियभूतलसंयोगानन्तरभवाऽअघटं भूतलंऽ<br>
इत्यभावप्रतीतिः इन्द्रियकरणिका अपरोक्षरूपत्वात्<br>
कार्यान्तरानुपक्षीणेन्द्रियसापेक्षत्वातज्ञायमानकरणकत्वात्<br>
मनसो भावरूपं कारणान्तरमपेक्ष्यैव<br>
बाह्यानुभवजनकत्वनियमसिद्धात्<br>
मनस्सहकारिभावभूतकरणसापेक्षत्वाच्चेति उक्तश्लोकस्यार्थः। एते च<br>
हेतवः कुसुमाञ्जलौ तत्त्वचिन्तामणौ सविस्तरमुपपादितास्तत्रैव<br>
द्रष्टव्याः।</p>
<p>अपि च प्राचीनेषु<br>
सर्वेषु ग्रन्थेषु योग्यस्यानुपलब्धिः इति षष्ठीतत्पुरुषमभिप्रेत्य<br>
योग्यप्रतियोगिप्रकारकयोग्याधिकरणविशेष्यकोपलम्भाभावो<br>
योग्यानुपलब्धिरिति व्यवह्रियते स्म्<br>
योग्यप्रतियोगिप्रकारकत्वविशेषणात्स्तम्भे पिशाचाभावस्य न<br>
प्रत्यक्षता। योग्याधिकरणविशेष्यकत्वनिवेशात्जलपरमाणौ<br>
पृथिवीत्वाभावस्य न प्रत्यक्षता। मणिकारास्तु योग्या<br>
चासावनुपलब्धिश्च योग्यानुपलब्धिरिति कर्मन्धारयमभिप्रेत्य<br>
प्रतियोगिसत्त्वप्रसञ्जनप्रसञ्जितप्रतियोगिकत्वं योग्यत्वमिति<br>
परिष्कारं चक्रुः। दीपिकादौ</p>
<p>मणिकृन्मतानुसारेणैव निर्वचनं कृतम्। प्राचीनमतेऽपि न<br>
काचिदस्त्यनुपपत्तिरिति दिनकरीव्याख्यायां रामरुद्र्यां स्पष्टम्।</p>
<h3 id="१०-वयपतवचर">१० व्याप्तिविचारः</h3>
<p>तत्त्वचिन्तामणौ<br>
अनुमानखण्डे प्राचीनोक्तानि बहूनि व्याप्तिलक्षणानि अनूद्य दूषयित्वा<br>
स्वयं निर्देषाण्यनेकानि व्याप्तिलक्षणानि गङ्गेशोपाध्यायाः<br>
प्रदर्शयामासुः। तत्र<br>
प्रतियोग्यसमानाधिकरणयत्समानाधिकरणात्यन्ताभावप्रतियोगितावच्छेदकावच्छिन्नं<br>
यन्न भवति तेन समं तस्य सामानाधिकरण्यमिति प्राथमिकी<br>
सिद्धान्तव्याप्तिः। इयमेव दीपिकायां प्रकाशिकायां च अनूदिता।<br>
तद्धटकदलानां प्रयोजनानि च विवेचितानि।</p>
<p>अत्रेदं विचार्यते<br>
सर्वेष्वपि मणिकारप्रदर्शितेषु व्याप्तिलक्षणेषु साध्यहेत्वोः<br>
सामानाधिकरण्यस्य प्रवेशात्व्यधिकरणसाध्यसाधनयोरपि<br>
व्याप्तेरिष्टत्वात्तत्र कथं समन्वयः। तथाहि  अधोदेशे<br>
नदीपूर्त्या ऊर्ध्वदेशे वृष्टिरनुमीयते, पद्मस्य विकासेन<br>
सूर्यस्योदयोऽनुमीयते, समुद्रस्य वृद्ध्या चन्द्रस्योदयनुमीयत्<br>
तथा भूमिष्ठेनालोकेन उपरिष्ठः सविता, चक्रस्य भ्रमणेन भ्रामकस्य<br>
कुलालस्य सन्निहितत्वम्, कृत्तिकोदयेन रोहिण्युदयासत्तिः<br>
ऊर्ध्वभागस्थधूमेनाधोभागस्थवह्निश्चानुमीयत् एतादृशस्थलेषु<br>
सामानाधिकरण्यगर्भव्याप्तेरभावात्</p>
<p>लक्षणाव्याप्तिः इति।</p>
<p>इदमत्र समाधानम्<br>
व्यधिकरणतया उदाहृतस्थलेष्वपि नदी वृष्टिमदूर्ध्वदेशसम्बद्धा<br>
पूरवदधोदेशसम्बद्धत्वात्, अयं कालः सूर्योदयवान्<br>
पद्मविकासवत्कालत्वात्, अयं प्रदेशः कुलालासत्तिमान्<br>
भ्रमच्चक्राधिकरणत्वातित्याद्यनुमानानां विवक्षितत्वात्तत्र<br>
सामानाधिकरण्यस्योपपत्तिः। देशतः व्यधिकरणेंषूक्तस्थलेषु कालतः<br>
सामानाधिकरण्यसद्भावात्कालिकसम्बन्धस्य<br>
साध्यहेतुतावच्छेदकत्वं स्वीकृत्य व्याप्तिः सम्पादनीयेति।</p>
<h3 id="११-पदशकतवचर">११ पदशक्तिविचारः</h3>
<p>दीपिकायां<br>
शब्दपरिच्छेदे गवादिपदानां गोत्वादिजातावेव शक्तिरिति<br>
मीमांसकमतेन पूर्वपक्षं कृत्वा वृद्धव्यवहारबलेन<br>
जातिविशिष्टव्यक्तावेव शक्तिरिति स्थापितम्। एतत्तत्त्वं<br>
प्राच्यनव्यग्रन्थविवेचनपूर्वकं स्पष्टीक्रियत्</p>
<p>तत्रादौ<br>
न्यायसूत्रकाराद्याशयः चिन्त्यत् गवादिप्रातिपदिकस्यार्थः कः? किं<br>
व्यक्तिः? किं वा अवयवसंयोगविशेषरूपा आकृतिः? अथ वा जातिरिति<br>
सन्देहः। सन्देहस्य कारणं तु अविनाभावेन वर्तमानासु<br>
व्यक्त्याकृतिजातिषु गौरिति शब्दः प्रयुज्यत् तत्र न ज्ञायते किं<br>
तासामन्यतमः शब्दार्थः? अथ वा ताः तिस्रोऽपीति। तत्र व्यक्तिवादी<br>
आहशब्दप्रयोगसामर्थ्याद्धि पदार्थो निश्चेतव्यः। शब्दप्रयोगश्यश्च<br>
व्यक्तिमुद्दिश्यैव भवति। तथा हिऽया गौस्तिष्ठतिऽऽया गौर्निष्णाऽ<br>
इति गोशब्दार्थस्य स्थित्यादीनि विशेषणानि दीयन्त् जातेः<br>
शब्दार्थत्वे तस्याः एकत्वात्विशेषणमनुपपन्नम्,<br>
व्यावर्तनीयान्तराभावात् । व्यक्तेः पदार्थत्वे तु या गोव्यक्तिर्न<br>
तिष्ठति तद्व्यावर्तनार्थं तिष्ठतीति विशेषणं सङ्गच्छत् एवं गौः<br>
उपचीयते, अपचीयते, गां ददाति प्रतिगृह्णाति इत्यादौ<br>
वृद्धिदानादिक्रियासम्बन्धः व्यक्तेरेव भवति न जातेः। गौः शुक्ला<br>
कपिलेत्यादौ शुक्लादिगुणसम्बन्धः व्यक्तेरेवोपपद्यत् एवं<br>
गोत्वजातेरेकत्वातेकत्वातिरिक्तसङ्ख्यावत्त्वं तस्याः नास्तीति<br>
जातेः पदार्थत्वे विंशतिर्गाव इत्यादिवाक्यार्थबोधोऽनुपपन्नः।<br>
एवं गोसुखमित्यादिसमासे सुखाद्यन्वयो गोव्यक्तेरेव श्लिष्यत्<br>
गैर्ङ्गां जनयतीत्यादौ जन्मान्वयः गोव्यक्तेर्न गोत्वजातेः। तस्मात्<br>
व्यक्तिरेव पदार्थ इति।</p>
<p>आकृतिवादी तु प्राह<br>
न व्यक्तिः पदार्थः। अयं गौः अयमश्व इति प्राणिनां या व्यवस्था<br>
सा अवयवसंयोगरूपाकृतिमपेक्ष्य हि भवति। तस्माताकृतिः<br>
पदार्थ इति।</p>
<p>जातिवादी तु  न<br>
व्यक्तिः नाप्याकृतिः पदार्थः। तासामानन्त्येन तत्र शक्तिग्रहासम्भवात् ।<br>
अपि च मृद्गवके व्यक्तेराकृतेश्च सद्भावेऽपिऽगां प्रोक्षयऽ<br>
ऽगामानयऽ इत्यादिवाक्योक्तप्रोक्षणानयनादिकं न क्रियत्<br>
व्यक्तिवादे आकृतिवादे च तत्रापि तत्प्रसङ्गः। जातेः पदार्थत्वे तु<br>
मृद्गवके गोत्वजात्यभावात्न प्रोक्षणादिकमिति।</p>
<p>परं तु जातिपक्षेऽपि<br>
अगृह्यमाणायां व्यक्तौ आकृतौ च जातेरग्रहात्जातिज्ञानस्य<br>
व्यक्त्याकृतिविषयकत्वनियमात्जातिमात्रं न पदवाच्यं<br>
भवितुमर्हन्तीत्याक्षेपो वर्तत् अतः कः पदार्थ इति</p>
<p>जिज्ञासायामुक्तं<br>
सूत्रकारेण</p>
<p>ऽजात्याकृतिव्यक्तयस्तु<br>
पदार्थःऽ (न्या.सू. २२६७) इति। अस्यैवं व्याख्यानम्  त्रिष्वेका<br>
शक्तिरिति सूचनायपदार्थ इत्येकवचनम्। कदाचित्व्यक्तेः<br>
प्राधान्यम्, कदाचिदाकृतेः कदाचिज्जातेः इति प्राधान्यानुसारेण<br>
पदार्थत्वमिति विशेषसूचनाय तुशब्दः। यदा भेदविवक्षा<br>
व्यक्तिविशेषावगतिश्च गौस्तिष्ठति गौर्निषण्णेति तदा व्यक्तिः<br>
पदार्थः अङ्गे जात्याकृती। यदा तु भेदोऽविवक्षितः<br>
सामान्यावगतिश्च तदा जातिः पदार्थः यथा गौर्न पदा<br>
स्प्रष्टव्येत्यादौ। पिष्टकमय्यो गावः क्रियन्तामित्यादौ आकृतिः<br>
पदार्थ इति।</p>
<p>एवमपि लाघवात्<br>
जातावेव शक्तिरस्तु, इतरयोर्लक्षणयैव बोधो भवतु इति<br>
शङ्का जायत् अत्रोक्तं तात्पर्यटीकायाम्  गोशब्दश्रवणानन्तरं<br>
विदितसङ्गतेः पुरुषस्य एककाले व्यक्त्याकृतिजातीनां बोधो<br>
भवति, न पुनर्यथाऽगङ्गायां घोषः प्रतिवसतिऽ इत्यत्र वा<br>
ऽगौर्वाहीकःऽ इत्यत्र वा गङ्गात्वगोत्वावगमोत्तरं वाक्यार्थे<br>
तत्सम्बन्धानुपपत्तेः तदविनाभावेन वा लक्ष्यमाणगुणयोगेन वा<br>
तीरं वाहीको वावगम्यते तथेहावगतिः। अपि तु<br>
युगपदेवावगतिः। अतोऽवगतिरूपेण कार्येण कल्पनीया<br>
पदशक्तिस्त्रिषु पदार्थेंषु विश्राम्यति,<br>
त्रयाणामेककालेऽवगत्याविशेषादिति।{इयं प्राचीनन्यायग्रन्थरीतिः।}</p>
<p>{नव्यनैयायिकास्तु} घटादिपदात्<br>
घटत्वघटकृतिप्रकारकव्यक्तिविशेष्यकबोधोदयात्<br>
जात्याकृतिविशिष्टव्यक्तौ घटादिपदानां शक्तिः।<br>
आत्मादावाकृत्यभावात्जातिविशिष्टव्यक्तौ शक्तिः।<br>
आकाशादिपदानामुपाधिविशिष्टे शक्तिः, आकाशजात्यभावात् । तत्रापि<br>
घटत्वादेः शक्यत्वे सति शक्यतावच्छेदकत्वमप्यङ्गीक्रियत्<br>
अवयवसंयोगविशेषरूपाकृतेः शक्यत्वेऽपि शक्यतावच्छेदकत्वं<br>
नाङ्गीक्रियते, जातेरिव साक्षात्सम्बन्धेन शक्यव्यक्त्यवृत्तित्वात्,<br>
स्वाश्रयसमवेतत्वरूपपरम्परासम्बन्धेनैव शक्यतावच्छेदकत्वं<br>
वाच्यमिति गौरवातित्याहुः।</p>
<p>अन्ये तु<br>
संस्थानानुपस्थितावपि गोत्वादिना गवाद्यन्वयबोधात्<br>
जातिविशिष्टव्यक्तावेव गवादिपदानां शक्तिः। संस्थाने च पृथगेव<br>
शक्तिरित्याहुः। परं त्वस्मिन् पक्षे सूत्रस्थमेकवचनमस्वरसं भवति।</p>
<p>{मीमांसकमतपरिशीलनम्}</p>
<p>यत्तु मीमांसकैः<br>
प्रथमोपस्थितत्वाज्जातावेव शक्तिरित्युक्तम्, तद्विपरीतम्।<br>
आश्रयप्रतीतिमन्तरा जातिगुणयोरेवाप्रतीतेः। व्यक्तिर्हि प्रथमतो<br>
ज्ञायत् ततो व्यक्तिगतव्यञ्जकाकृतिविशेषदर्शनानन्तरं<br>
व्यङ्ग्यायाः जातेः</p>
<p>प्रतीतिरित्यनुभवसिद्धम्। किं च<br>
संयुक्तसमवेतविषयकचाक्षुषं प्रति चक्षुस्संयुक्तसमवायः कारणम्।<br>
तस्य च संयोगपूर्वकत्वात्द्रव्यचाक्षुषत्वावच्छिन्नं प्रति<br>
चक्षुस्संयोगस्य कारणतया जात्यादिप्रत्ययात्प्राक्<br>
सामग्रीवशाज्जायमानं द्रव्यप्रत्यक्षं नापलपितुं</p>
<p>शक्यम्।</p>
<p>ननु अयं दण्डीति<br>
ज्ञानवतयं घट इति ज्ञानमपि विशिष्टज्ञानत्वात्<br>
विशेषणज्ञानपूर्वकमास्थेयम्। विशेषणज्ञानं च न<br>
विशिष्टार्थविषयकम्, अनवस्थाप्रसङ्गात् । अतो जातिमात्रविषयकं<br>
तदित्यवश्यमङ्गीकरणीयमिति जात्यादेः प्रथमोपस्थितत्वं<br>
वक्तव्यमिति चेत् सत्यं विशिष्टज्ञानं विशेषणज्ञानजन्यमिति।<br>
तदेव च विशेषणज्ञानं न जातिमात्रविषयकम्।<br>
जातिभासकसन्निकर्षस्य संयुक्तसमवायरूपस्य<br>
तदाश्रयव्यक्तिभासकसंयोगख्यसन्निकर्षघटिततया तज्जन्यज्ञानस्य<br>
जातिविषयकत्ववत्तदाश्रयव्यक्तिविषयकत्वस्यापि दुर्वारत्वात् । न<br>
चैवमनवस्था, विशेषणज्ञानस्य जातिव्यक्त्युभयविषयकस्यापि<br>
वैशिष्ट्याविषयकतया विशिष्टज्ञानत्वाभावन तत्र<br>
विशेषणज्ञानान्तरस्यानपेक्षणात् । अतो विशेषणज्ञानकारणत्वबलात्<br>
जातेः प्रथमोपस्थितत्वं भवेदिति प्रत्याशा न कार्या।</p>
<p>एवं लाघवाज्जातिमात्रे<br>
शक्तिरित्यनुपपन्नम्। व्यक्तिपरप्रयोगस्यैव बाहुल्येन बहुत्र<br>
व्यक्लिक्षणायाः कल्पनीयतया गौरवात् । तदपेक्षया विशिष्टव्यक्तौ<br>
शक्तिं स्वीकृत्य क्वाचित्कजातिपरप्रयोगस्य लाक्षणिकताया एव<br>
युक्तत्वात् ।ऽव्रीहिभिर्यजेतऽ इत्यादिविधिवाक्येषु सर्वत्र<br>
व्रीह्यादिपदानां व्यक्तिलाक्षणिकत्वे सतिऽन विधौ परः शब्दार्थःऽ<br>
इति न्यायविरोधश्च स्यात् ।</p>
<p>अपि च शक्तिग्राहकेषु<br>
व्याकरणादिषु गवादिपदानां जातिमात्रशक्तौ न किमपि प्रमाणं<br>
पश्यामः। व्यक्तिवाचकत्वमुपजीव्य प्रवृत्तेषु सरूपादिसूत्रेषु<br>
व्यक्त्याख्यायामित्यनभिधानात्जातिवाचकत्वमुपजीव्य प्रवृत्तेषु<br>
ऽजात्याख्यायामेकस्मिन्ऽ (पा.सू. १२५८) इत्यादिसुत्रेषु क्वचिदेव<br>
जात्याख्यायामित्यादिनिर्देशाच्च सर्वत्र</p>
<p>व्यक्तेरभिधेयत्वं<br>
गम्यत्ऽचादयोऽसत्त्वेऽ (पा.सू.१४५७) इत्यादिपर्युदासाच्च<br>
द्रव्यवाचित्वं गम्यत् सादृश्यप्रतीतिमुपजीव्य प्रवर्तमानमुपमानं च<br>
न व्यक्तिवाचकतामन्तरेण घटत्ऽगोसदृशो गवयःऽ<br>
इत्यतिदेशवाक्यगतगवयपदार्थव्यक्तौ सादृश्यग्रहाद्धि गवयो<br>
गवयपदवाच्य इति शक्तिग्रहः। लिङ्गविशेषनिर्णयपुरस्कारेण<br>
प्रवृत्तः कोशोऽपि तद्योग्यव्यक्तिवाचकत्वमेव कल्पयति। आप्तवाक्यं च<br>
ऽगामानयऽऽन सुराम्पिबऽ इत्यादिकं<br>
प्रवृत्तिनिवृत्त्यन्वयिपदार्थगोचरं व्यक्तिशक्तिं व्यनक्ति। व्यवहारोऽपि<br>
गवानयनप्रवृत्त्यादिर्व्यक्तिवाचकत्व एवोपपद्यत् वाक्यशेषांऽपि<br>
ऽयत्रान्या ओषधयो म्लायन्तऽ इत्यादिः<br>
मोदमानत्वादिविशेषणार्हव्यक्तिवाचकतामेव द्रढयति। विवरणमपि<br>
पाकं करोतीत्यादि क्रियादिव्यक्तिवाचकतापक्षस्वरसम्।<br>
प्रसिद्धपदसान्निध्यमपिऽइह सहकारतरौ मधुरं पिको रौतिऽ<br>
इत्यादिकं द्रव्यवाचकत्व एव सङ्गतम्। अतो गवादिशब्दानां<br>
जातिशक्तत्वे न किमपि प्रमाणं स्वारसिकम्। बाधकानि च भूयांसि</p>
<p>लिङ्गसङ्ङ्ख्यानन्वयादीनि पूर्वमेवापपादितानि।</p>
<p>किं च जातिरेव यदि<br>
गवादिशब्दार्थंस्तर्हि गोत्वं व्यक्तिनिष्ठमितिवत्<br>
गौवर्यक्तिनिष्ठेत्यपि प्रयोगः प्रसज्यत् गवादिपदानां<br>
जातिमात्रविवक्षया प्रयोगे त्वतलाद्यपेक्षा च न स्यात् । किं च खण्डो<br>
गौः शुक्लो गौः इत्यादिसामानाधिकरण्यं न घटत्<br>
खण्डत्वादेर्जातावनन्वयात् । यत्त्वत्रोच्यते मीमांसकैः लक्ष्यार्थव्यक्तौ<br>
तदन्वय इति। तदपि न्  कुत्रापि वाक्ये<br>
लक्ष्यार्थान्वयिविशेषणाप्रयोगात् । न हि गङ्गायां घोष इत्यादौ<br>
गङ्गापदलक्ष्यार्थतीरासाधारणं विशेषणं केनापि वाक्ये<br>
प्रयुज्यत् प्रत्युत गभीरायां नद्यां घोष इत्यादौ शक्यार्थन्वय्येव<br>
विशेषणं प्रयुज्यत् तस्मा ज्जातिविशिष्टव्यक्तौ पदानां शक्तिरित्येव<br>
युक्तमिति नैयायिकाः।</p>
<h3 id="१२-परमणयवचर">१२ प्रामाण्यविचारः</h3>
<p>दीपिकायां<br>
प्रामाण्यस्य ज्ञप्तावुत्पत्तौ च स्वतस्त्वं परतस्त्वं च निरुच्य<br>
मीमांसकमतनिराकरणपूर्वकमुभयत्र परतस्त्वं स्थापितं<br>
प्रामाण्यवादप्रकरण् एतत्तत्त्वं प्राच्यनव्यग्रन्थविमर्शपूर्वकमधुना<br>
विव्रियत्</p>
<p>कस्मिंश्चिद्विषये ज्ञाते<br>
सति जाते ज्ञाने प्रामाण्यबुद्धिमन्तरा विषये प्रवृत्तिर्न भवतीति<br>
ज्ञानगतप्रामाण्यज्ञानमपि प्रवृत्तिहेतुरिति वक्तव्यम्। न चेदं ज्ञानं<br>
प्रमेति ज्ञानं विनापि प्रवृत्तेरुत्पत्त्या व्यतिरेकव्यभिचारात्<br>
प्रामाण्यज्ञानस्य प्रवृत्तिहेतुत्वं नास्तीति वाच्यम्।<br>
बहुवित्तव्ययायाससाध्ये यागादौ प्रवृत्तेः प्रामाण्यनिश्चयं विना<br>
असम्भवात् । न च तत्राप्यावश्यकार्थनिश्यादेव प्रवृत्तिरिति वाच्यम्।<br>
यत्संशयः यद्व्यतिरेकनिश्चयश्च यत्प्रतिबन्धकौ<br>
तन्निश्चयस्तद्धेतुरित्यवश्यं स्वीकरणीयम्। यथा व्याप्तिसंशये वा<br>
व्याप्तिव्यतिरेकनिश्चये वा सत्यनुमितिर्न जायत इति<br>
व्याप्तिनिश्चयोऽनुमितिं प्रति हेतुरिति अङ्गीक्रियते, तथा<br>
प्रामाण्यसंशये वा प्रामाण्यव्यतिरेकनिश्चये वा सति प्रवृत्तिर्न<br>
जायत इति प्रवृत्तिं प्रति प्रामाण्यनिश्चयः कारणमिति सिध्यति। तथा<br>
च ज्ञानप्रमात्यनिश्चयं विना प्रवृत्त्यसम्भव इति। न च ज्ञाने<br>
प्रामाण्यसन्देहे</p>
<p>सत्यर्थसन्देहात्<br>
अर्थनिश्चयरूपकारणाभावादेव प्रवृत्त्यभावोपपत्तौ प्रवृत्तिं प्रति<br>
प्रामाण्यसन्देहस्य प्रतिबन्धकत्वाभावेनोक्तनियमाप्रवृत्त्या<br>
प्रामाण्यनिश्चयस्य प्रवृत्तिं प्रति हेतुत्वाभावात्<br>
प्रामाण्यस्वतस्त्वपरतस्त्वविचारोऽनवसर इति वाच्यम्। यत्र<br>
ज्ञानविशेषे प्रमात्वसन्देहो तत्र निष्कम्पप्रवृत्तिः<br>
इदमित्थमेवेत्यवधारणादेव सम्पादनीया। तच्चावधारणं ज्ञानस्य<br>
प्रमात्वनिश्चयं विना न सम्भवतीति<br>
प्रवृत्तिहेतुभूतार्थनिश्चयहेतुतया प्रामाण्यनिश्चयस्य प्रवृत्तिं प्रति<br>
प्रयोजकत्वात्प्रामाण्यनिश्चयोऽपि सम्पादनीयः। स च स्वतः परतो<br>
वेति विचारो युक्त एव्</p>
<p>तत्र प्रामाण्यज्ञप्तौ<br>
स्वतस्त्वं परतस्त्वं च मणौ पञ्चधा निरुक्तम्। तत्र प्रथमनिरुक्तिमात्रं<br>
दीपिकायामनूदितम्। ज्ञानं यया सामग्या ज्ञायते तयैव ज्ञानगतं<br>
प्रमात्वमपि ज्ञायत इति ज्ञानग्राहकसामग्रीग्नाह्यत्वात्मकं प्रथमं<br>
स्वतस्त्वम्। तत्र{प्राभाकरा}ः  घटमहं जानामीत्येव ज्ञानाकारः। तस्य<br>
ज्ञानस्य स्वयम्प्रकाशत्वात्ज्ञानग्राहकमपि स्वयमेवेति तद्ग्राह्यत्वं<br>
प्रामाण्यस्येति वदन्ति।<br>
{भाट्टाः} ज्ञानं<br>
ज्ञाततयानुमीयत इति ज्ञाततालिङ्गकानुमितिः<br>
ज्ञानग्राहकसामग्रीजन्यग्रहः तद्विषयत्वं प्रामाण्यस्येत्याचक्षत्{मुरारिमिश्राः}ऽअयं घटःऽ इति ज्ञानानन्तरं<br>
ऽघटमहं ज्ञानामिऽ इत्यनुव्यवसायो जायत् तेन ज्ञाने<br>
विषयीक्रियमाणे तद्गतं प्रमात्वमपि विषयीक्रियत् तथा च<br>
ज्ञानग्राहकानुव्यवसायग्राह्यत्वात्प्रामाण्यस्य<br>
स्वतस्त्वमित्युपवर्णयन्ति। मतत्रयेऽपि<br>
ज्ञानग्राहकसामग्रयाःभिन्नत्वेऽपि ज्ञानग्राहकसामग्रीग्राह्यत्वात्मकं<br>
स्वतस्त्वं</p>
<p>साधारणम्। अत्र<br>
यत्प्रामाण्याश्रये ज्ञाने दोषवशादप्रामाण्यग्राहिका काचन सामग्री तया<br>
तत्प्रामाण्यस्याग्रहात्स्वतस्त्वबाधः स्यादिति अप्रामाण्यग्राहकेति<br>
सामग्रीविशेषणं देयम्। एवमपि इदं ज्ञानमप्रमेति ज्ञाननिष्ठस्य<br>
अप्रामाण्यवति अप्रामाण्यप्रकारकत्वरूपस्य प्रामाण्यस्य<br>
अप्रामाण्यग्राहकसामग्र्यैवं ग्रहणात्<br>
अप्रामाण्यग्राहकसामग्रीग्राह्यत्वात्मकस्वतस्त्वस्य तत्र बाधः स्यादिति<br>
तद्वारणाय तदप्रामाण्याग्राहकेति वक्तव्यम्। तस्मिनप्रामाण्ग्राहकेति<br>
तदर्थंः। यादृशप्रामाण्ये स्वतस्त्वमिष्यते<br>
तादृशप्रामाण्याश्रयविशेष्यकाप्रामाण्यप्रकारकज्ञानजनकेति यावत् ।<br>
इदं ज्ञानमप्रेमेत्याकारकज्ञाननिष्ठप्रामाण्यग्राहकसामग्र्याः।<br>
इदञ्ज्ञानविशेष्यकाप्रामाण्यग्राहकत्वेऽपि प्रकृतप्रामाण्याश्रयभूतं<br>
यतिदं ज्ञानमप्रमेत्याकारकं ज्ञानं<br>
तद्विशेष्यकाप्रामाण्यज्ञानाजनकत्वान्न दोषः। नैयायिकैरपि<br>
ज्ञानग्राहकं यतिदं ज्ञानं प्रमा समर्थप्रवृत्तिजनकत्वात्<br>
इत्यनुमानं तद्ग्राह्यत्वस्य प्रमात्वेऽङ्गीकारात्<br>
स्वतस्त्वापत्तिवारणाय यावज्ज्ञानग्राहकसामग्रीति यावत्त्वविशेषणमपि<br>
देयम्। तच्च सामाग्र्यां न विशेषणम्। सर्वाभिर्ज्ञानसामग्रीभिरेकस्य<br>
ज्ञानस्याजननेन यावत्सामग्रीजन्यग्रहाप्रसिद्धंः। अपि तु<br>
ज्ञानविशेषणम्। तथा च<br>
ज्ञानग्राहकसामग्रीजन्ययावद्ग्रहविषयत्वमिति फलितम्।<br>
तादृशयावद्ग्रहान्तर्गतानुव्यवसायग्राह्यत्वस्य प्रामाण्ये<br>
नैयायिकैरनङ्गीकारान्न दोषः। यावत्त्वस्य च व्यापकत्वरूपत्वात्<br>
तदप्रामाण्यग्राहकतत्तद्धर्मप्रकारकज्ञानग्राहकसामग्रीजन्यग्रहत्वव्यापकविषयितानिरूपकत्वं<br>
स्वतस्त्वमिति दीधितिकारैर्निष्कर्षः कृतः। स निष्कर्षः<br>
प्रकाशिकायामनूदितः।</p>
<p>{अथ प्रामाण्यवादस्य तुलनात्मकदृष्ट्या<br>
विचारः}</p>
<p>प्रमात्मकज्ञानगतं<br>
प्रामाण्यमप्रमात्मकज्ञानगतमप्रामाण्यं च किं स्वतः उत परत इत्यत्र<br>
तीर्थकरा विप्रतिपद्यन्त् तत्र प्रामाण्यमप्रामाण्यं चेत्युभयं स्वत<br>
इति साङ्ख्याः। उभयं परत इति वैशेषिकादयः। अप्रामाण्यं परत<br>
इति बौद्धाः। प्रामाण्यं स्वतः अप्रामाण्यं परत इति मीमांसकाः<br>
वेदान्तिनश्चेति चत्वारः पक्षाः।</p>
<p>{साङ्ख्यमतम्}</p>
<p>ज्ञाने<br>
पूर्वमविद्यमानं प्रामाण्यमप्रामाण्यं वा पश्चात्कारणबलादुत्पद्यत<br>
इत्यङ्गीकारे असत्कार्यवादो भवेदिति भीताः साङ्ख्याः<br>
प्रामाण्यमप्रामाण्यं चेत्युभयमपि स्वाभाविकमिति।</p>
<p>परं तु उभयमपि<br>
हेतुविशेषं विना यदि स्वभावतो भवेताम्, तदाऽइदं ज्ञानं<br>
प्रमाणंऽऽइदं ज्ञानमप्रमाणम्ऽ इति व्यवस्था न स्यातिति<br>
अस्वारस्यमस्मिन्मतेऽस्ति।</p>
<p>{बौद्धमतम्}</p>
<p>अप्रामाण्यं स्वतः<br>
प्रामाण्यं परत इति मन्यन्ते बौद्धाः। तथा हि  यदि प्रामाण्यं<br>
स्वत एव निश्चीयते, तर्हि प्रामाण्यरूपैकतरकोटेः निश्चयातिदं<br>
ज्ञानं प्रमा अप्रमा वेति संशयो न स्यात् । अतः कारणभूतस्य गुणसय<br>
ज्ञानात्प्रवृत्तिसंवादाच्च प्रामाण्यं निश्चीयत्</p>
<p>तदुक्तम्</p>
<p>ऽतस्मिन् सदपि<br>
मानत्वं विनिश्चेतुं न शक्यत्</p>
<p>उत्तरार्थक्रियाज्ञानात्<br>
केवलं तत्प्रतीयत् ।ऽ</p>
<p>इति। अप्रामाण्यं तु<br>
स्वत एवावसीयत् अत एव वेदादुत्पन्नं ज्ञानं विपर्ययरूपम्। अतः<br>
स्वतोऽप्रमाणं वेदाः इति बौद्धानामाकूतम्।</p>
<p>इदमत्र दूषणम्।<br>
अप्रामाण्यं स्वाभाविकमिति वादिनां मतेऽपि भ्रमज्ञानेऽधिष्ठानांशे<br>
प्रामाण्यस्य स्वाभाविकत्वं वक्तव्यम्। अन्यथा<br>
निरधिष्ठानभ्रमप्रसङ्गात् । किं चऽप्रमाणात्प्रमेयसिद्धिःऽ<br>
ऽयुक्तियुक्तं वचो ग्राह्यम्ऽ इत्यादिकं वचनं सर्वैरपि वादिभिः<br>
स्वतः प्रमाणमिति वक्तव्यम्। तथा निर्विकल्पकस्य<br>
वासनोपप्लवशून्यस्य स्वत एव प्रामाण्यमुपगच्छन्ति। सविकल्पकस्यापि<br>
स्वांशे प्रामाण्यं विषयांशेऽप्रामाण्यं च वदन्ति। तथा च कुत्रचित्<br>
प्रामाण्यस्वतस्त्वं तेषामप्यवर्जनीयम्। अपि च सर्वेष्वपि ज्ञानेषु<br>
किञ्चिदंशे प्रामाण्यस्य सत्त्वातप्रामाण्यस्यैव क्वाचित्कत्वात्तदेव<br>
किंशुकाद्युपाधिकारुण्यवत्सहेतुकं, प्रामाण्यमेव निर्हेतुकमिति<br>
व्यवस्थापनातिति मीमांसकाः। नैयायिकास्तु दोषतः अप्रामाण्यं<br>
गुणतः प्रामाण्यमित्याहुः। सर्वथा अप्रामाण्यस्वतस्त्वं न घटत्</p>
<p>{मीमांसकमतम्।}</p>
<p>प्रामाण्यं स्वत<br>
एवोत्पद्यते ज्ञायते च् अप्रामाण्यं तु परत उत्पद्यते ज्ञायते चेति<br>
मीमांसकाः। प्रामाण्यं स्वत उत्पद्यत इत्यस्य प्रामाण्याश्रयज्ञानस्य या<br>
सामग्री उत्पादिका तयैव ज्ञानगतं प्रामाण्यमप्युत्पद्यते, न तु<br>
गुणादित्यर्थः। तेन च वेदादुत्पन्नस्य ज्ञानस्य यत्प्रामाण्यं तत्र<br>
वक्तृयथार्थज्ञानरूपगुणापेक्षाविरहात्वेदस्यापौरुषेयत्वं स्थिरं<br>
भवतीति तेषामाशयः। प्रामाण्यं स्वतो ज्ञायत इत्यस्य<br>
प्रामाण्याश्रयस्य ज्ञानस्य यया सामग्र्या ज्ञानं भवति तयैव<br>
तद्गतप्रामाण्यस्यापि ज्ञानं भवति। पश्चात्तु<br>
बाधकज्ञानकारणदोषज्ञानाभ्यां प्रामाण्यं बाध्यत् एवं च अपौरुषेये<br>
वेदे अनाप्तपुरुषसम्बन्धकृतदोषाणामभावात्बाधकज्ञानाभावाच्च<br>
ज्ञातं प्रामाण्यं तथैवावतिष्ठत् तथा च वेदप्रामाण्यस्थिरीकरणमेव<br>
ज्ञप्तौ स्वतस्त्वसाधनस्य प्रयोजनमिति।</p>
<p>{प्रामाण्यनिश्चये न्यायदर्शनाभिप्रायः}</p>
<p>यद्यपि न्यायसूत्रे<br>
प्रामाण्याप्रामाण्यस्वतस्त्वपरतस्त्वविचारः न कृतः, तथापि<br>
ऽमन्त्रायुर्वेदप्रामाण्यवच्च तत्प्रामाण्यमाप्तप्रामाण्यात्ऽ (न्या०.सू०.<br>
२१६८) इति सूत्रेण परतः प्रामाण्यं सूचितमेव् न्यायभाष्यकारः<br>
आरम्भवाक्यमेव प्रामाण्यपरतस्त्वख्यापकं विन्यास्थत्<br>
ऽप्रमाणतोर्ऽथप्रतिपत्तौ प्रवृत्तिसामर्थ्यादर्थवत्प्रमाणम्ऽ इति।<br>
इदं च भाष्यवाक्यं वाचस्पतिमिश्रैः एवमवतारितम्  ननु<br>
यच्छास्त्रमनुष्ठातुमशक्यमुपायं प्रतिपादयति तदनर्थकम्, यथा<br>
ज्वरहरतक्षकचूडारत्नाहरणोपदेशकं शास्त्रम्। इदं<br>
न्यायशास्त्रमपि तादृशमेव् तथा हि, षोडशपदार्थत्वज्ञानाद्धि<br>
निःश्रेयसयुपदिश्यतेऽस्मिन् शास्त्र् तदेव दुर्लभम्। प्रमेयादीनां<br>
पदार्थानां तत्त्वज्ञानं प्रमाणतत्त्वज्ञानान्धीनम्। न हि प्रमाणं<br>
तत्त्वेनानिर्णीतं सन् स्वविषयमवधारयितुमलम्।<br>
प्रमाणतत्त्वावधारणं च प्रमातत्त्वावधारणाधीनम्। न हि प्रमां<br>
तत्त्वेनानवधारयन् प्रमाजनकस्य तत्त्वमवधारयितुं शक्नोति।<br>
प्रमायाश्च तत्त्वमव्यभिचारित्वरूपं स्वतः परतो वा<br>
निश्चेतुमशक्यम्। घटादिविषयगोचरं ज्ञानमात्मानमपि<br>
विषयीकर्तुमशक्नुवत्कथं हि नाम स्वगतं प्रमात्वं ग्रहीष्यतीति<br>
स्वतः पक्षः तावन्न युक्तः। ज्ञानं स्वयम्प्रकाशमिति पक्षेऽपि<br>
कथञ्चित्ज्ञानस्य स्वविषयकत्वसम्भवेऽपि<br>
स्वगताव्यभिचारित्वरूपप्रमात्वविषयकत्वं दुरूपपादम्। परतः<br>
प्रमात्वं ज्ञायत इति पक्षेऽपि परशब्देन ज्ञानविषयकज्ञानान्तरस्य<br>
वा अर्थक्रियाविषयकज्ञानस्य वा अन्यस्य वा विवक्षायां तेषामपि<br>
स्वस्मिन् प्रमात्वानवधारणे पूर्वज्ञाने प्रामाण्यं कथं ज्ञातुम्<br>
शक्येत् अतस्तेषां प्रामाण्यं ज्ञानान्तरेभ्यश्चेत्तेषामपि<br>
तथेत्यनवस्था। तेषां प्रमात्वं स्वत इति तु<br>
पूर्वोक्तरीत्यानुपपन्नम्। तथा च स्वतः परतो वा<br>
प्रमातत्त्वानवधारणात्प्रमाणतत्त्वावधारणं न सम्भवति।<br>
तदसम्भवाच्च प्रमेयादितत्त्वज्ञानमपि न सम्भवति। तस्मात्<br>
प्रमाणादिषोडशपदार्थतत्त्वज्ञानान्निःश्रेयसाधिगम<br>
इत्युपदिशच्छस्त्रमनर्थकमित्याशङ्कायाः निराकरणार्थं&rsquo;प्रमाणतो अर्थप्रतिपत्तौ&rsquo;<br>
इत्यादिभाष्यं प्रवृत्तमिति।</p>
<p>अस्य भाष्यस्यायमर्थः<br>
प्रामाणमर्थवदिति प्रतिज्ञा। प्रवृत्तिसामर्थ्यादिति हेतुः। प्रमाणमिति<br>
करणार्थकल्युडन्तः शब्दः। अर्थवदिति नित्ययोगे मतुप् । नित्यता<br>
चार्थाव्यभिचारिता। अर्थाव्यभिचारित्वं च तद्वति तत्प्रकारकत्वम्।<br>
तच्च प्रमाणस्य ज्ञानद्वारकम्। तथा च प्रमाणं तद्वति<br>
तत्प्रकारकज्ञानजनकमिति प्रतिज्ञार्थः। समप्रवृत्तिजनकत्वमिति<br>
तदर्थः। यदि प्रमाणमर्थाव्यभिचारि नाभविष्यत्समर्थां प्रवृत्तिं<br>
नाकरिष्यत्यथा अर्थव्यभिचारी प्रमाणाभास इति<br>
व्यतिरेक्यनुमानमत्र</p>
<p>विवक्षितम्। प्रमाणस्य<br>
प्रवृत्तिजनकत्वं न साक्षात्, किं तु<br>
अर्थप्रतिपत्तिजननद्वारेणेत्याशयेन प्रमाणतोर्ऽथप्रतिपत्तावित्युक्तम्।<br>
तथा च विप्रतिपन्नं ज्ञानं तद्वति तत्प्रकारकं<br>
सफलप्रवृत्तिजनकत्वादित्यनुमान एव पर्यंवसानम्। इत्थं च<br>
सफलप्रवृत्तिजनकत्वहेतुकानुमित्या ज्ञानगतं प्रमात्वं गृह्यत इति<br>
भाष्यकाराशयः।</p>
<p>नन्वनुमितिरूपज्ञाननिष्ठं प्रमात्वं केन गृह्यते?<br>
अनुमित्यन्तरेणेति यदि, तदानवस्थेति चेत्न्<br>
अनुमितिविषयकानुव्यवसायेन अनुमितौ गृह्यमाणायो<br>
तन्निष्ठप्रामाण्यस्यापि ग्रहातनुमितिप्रामाण्यस्य<br>
स्वतोग्राह्यत्वाङ्गीकारात् । तर्हिऽघटमहं जानामिऽ<br>
इत्यनुव्यवसायेन घटज्ञाने गृह्यमाणे तत्प्रामाण्यमपि गृह्यताम्,<br>
किमर्थं तत्र<br>
प्रवृत्तिसामर्थ्यलिङ्गकानुमित्यनुधावनमितिचेतिदं ज्ञानं<br>
प्रमा न वेति संशयानुरोधेन प्रमात्वनिश्चयाय<br>
प्रवृत्तिसामर्थ्यरूपहेतुपरामर्शात्प्रकृते तदभावादिति<br>
तात्पर्यटीकाकाराः निरूपयन्ति१।<br>
प्रामाण्यस्यावश्यवेद्यत्वानभ्युपगमान्नानवस्थेति कुसुमाञ्जलिकाराः<br>
उपपादयन्ति२।</p>
<p>ऽमन्त्रायुर्वेदप्रामाय्यवच्च तत्प्रामाण्यमाप्तप्रामाण्यात्ऽ<br>
(न्या.सू. २१६८) इति सूत्रेण,</p>
<p>ऽकिङ्कृतमेतत्?<br>
आप्तप्रामाण्यकृतम्। किं पुनराप्तानां</p>
<p>प्रामाण्यम्?<br>
साक्षात्कृतधर्मता भूतदया यथाभूतार्थ</p>
<p>चिख्यापयिषाऽ</p>
<p>इत्यादितत्सूत्रस्थभाष्येण च प्रामाण्यस्योत्पत्तौ<br>
गुणजन्यत्वाख्यं परतस्त्वं सूचितमेव् कुसुमाञ्जलौ ज्ञप्तौ उत्पत्तौ<br>
च</p>
<p>परतास्त्वं<br>
विस्तरेणोपपादितम्। तदपेक्षयापि विस्तरेण मणौ दोधितौ<br>
गादाधरीये च विवेचितम्। दीपिकायां प्रकाशिकायां च<br>
तत्रत्यमेवोपपादनं पुनः सङ्गृहीतमिति।</p>
<h3 id="१३-अनयथखयतवचर">१३ अन्यथाख्यातिविचारः</h3>
<p>भ्रमात्मकज्ञानस्य<br>
ख्यातिरिति व्यपदेशः शास्त्रग्रन्थेषु वर्तत् तत्र विषये वादिनो<br>
बहुधा वदन्ति। लोके यस्य यस्य यद्यत्ज्ञानं भवति तत्सर्वं प्रमेति<br>
वक्तुं न शक्यत् तथा सति प्रतिवादिनो ज्ञानमपि प्रमा स्यात् । तथा<br>
च प्रतिवाद्यपि विजयेत् तथासर्वं ज्ञानमप्रमेत्यपि वक्तुं न पार्यत्<br>
तथा सति वादिनो यत्ज्ञानं तदप्यप्रमा स्यात् ।</p>
<p>तथा च वादि<br>
पराजितो भवेत् । तस्मात्किञ्चित्ज्ञानं प्रमा किञ्चित्ज्ञानमप्रमा<br>
इति विभागः सर्वैरभ्युपगन्तव्यः। तत्र अप्रमात्मके ज्ञाने अन्यस्य<br>
अन्यथाभानात्मिकामन्यथाख्यातिं नैयायिका जैना भाट्टाश्च<br>
उररीकुर्वन्ति। अन्यथाख्यातेः या सामग्री भेदाज्ञानरूप अख्यातिः तथैव<br>
व्यवहारोपपत्तेः अख्यातिपक्ष एव युक्त इति प्राभाकराः।<br>
क्षणिकविज्ञानरूपः आत्मैव बाह्यवस्त्वाकारेण प्रतीयत<br>
इत्यात्मख्यातिवादिनः। बौद्धाः। भ्रमस्थले असदेव प्रतीयत इति<br>
असत्ख्यातिवादिनः माध्यमिकाः। भ्रमे सदसदनिर्वञ्चनीयं वस्तूत्पद्यते<br>
प्रतीयते चेत्यद्वैतिनः। एतन्मते अनिर्वचनीयख्यातिः।</p>
<p>तत्र नैयायिका<br>
अन्यथाख्यातिवादिन इति प्रसिद्धिः। न्यायदर्शने प्रथमसूत्रेण<br>
तत्त्वज्ञानान्निःश्रेयसप्राप्तिमभिधायऽदुःखजन्मेऽ त्यादिद्वितीयसूत्रेण<br>
मिथ्याज्ञानं परम्परया संसारहेतुरिति प्रतिपादितम्। तत्र<br>
ऽमिथ्याज्ञानमनेकप्रकारकं वर्तते आत्मनि तावन्नास्तीति<br>
अनात्मन्यात्मेति दुःखे सुखमितिऽ इत्यादि भाषमाणः वात्स्यायनः<br>
अतस्मिंस्तदिति ज्ञानं मिथ्याज्ञानमिति मन्यत् वार्त्तिककारोऽपि<br>
ऽकः पुनरयं विपर्ययः। अतस्मिंस्तदिति प्रत्ययःऽ इति कथयति। अस्य<br>
विपर्यस्य अन्यथाख्यातिरिति सञ्ज्ञा तु पश्चात्कालिकीं।<br>
तात्पर्यदीकायाम्१</p>
<p>ऽसम्प्रति सन्दिहानो<br>
विपर्ययस्वरूपं पृच्छति</p>
<p>कः पुनरयं विपर्यय<br>
इति। परीक्षकाणां विप्रतिपत्तेः</p>
<p>संशयः। केचित्<br>
स्वाकारबाह्यत्वविषयं ज्ञानं</p>
<p>विपर्यय<br>
इत्याचक्षत् अन्येऽसद्विषयं ज्ञानं &hellip;&hellip;.</p>
<p>अन्यथाख्यातिं तु<br>
वृद्धाः।ऽ</p>
<p>इति कथनात्<br>
अन्यथाख्यातिपक्षः नैयायिकानामिति ज्ञायत्</p>
<p>अयमत्र निष्कर्षः<br>
आदौ शुक्त्या इन्द्रियसन्निकर्षानन्तरमयं शुक्लभास्वर<br>
इत्याकारकं ज्ञानं, ततः उद्बुद्धसंस्कारात्रजतस्मरणम्,<br>
पुरोवर्तिरजतयोर्भेदाग्रह इन्येतावत्पर्यन्तम्<br>
अख्यात्यन्यथाख्यातिवादिनोः</p>
<p>समानम्। ततःऽइदं<br>
रजतम्ऽ इत्याकारकं रजतत्वाभाववद्विशेष्यकरजतत्वप्रकारकं<br>
विशिष्टज्ञानमुत्पद्यते, तत एव प्रवृत्तिरिति नैयायिकाः<br>
तादृशविशिष्टज्ञानकारणत्वेनाभिमताभ्यां भेदाग्रहसहिताभ्यां</p>
<p>पुरोवर्तिवस्तुप्रत्यक्षरजतस्मरणाभ्यामेव प्रवृत्त्यादिनिर्वाहे<br>
मध्ये विशिष्टज्ञानमनावश्यकमिति प्राभाकराः इति।</p>
<p>{विशिष्टज्ञानस्यावश्यकता}</p>
<p>सत्यस्थले प्रवृतिं<br>
प्रति विशिष्टज्ञानस्य हेतुत्वातसत्यस्थलेऽपि विशिष्टज्ञानमेव<br>
प्रवर्तकं वाच्यम्। तथा च</p>
<p>ऽविसंवादिप्रवृत्तिः<br>
विशिष्टज्ञानजन्या प्रवृत्तित्वात्सत्यप्रवृत्तिवत्ऽ<br>
इत्यनुमानमन्यथाख्यातौ प्रमाणम्। तथा<br>
ऽरजतेच्छाजन्यशुक्तिविषयकप्रवृत्तिजनकरजतत्वप्रकारकं ज्ञानं<br>
शुक्तिविशेष्यकं शुक्तिप्रवृत्तिप्रयोजकज्ञानत्वात्शुक्तौ<br>
शुक्त्यर्थप्रवृत्तिप्रयोजकज्ञानवत्ऽ इत्यादीन्यनुमानान्यपि<br>
अन्यथाख्यातिसाधकतया मणावुपन्यस्तानि।<br>
एवमनुव्यवसायात्मकप्रत्यक्षमप्यन्यथाख्यातौ मानम्। तथा हि  शुक्तौ<br>
इदं रजतमिति भ्रमानन्तरमिदं रजततया जानामि<br>
इत्यनुव्यवसायो जायत्<br>
इदंविशेष्यकरजतत्वप्रकारकज्ञानवाहनमिति हि तदर्थः। तत्र<br>
व्यवसायस्य इदंविशेष्यकरजतत्वप्रकारकत्वाभावे उक्तानुव्यवसायः<br>
कथं घटेत? ज्ञानद्वयपक्षेऽइदं जानामिऽऽरजतं जानामिऽ<br>
इत्याकारको ह्यनुव्यवसायः स्यात्, न तु इदं रजतं जानामि<br>
इति।</p>
<p>{अन्यथाख्यातिशब्दार्थविचारः}</p>
<p>अन्यत्रैव सता<br>
आकारेण पुरोवर्तिनो विशिष्टताज्ञानमन्यथाख्यातिः। अन्यत्रैव सत्त्वं<br>
तु प्रवृत्तिवाधसहकृतात्नास्तीति बाधकप्रत्ययान्निश्चीयत् अतो<br>
भ्रान्तिज्ञानबाधितस्य सत्यरजतस्यात्रासत्त्वमापादयितुं न शक्यते,<br>
प्रंवृत्तिबाधविरहात् । न वा मन्त्रादिप्रतिबद्धस्याग्नेः<br>
स्फोटजननादिप्रवत्तिबाधात्मिथ्यात्वनिश्चयप्रसङ्गः। तत्र नास्तीति<br>
बाधकप्रत्ययस्याभावात् ।</p>
<p>ख्यात्यन्तरवादिभिरप्यन्ततो गत्वा<br>
अन्यथाख्यातिरवश्याश्रयणीया। तथा हिअसत्ख्यातिमते किमसत्<br>
असदिति प्रतीयते सदिति वा? असदिति चेत्भ्रमत्वासम्भवः। असतः<br>
असत्त्वेन भानस्य प्रमात्वात्बाधप्रवृत्ती च न घटेताम्। सदिति<br>
प्रतीयते चेत्, असतः सत्त्वेन भानातन्यथाख्यातिरेव स्यात् ।<br>
आत्मख्यातिपक्षे आत्मशब्दितं ज्ञानं किं ज्ञानमिति प्रतीयते? उतार्थं<br>
इति? आद्येन भ्रमत्वबाधप्रवृत्तीनामसम्भवः। द्वितीये ज्ञानस्यार्थात्मना<br>
भानादन्यथाख्यातिरेव स्वीकृता स्यात् ।</p>
<p>प्राभाकरमतेऽपि<br>
ग्रहणस्मरणात्मकज्ञानद्वयाङ्गीकारात्तत्ज्ञानद्वयं किं<br>
ज्ञानद्वयमिति प्रतीयते किं वा एकत्वेन? आद्ये बाधप्रवृत्त्योरसम्भवः।<br>
द्वितीये द्वयस्यैकत्वेन भानातन्यथाख्यातिः।</p>
<p>ज्ञानमस्ति विषयो<br>
नास्तीति पक्षे विषयः किमविद्यमानत्वेन प्रतीयते उत विद्यमानत्वेन?<br>
आद्ये प्रवृत्त्याद्यसम्भवः। न जातु कश्चितविद्यमानत्वेन प्रतीते वस्तुनि<br>
प्रवर्तत् द्वितीये अविद्यमानस्य विद्यमानत्वेन भानादन्यथाख्यातिः<br>
इति।</p>
<h3 id="१४-अभववचर">१४ अभावविचारः</h3>
<p>तर्कसङ्ग्रहे<br>
दीपिकायां च अभावस्य चतुर्धा विभागः अतिरिक्तपदार्थत्वं च<br>
प्रादर्शिषाताम्। इदं किञ्चिद्विचार्यत्</p>
<p>ऽप्रागुत्पत्तेरभावोपपत्तेश्चेऽ (न्या.सू.२२१२) इति सूत्रे<br>
भाष्यम्</p>
<p>ऽअभावद्वैतं खलु<br>
भवति प्राक्चोत्पत्तेरविद्यमानता</p>
<p>उत्पन्नस्य चात्मनो<br>
हानादविद्यमानताऽ</p>
<p>इति।<br>
वार्तिकेप्येवमेव प्रतिपाद्यत् तेन प्रागभावः प्रध्वंसश्चेति द्विविध<br>
एवाभावो भाष्यवार्त्तिककारयोः सम्मत इति प्रतीयत् तत्रैव<br>
तात्पर्यटीकाकारः</p>
<p>ऽअभावद्वैतमिति<br>
प्रकृतापेक्षम्। प्रकृतं प्रध्वंसमात्र</p>
<p>वादिनं प्रति<br>
प्रागभावप्रतिपादनम्। परमार्थतस्तु</p>
<p>प्रथममभावे<br>
द्वैतम्तादात्म्याभावः संसर्गा</p>
<p>भावश्चेति।<br>
संसर्गाभावोऽपि प्राक्प्रध्वंसात्यन्ताभावेन</p>
<p>त्रिविध इति चतस्रो<br>
विधा अभावस्यऽ</p>
<p>इत्यभावचतुष्टयमपि न्यायदर्शनसम्मतमिति प्रत्यपादयत् ।<br>
भाववदभावोऽपि प्रमाणवेद्यः। यत्प्रमाणं भावं ज्ञापयति तदेव<br>
प्रमाणं प्रतियोग्यनुपलब्धिसहकृतमभावं ज्ञापयति इत्याशयवात<br>
भाष्यकारेण</p>
<p>ऽकथं पुनरुत्तरस्य<br>
प्रमाणेनोपलब्धिः।</p>
<p>सत्युपलभ्यमाने<br>
तद्वदनुपलब्धेः प्रदीपवत् ।</p>
<p>तदेवं सतः प्रकाशकं<br>
प्रमाणमसदपि प्रकाशयति।ऽ</p>
<p>इति<br>
प्रथमसूत्रेऽभाषि। तत्राभावस्यापि प्रमाणसिद्धत्वे तस्य भाववत्<br>
उपदेशः कुतो न कृतः इत्याशङ्कायामाह वार्तिककारः</p>
<p>ऽसत्खलु<br>
प्रमाणस्यालम्बनं स्वतन्त्रं भवति।</p>
<p>असत्तु परतन्त्रं<br>
प्रतिषेधमुखेन प्रतिपद्यत्ऽ</p>
<p>इति निषेध्यं<br>
निषेधाधिकरणमित्युभयज्ञानाधीनत्वातभावस्य, भावे ज्ञाते<br>
अभावोऽपि ज्ञातप्राय इत्याशयेन सूत्रकृता अभावो न निर्दिष्ट<br>
इति तदाशयः।</p>
<p>वैशेषिकसूत्रेष्वपि<br>
अभावचतुष्टयाभ्युपगमः सूचितो वर्तत्<br>
ऽक्रियागुणव्यपदेशाभावात्प्रागसत्ऽ (वै.सू.९११)</p>
<p>इति सूत्रं<br>
घटादिरूपकार्यस्य उत्पत्तेः प्रागविद्यमानतां प्रतिपादयत्<br>
प्रागभावमनुमन्यत् उत्पत्तेः प्रागविद्यमानता हि प्रागभावो नाम्<br>
तथाऽसदसत्ऽ (वै.सू.९१२) इति सूत्रं सतो घटादेः<br>
मुद्गरपाताद्यनन्तरमभावं प्रतिपादयत्ध्वंसाख्यमभावं सूचयति।<br>
ततःऽसच्चासत्ऽ (वै.सू.९१३) इति सूत्रं सता घटादेः पटाद्यात्मना<br>
अभावं बोधयत्ध्त्त्</p>
<p>तादात्म्याभावरूपमन्योन्याभावं व्यञ्जयति। ततः<br>
ऽयच्चान्यदसदतस्तदसत्ऽ (वै.सू.९१५) इति सूत्रम्। तत्र<br>
असच्छब्दद्वयं भाववप्रधानो निर्देंशः। यततः असतः अन्यतसत्<br>
ततसतित्यन्वयः। पूर्वोक्ताभावत्रयातन्यो योऽभावः<br>
सोऽत्यन्ताभावे इति। एवं स्थिते अभावस्य पृथगनुपदेशः<br>
भावपारतन्त्र्यात्न त्वभावादिति सिध्यति।</p>
<p>न्यायमञ्जरीकारास्तु</p>
<p>ऽन प्रागभावादन्ये तु<br>
भिद्यन्ते परमार्थतः।</p>
<p>स हि<br>
वस्त्वन्तरोपाधिरन्योन्याभाव उच्यत् ।</p>
<p>स<br>
एवावधिशून्यत्वादत्यन्ताभावतां गतः।</p>
<p>उत्पन्नस्य विनाशो वा<br>
तदनुत्पाद एव वा।</p>
<p>अभावस्तत्त्वतोऽन्ये तु<br>
भेदास्त्वौपाधिका मताः॥ऽ१</p>
<p>इति ग्रन्थेन<br>
प्रागभावप्रध्वंसभेदेनाभावो द्विविधः। अन्योन्यात्यन्ताभावौ<br>
प्रागभाव एवान्तर्भवतः। प्रागभाव एव वस्त्वन्तरप्रतियोगिकश्चेत्<br>
अन्योन्याभाव इत्युच्यत् स एवावधिशून्यश्चेतत्यन्ताभाव इति<br>
कथ्यते इति न्यरूपयन्।</p>
<p>प्राभाकाराः<br>
अतिरिक्तमभावं नाङ्गीकुर्वन्ति। अभावः बुद्धिविशेषस्वरूपः,<br>
अधिकरणस्वरूपः कालविशेषस्वरूपः इति पक्षत्रयं प्रदर्शयन्ति।<br>
एतत्पक्षत्रयमपि मणौ विस्तरेण दूषितम्, तदनुसारेण मुक्तावल्यां<br>
च् दीपिकायां त्वधिकरणात्मकत्वपक्षः अनूद्य दूषित इति विशेषः।</p>
<p>अत्र विचार्यत्<br>
अभावाधिकरणकोऽभावः अधिकरणीभूताभावस्वरूप इति नैयायिका<br>
अपि स्वीकुर्वन्ति। तत्र</p>
<p>ऽघटाभावे न पटःऽ<br>
इत्याधाराधेयभावः प्रतीयत् स चाधाराधेययोरभेदेऽपि<br>
आधारतावच्छेदकयोर्घटाभावत्वपटाभावत्वयोर्भेदान्निरुह्यत् तथा<br>
ऽभूतले घटाभावऽ इति प्रतीतिरपि भूतलत्वघटाभावत्वयोर्भेदात्<br>
निरूढा भविष्यति। अतः अधिकरणात्मकत्वमेवाभावस्यास्तु।</p>
<p>शब्दाभावस्य<br>
गृहस्वरूपस्य गृहत्वेन रूपेण श्रोत्रेन्द्रियवेद्यत्वाभावेऽपि<br>
शब्दाभावत्वेन रूपेण तद्वेद्यत्वं</p>
<p>भविष्यति। यथा<br>
नैयायिकमतेऽपि रूपाभावाधिकरणकरसाभावस्य<br>
रूपाभावात्मकत्वेऽपि रूपाभावत्वेनैव चाक्षुषविषयता न<br>
रसाभावत्वेनेत्यङ्गीक्रियते, तद्वत् । तथा च शब्दाद्यभावानां<br>
प्रत्यक्षत्वानुपपत्तिरपि नास्ति।</p>
<p>तथा ज्ञानविशेषत्वेन<br>
कालविशेषत्वेन चाप्रत्यक्षत्वेऽपि तत्तदभावत्वेन<br>
ज्ञानविशेषकालविशेषयोः प्रत्यक्षता सम्भवत्येव्<br>
अतोऽभावस्यानतिरिक्तत्वेऽपि न कोऽपि दोष इति।</p>
<p>अत्र समाधीयत्<br>
प्रायशो लोके भिन्नयोरेवाधाराधेयभावः प्रसिद्धः। स<br>
चाभावातिरिक्तत्ववादिनैयायिकमते सूपपादः।<br>
अभावाधिकरणकाभावस्थले<br>
गत्यन्तरविरहादाधाराधेयभावप्रतीतेर्गौणतया निर्वाहेऽपि<br>
गत्यन्तरसत्त्वे तथा निर्वाहस्यानुचितत्वात् ।<br>
अतोऽधिकरणात्मकत्वपक्षो न युक्तः।</p>
<p>ज्ञानविशेषरूपत्वपक्षे<br>
कालविशेषरूपत्वपक्षे च शब्दाद्यभावानां प्रत्यक्षत्वानुपपत्तिदोषो<br>
दुरुद्धरः। तत्र यदुक्तं ज्ञानत्वेन कालत्वेन च रूपेण<br>
तयोर्बहिरिन्द्रियग्राह्यत्वाभावेऽपि शब्दाद्यभावत्वेन तत्त्वमक्षतमिति,<br>
तत्रोच्यत् रूपान्तरेणापि तयोः तादृशप्रत्यक्षविषयत्वं न सम्भवति।<br>
तथा हि गेहे शब्दो नास्तीति प्रतीतौ शब्दाभावत्वेन रूपेण किं<br>
स्वात्मकज्ञानं विषयः? पुरुषान्तरीयज्ञानं वा? नाद्यः, प्रत्यक्षे विषयस्य<br>
कारणकत्वात्पूर्वक्षणे स्वात्मकज्ञानस्याभावात्पूर्वक्षणेऽसतः<br>
कारणत्वासम्भवात् । न द्वितीयः, एकस्मिनभावज्ञाने भूयसीनां<br>
पुरुषान्तरीयज्ञानव्यक्तीनां विषयत्वकल्पने गौरवात् । एवं<br>
कालविशेषस्यापि न तादृशप्रत्यक्षविषयत्वं सम्भवति,<br>
तादृशज्ञानोत्पत्तिक्षणात्मककालस्य पूर्वपृत्तित्वाभावात् ।<br>
पूर्वक्षणात्मककालस्य च तत्कालेऽभावात् । न च<br>
ज्ञानोत्पत्तिक्षणतत्पूर्वक्षणोभयावस्थायिस्थूलकालस्यऽगेहे शब्दो<br>
नास्तिऽ इत्यादिप्रत्यक्षविषयत्वमस्तु, तथा च नोक्तदोष इति<br>
वाच्यम्। तथापि तादृशक्षणद्वयावस्थायिनानापदार्थरूपस्थूलकालस्य<br>
एकैकतादृशज्ञानविषयत्वकल्पने गौरवादिति निरूपयामासुः<br>
मुक्तावलीमञ्जूषाकाराः।</p>
<h3 id="१५-आखयतरथवचर-शबदबधपरकरय-च">१५ आख्यातार्थविचारः शब्दबोधप्रक्रिया च</h3>
<p>दीपिकायां<br>
प्रकाशिकायां च विध्यर्थनिरूपणप्रसङ्गेन आख्यातस्य कृत्यर्थकत्वं<br>
प्रसाध्य देवदत्तः तण्डुलं पचतीति वाक्यस्य<br>
तण्डुलकर्मकपाकानुकूलकृतिमान् देवदत्त इत्यर्थ इति<br>
निरूपितम्। एतत्तत्वं किञ्चिद्विचार्यत्</p>
<p>शाब्दबोधो नाम<br>
शब्दजन्यं ज्ञानम्। शब्दो नाम<br>
परस्परान्वितार्थम्प्रतिपादकपदसमूहात्मकं वाक्यम्। पदसमूहो<br>
वाक्यमित्येतावन्मात्रोक्तौऽगौरश्वः पुरुषो हस्तीऽ इत्यादेः<br>
अनन्वितार्थकपदसमूहस्यापि वाक्यत्वं स्यात् । अतः<br>
परस्परान्वितार्थकेत्युक्तम्। गौर्गच्छति, अश्वोधावति इत्यनयोः<br>
प्रत्येकं वाक्यत्वेऽपि तयोर्द्वयोर्मिलित्वा एकवाक्यत्वं न भवति,<br>
द्वयोर्वाक्यार्थयोः परस्परमनन्वयात् । तस्मात्साक्षाद्वा परम्परया<br>
वा स्वार्थविशेषणीभूतार्थप्रतिपादकयावत्पदविशिष्टं<br>
विशेष्यभूतार्थप्रतिपादकं पदमेकवाक्यमिति पर्यंवस्यति। इदमेव<br>
ऽअथैकत्वा देकं वाक्यं साकाङ्क्ष चेद्विभागे स्यात्ऽ इति<br>
पूर्वमीमांसासूत्रे [३१४६] उक्तम्। एकस्मिन्नर्थे अन्येषां<br>
विशेषणतयान्वयः इति सूचनायैवऽसाकाङ्क्षं चेद्विभागे स्यात्ऽ<br>
इत्युक्तम्।</p>
<p>तत्र पदेषु बहुषु<br>
प्रयुज्यमानेषु कस्य पदार्थस्य किं विशेषणम्? किं<br>
किमवान्तरविशेष्यम्? किं मुख्यविशेष्यमिति विचारणीयं भवति।<br>
तत्र वैयाकरणाः मीमांसकाः नैयायिकाश्च भिन्नभिन्नं<br>
पन्थानमाश्रयन्त्</p>
<p>{वैयाकरणमतम्}</p>
<p>तथा हि<br>
वैयाकरणास्तावदेवं मन्यन्ते  कारकाणां क्रियायामन्वयः<br>
इत्यनुभवात्क्रियापदे प्रायः सुबन्तानामन्वय इति प्रतीयत्<br>
नीलोत्पलमानयतीत्यत्र समासार्थस्य नीलत्वविशिष्टोत्पलस्य<br>
द्वितीयार्थे कर्मणि तस्य धात्वर्थे आनयनेऽन्वय इति<br>
नीलत्वविशिष्टोत्पलकर्मकमानयनमिति बोधो भवति।<br>
नीलमुत्पलमानयेति व्यासस्थलेऽपि नीलकर्मकमानयनम्<br>
उत्पलकर्मकानयनमिति पृथक्पृथक्बोधस्याननुभवात्द्विः<br>
कर्मत्वभानं विहाय समानाधिकरणयोर्नीलोत्पलपदयोः<br>
नीलत्वविशिष्टोत्पलरूपैकार्थपरत्वमङ्गीकृत्य तस्य धात्वर्थे<br>
आनयने द्वितीयार्थकर्मत्वद्वारा अन्वयस्वीकारात्<br>
नीलत्वविशिष्टोत्पलकर्मकमानयनमित्येव बोधः। एवं च<br>
सविशेषणानां विशेषणरहितानां वा कर्त्रतिरिक्तानां सर्वेषां<br>
कारकाणां धात्वर्थक्रियान्वयस्य नैयायिकादिभिरपि स्वीकृतत्वात्<br>
प्रथमान्तार्थस्य कर्तृकारकस्यापि तथैवान्वय उचितः, समानन्यायात् ।<br>
तथा च देवदत्तः नीलोत्पलमानयतीत्यत्र दितीयार्थः कर्म, तत्र<br>
प्रकृत्यर्थस्य नीलत्वविशिष्टोत्पलस्याभेदसम्बन्धेनान्वयः। कर्मण्णः<br>
धात्वर्थेऽन्वयः। तिङः कर्ता अर्थः। तत्राभेदसम्बन्धेन<br>
प्रथमान्तपदार्थस्य देवदत्तस्यान्वयः। कर्तुंरपि धात्वर्थे<br>
आनयनऽन्वयः। तथा च</p>
<p>नीलत्वविशिष्टोत्पलाभिन्नकर्मकं देवदत्ताभिन्नकर्तृकं<br>
चानयनमिति धात्वर्थमुख्यविशेष्यको बोधः। अत्र प्रमाणं तु<br>
ऽभावप्रधानमाख्यातम्ऽ इति निरुक्तवचनंऽक्रियाप्रधानमाख्यातम्ऽ<br>
इति महाभाष्यवचनं चेत्याहुः।</p>
<p>{मीमांसकमतम्}</p>
<p>मीमांसकास्तु<br>
तिङर्थभावनामुख्यविशेष्यकं बोधं वर्णयन्ति। तथा हि<br>
तण्डुलमित्यादीनि द्वितीयान्तानि पदानि क्रियापदं विना<br>
निराकाङ्क्षं बोधं न जनयन्तीत्यनुभवसिद्धम्। तेन तिङन्तपदं<br>
विशेष्यसमर्पकमिति लभ्यत् तत्रापिऽप्रकृतिप्रत्ययौ प्रत्ययार्थं सह<br>
ब्रूतस्तयोस्तु प्रत्ययः प्राधान्येनऽ इति व्युत्पत्तिबलात्<br>
प्रत्ययार्थस्यैव प्राधान्यं वक्तव्यमिति तिङर्थः भावनापरपर्याया<br>
कृतिरेव शाब्दबोधे मुख्यविशेष्यभूता।ऽएवं च चैत्रस्तण्डुलं<br>
पचतिऽ इति वाक्ये</p>
<p>द्वितीयायाः<br>
कर्मत्वमर्थः। तत्र तण्डुलस्य आधेयतासम्बन्धेनान्वयः। कर्मत्वस्य<br>
निरूपकतासम्बन्धेन (स्वनिरूपकधात्वर्थानुकूलत्वपर्यवसितेन)<br>
तिङर्थककृतावन्वयः। धात्वर्थस्य पाकस्य<br>
स्वकरणकौदनोद्देश्यकत्वसम्बन्धेन कृतावन्वयः।<br>
चैत्रपदोत्तरप्रथमायाः प्रातिपदिकार्थः चैत्रोऽथः। चैत्रपदं<br>
तात्पर्यग्राहकम्। प्रथमार्थस्य चैत्रस्य आधेयतासम्बन्धेन<br>
भावनायामन्वयः। आख्यातार्थकालसङ्ख्ययोऽपि भावनायामेवान्वयः।<br>
सङ्ख्यायाः सामानाधिकरण्यसम्बन्धेनान्वयः, कालस्य<br>
आधेयतासम्बन्धेनान्वय इति विशेष् एवं च चैत्रनिष्ठा<br>
तण्डुलकर्मकपाककरणकौदनोद्देश्यिका वर्तमाना एका भावनेति<br>
बोधः।ऽभावप्रधानमाख्यातम्ऽ इति निरुक्ते आख्यातशब्दः तिङ्परः।<br>
भावयतीति व्युत्पत्त्या णिजन्तात्भूधातोरच्प्रत्ययान्तत्वेन निष्पन्नः<br>
भावशब्दः भावनावाची। तिङ्श्च सङ्ख्या कालः भावना इति<br>
त्रयोर्ऽथाः। तेषु भावना प्रधानभूता इति<br>
भावनामुख्यविशेष्यकबोधमेव निरुक्तकारो मन्यत इति<br>
निरूपयन्ति।</p>
<p>{नैयायिकमतम्}</p>
<p>ऽपण्डितश्चैत्रःऽ<br>
इति वाक्यं पण्डिताभिन्नश्चैत्र इति बोधोऽनुभूयत् तत्र<br>
तिङन्तपदाभावात्धात्वर्थस्य वा तिङर्थभावनाया वा<br>
मुख्यविशेष्यतया भानं न सम्भवति। तथा च क्वचित्<br>
प्रथमान्तार्थमुख्यविशेष्यकबोधस्य स्वीकरणीयतया<br>
निङ्न्तसमभिव्याहारस्थलेपि तथैव बोधवर्णनं युक्तम्। न च<br>
तत्रापि योग्यक्रियाध्याहारेणैव शाब्दबोध इति वाच्यम्।<br>
अनध्याहारेणैव निर्वाहे अध्याहारस्यायुक्तत्वात् । अपि च<br>
वैयाकरणभूषणे ऽप्रायशो वाक्यस्य सुप्तिङन्तसमुदायत्वात्ऽ<br>
इति वदन्तः कौण्डभट्टाः तिङन्तशून्यमपि वाक्यमभ्युपगच्छन्ति।<br>
तथा आख्यातार्थव्यापाराश्रयत्वरूपस्य कर्तृत्वस्य निराकरणावसरे<br>
ऽआख्यातशून्ये देवदत्तः पक्तेत्यादौ देवदत्तस्याकर्तृत्वापत्तेःऽ इति<br>
भूषणसारेऽपि तिङन्तरहितवाक्यप्रामाण्याङ्गीकारः प्रतीयत् एवं<br>
च तिङन्तासमभिव्याहारस्थले प्रथमान्तार्थविशेष्यकबोधस्य<br>
स्वीकार्यत्वात्चैत्रः पचतीत्यादावपि तथैव बोधवर्णनं युक्तम्।<br>
तथा चऽचैत्रः तण्डुलं पचतिऽ इति वाक्ये<br>
तण्डुलपदोत्तरद्वितीयायाः कर्मत्वमर्थः। कर्मत्वे प्रकृत्यर्थस्य<br>
तण्डुलस्याधेयतासम्बन्धेनान्वयः। कर्मत्वस्य निरूपकतासम्बन्धेन<br>
धात्वर्थे पाकेऽन्वयः। आख्यातार्थः कृतिः। तत्रानुकूलतासम्बन्धेन<br>
धात्वर्थपाकस्यान्वयः। कृतेश्च आश्रयतासम्बन्धेन<br>
प्रथमान्तार्थेचैत्रेऽन्वयः। आख्यातार्थस्य वर्तमानकालस्य<br>
कृतावेवान्वयः। आख्यातैकवचनस्य तु नैकत्वसङ्ख्या अर्थः।<br>
सुबेकवचनेनैव एकत्वलाभात् । तथा च<br>
तण्डुलनिष्ठकर्मतानिरूपकपाकानुकूलवर्तमानकृतिमान्<br>
एकत्वाश्रयश्चैत्र इत्यन्वयबोधः।</p>
<p>किं च<br>
ऽसर्वनाम्नामुत्सर्गतः प्रधानपरामर्शित्वम्ऽ इति न्यायात्<br>
पूर्ववाक्यार्थे यः प्रधानः तस्यैव तच्छब्देन परामर्शो वक्तव्यः।<br>
धात्वर्थमुख्यविशेष्यकस्य आख्यातार्थकृतिमुख्यविशेष्यकस्य वा<br>
बोधस्याङ्गीकारेऽपुरुषः प्रयाति, तस्य पादयोरभिवादयऽ<br>
इत्यत्रानुपपत्तिः। पुरुषः प्रयाति इति वाक्ये प्रधानस्य गमनस्य<br>
कृतेर्वा तच्छब्देन परामर्शे<br>
पादयोरभिवादयेत्यनेनान्वयस्यासङ्गतेः। नैयायिकमते तु<br>
पुरुषस्यैव प्रधानतया तस्य तच्छब्देन परामर्शें<br>
पादयोरभिवादयेत्यनेनान्वयः साधुः सङ्गतः।</p>
<p>किं च प्रत्यक्षानुभवे<br>
यस्य येन सम्बन्धः प्रतीतस्यस्य तेन सम्बन्धं तथैव ज्ञापयितुं वाक्यं<br>
प्रयुज्यत् प्रत्यक्षेण च कारकाणां क्रियान्वय एवावगम्यते, न तु<br>
कृत्यपरपर्यायभावनान्वयः। अतो मीमांसकमतं नोचितम्। नापि<br>
वैयाकरणमतम्। प्रत्यक्षे धर्मस्य प्रकारतायाः धर्मिणो<br>
क्शिष्यतायाश्चानुभवसिद्धतया धर्मभूतधात्वर्थापेक्षया धर्मिणः<br>
प्रथमान्तार्थंस्यैव विशेष्यत्वौचित्यात् । तत्रापि<br>
प्रकृतिप्रत्ययार्थयोर्मध्ये प्रत्ययार्थस्य प्रधानत्वात्तिङ्वाच्यायाः<br>
कृतेः धात्वर्थं प्रति विशेष्यत्वात्तादृशकृत्याश्रयस्य<br>
देवदत्तादेर्विशेष्यत्वमुचितम्। सकलकर्मादिकारकप्रेरकस्य<br>
क्रियाकर्तुः</p>
<p>सर्वापेक्षया प्राधान्यं<br>
हि आनुभविकम्।</p>
<p>अपि च पाणिनिः<br>
ऽप्रातिपदिकार्थऽ इत्यादिना सूत्रेण प्रथमायाः प्रातिपदिकार्थ<br>
एवार्थ इति वदन् कारकार्थकत्वं</p>
<p>नानुमन्यत् तेन च<br>
प्रथमान्तार्थस्य क्रियायामन्वयः तस्या नानुमत इति स्पष्टम्।<br>
कारकार्थकत्वे हि</p>
<p>क्रियान्वयमूलकः<br>
क्रियाप्रधानकत्वनिर्बन्धः। तस्मात्प्रथमान्तार्थविशेष्यकबोध<br>
एवासति बाधके उचितः। सति तु बाधके भावाख्यातस्थले चैत्रेण<br>
सुप्यते इत्यादौ, पश्य मृगो धावतीत्यादौ च<br>
धात्वर्थादिमुख्यविशेष्यकोऽपि बोधः स्वीक्रियते इति<br>
नैयायिकसिद्धान्तसारः।</p>
<h2 id="परतयकषपरचछद">प्रत्यक्षपरिच्छेदः</h2>
<hr>
<p>{श्रीः}</p>
<p>{श्रीगुरुचरणारविन्दाभ्यां नमः}</p>
<p>{तर्कसङ्ग्रहः}</p>
<p>{दीपिकाप्रकाशिकाबालप्रियासमन्वितः}</p>
<hr>
<p>{तर्कसङ्ग्रहः}</p>
<p>{मङ्गलवादः}</p>
<p>{आन्ट्स्_१ ब्   निधाय हृदि विश्वेशं विधाय गुरुवन्दनम् ।}</p>
<p>{आन्ट्स्_१ द्   बालानां सुखबोधाय क्रियते तर्कसङ्ग्रहः ॥}</p>
<p>{दीपिका}</p>
<p>विश्वेश्वरं<br>
साम्बमूर्तिं प्रणिपत्य गिरां गुरुम्।</p>
<p>टीकां शिशुहितां कुर्वे तर्कसङ्ग्रहदीपिकाम्॥</p>
<p>चिकीर्षितस्य ग्रन्थस्य<br>
निर्विघ्नपरिसमाप्त्यर्थं शिष्टाचारानुमितश्रुतिबोधितकर्तव्यताकम्<br>
इष्टदेवतानमस्कारात्मकं मङ्गलं शिष्यशिक्षायै ग्रन्थतो<br>
निबध्नन् चिकीर्षितं प्रतिजानीते {निधाये}ति।</p>
<p>ननु मङ्गलस्य समाप्तिसाधनत्वं नास्ति।<br>
मङ्गले कृतेऽपि किरणावल्यादौ समाप्त्यदर्शनात्,<br>
मङ्गलाभावेऽपि कादम्बर्यादौ समाप्तिदर्शनाच्च<br>
अन्वयव्यतिरेकाभ्यां व्यभिचारातिति चेत् न्<br>
किरणावल्यादौ</p>
<p>विघ्नबाहुल्यात्<br>
समाप्त्यभावः। कादम्बर्यादौ ग्रन्थाद्बहिरेव मङ्गलं कृतम्, अतो<br>
न व्यभिचारः।</p>
<p>ननु मङ्गलस्य<br>
कर्तव्यत्वे किं प्रमाणमिति चेत् न्  शिष्टाचारानुमितश्रुतेरेव<br>
प्रमाणत्वात् । तथा हि  मङ्गलं वेदबोधितकर्तव्यताकम्,<br>
अलौकिकाविगीतशिष्टाचारविषयत्वात्, दर्शादिवत् । भोजनादौ<br>
व्यभिचारवारणाय अलौकिकेति। रात्रिश्राद्धादौ व्यभिचारवारणाय<br>
अविगीतेति। शिष्टपदं स्पष्टार्थम्।&lsquo;न कुर्यात्निष्फलं कर्म&rsquo;इति<br>
जलताडवनादेरपि निषिद्धत्वात् । तर्क्यन्ते  प्रतिपाद्यन्ते इति<br>
तर्काः  द्रव्यादिपदार्थाः, तेषां सङ्ग्रहः  सङ्क्षपेण स्वरूपकथनं<br>
क्रियते इत्यर्थः। कस्मै प्रयोजनाय इति, अत आह {सुखबोधाये}ति। सुखेन  अनायासेन यो बोधः<br>
पदार्थतत्त्वज्ञानं तस्मा इत्यर्थः। ननु बहुषु तर्कग्रन्थेषु सत्सु<br>
किमर्थमपूर्वोऽयं ग्रन्थः क्रियत इति, अत आह{बालानाम्}इति। तेषामतिविस्तृतत्वात्बालानां बोधो न जायत<br>
इत्यर्थः। ग्रहणधारणपटुर्बालः न तु स्तनन्धयः। किं कृत्वा क्रियत<br>
इति, अत आह {निधाये}ति।{वेश्वेशम्}<br>
जगन्नियन्तारम्।{हृदि निधाय}<br>
नितरां स्थापयित्वा। सदा<br>
तद्ध्यानपरो भूत्वा इत्यर्थः। गुरूणाम्  विद्या  गूरूणाम्,<br>
वन्दनम्  नमस्कारम्,{विधाय}<br>
कृत्वा इत्यर्थः॥</p>
<p>{प्रकाशिका}</p>
<p>वन्दे गुरुं शिवं साम्बं<br>
दक्षिणामूर्तिमव्ययम्।<br>
यद्वन्दनेन मन्दोऽपि<br>
विन्देद्गुरुसमानताम्॥</p>
<p>प्रारिप्तिसतग्रन्थस्य<br>
निर्विघ्न्परिसमाप्तये समाचरितं मङ्गलमीश्वरनत्यात्मकं<br>
शिष्यशिक्षायै निबध्नन् चिकीर्षितं प्रतिजानीते {विश्वेश्वरम्}इति।{गिरां गुरुम्}<br>
निखिलविद्यानामुपदेष्टारम्। इदमपि विश्वेश्वरे विशेषणम्।<br>
ऽगिरं गुरुम्ऽ इति पाठे तु सरस्वतीं विद्यागुरुं च प्रणिपत्य<br>
इत्यर्थो बोध्यः। स्वग्रन्थस्य इतरग्रनथैरगतार्थतां दर्शयति<br>
{शिशुहिताम्}इति।{तर्कसङ्ग्रहदीपिकाम्}<br>
तर्कसङ्ग्रहार्थप्रकाशिकाम्।</p>
<p>आचरितस्य मङ्गलस्य<br>
तन्निबन्धनस्य च फलं दर्शयति {चिकीर्षितस्य} इत्यादिना।</p>
<p>ननु समाप्तिं प्रति<br>
मङ्गलस्य कारणता स्यात्चेत्तदा तदाचारणं युज्यत् सैव न<br>
सम्भवतीत्यशङ्कतेनन्विति।{व्यभिचाराद्}इति।<br>
अन्वयव्यतिरेकव्यभिचारज्ञानरूपप्रतिबन्धकसत्त्वात्<br>
नियतान्वयव्यतिरेकसहचारनिश्चयरूपकारणासम्भवेन न<br>
कारणत्वनिश्चय इत्यभिसन्धिः।{समाप्त्यभाव} इति।<br>
अतो न व्यभिचार इत्यनेनान्वयः। विघ्नान्यूनसङ्ख्याकस्य<br>
बलवत्तरस्य वा मङ्गलस्य विघ्ननिरसनद्वारा</p>
<p>समाप्तिसाधनत्वेन<br>
तादृशमङ्गलाभावात्नान्वयव्यभिचार इति भावः।{बहिरेवे}ति। जन्मान्तर एवेत्यर्थः। अतः कुत्रचित्<br>
ग्रन्थकर्तुर्नास्तिकत्वेऽपि न क्षतिः।{अत}इति।<br>
तादृशमङ्गलस्य विघ्नध्वंसद्वारा सत्वात्न व्यतिरेकव्यभिचार<br>
इत्यर्थः। एवं च कारणत्वं सिद्ध्यतीति भावः। परे तु{ऽअतः} उक्तहेतुद्वयात्{न<br>
व्यभिचारः}नान्वयव्यतिरेकव्यभिचारः<br>
{ऽ}इति व्याचख्युः।{मणिकृतस्तु}ऽमङ्गलस्य विघ्नध्वंस एव फलम्।<br>
समाप्तिस्तु स्वसामग्रीवशादेवऽ इत्याहुः। एतत्तत्त्वमस्मदीय{चिन्तामणिव्याख्यायाम्}अनुसन्धेयम्।</p>
<p>मङ्गलस्य श्रुतिबोधितकर्तव्यताकत्वं<br>
व्यवस्थापयितुं शङ्कते  नन्वितति।{अनुमितश्रुतेरेवे}ति।<br>
अत्रायमाशयः श्रुतेः<br>
वेदबोधितकर्तव्यताकत्वरूपवक्ष्यमाणविधेयकोटिप्रविष्टत्वेऽपि<br>
तदन्तर्भावेण विधेयत्वमभ्युपगम्यत् तच्छ्रुतेः अनुमितेः<br>
पूर्वमसिद्धत्वातेतेनऽवह्न्यादिसाध्यकानुमितिविषयतामादाय<br>
वह्नित्वादिकमनुमितम्ऽ इति व्यवहाराभावेन<br>
श्रुतावनुमितत्वव्यवहारः कथमिति शङ्का निरस्ता। श्रुतौ<br>
विधेयत्वाभ्युपगमेन तादृशव्यवहारे बाधकाभावात् ।<br>
एवकारोऽप्यर्थकः। तेनऽमङ्गलं कर्तव्यं समाप्तिफलकत्वात्ऽ<br>
इत्यनुमानरूपप्रमाणान्तरसत्त्वेऽपि न क्षतिः। अन्ये तु<br>
ऽस्वबोधितकर्तव्यताकत्वसम्बन्धेन श्रुतेरेव साध्यता।<br>
अग्रिमग्रन्थस्यात्रैव तात्पर्यम्। एवं च श्रुतेरनुमितत्वोपपत्तिःऽ<br>
इत्याहुः।</p>
<p>{अलौकिके}विधिमन्तरा रागादिप्राप्तभिन्नेत्यर्थः।<br>
{अविगीते}ति धर्मशास्ताविरुद्धेत्यर्थः।{शिष्टे}ति वेदोक्ततत्त्वज्ञानेन वेदविहितकर्मकारीत्यर्थः।<br>
वेदोक्ताहिंसादिकर्तरि बौद्धेऽतिव्याप्तिवारणाय तृतीयान्तम्।{आचारविषयत्वाद्}इति।{आचारः} कृतिः। तस्याः<br>
वृत्त्यनियामकविषयतासम्बन्धेन हेतुता विवादग्रस्ता इति<br>
तद्विषयत्वस्य हेतुत्वानुधावनम्। यथाक्र{मं}हेतुविशेषणप्रयोजनमाह<br>
{भोजनादौ}इत्यादिना।<br>
अलौकिकाविगीताचारविषयत्वस्यैव हेतुतास्तु। अशिष्टाचारविषये<br>
तादृशहेतोरसत्त्वेन व्यभिचारासम्भवातित्याशङ्कामिष्टापत्त्या<br>
परिहरति {शिष्टपदम्}इति। जलताडनादौ अशिष्टाचारविषये<br>
तादृशहेतोरसत्त्वं स्फटयति{न<br>
कुर्यादिति}। स्वर्गादिफले<br>
व्यभिचारवारणाय{आचारविषयत्वे}ति।<br>
विधेयतया आचारविषयत्वार्थकमिति सङ्क्षेपः।<br>
तर्कपदस्यारोपार्थकत्वभ्रमं वारयितुं द्रव्यादिसाधारणतर्कत्वं<br>
निर्वक्ति{तर्क्यन्त}इति।<br>
उपादानरूपसङ्ग्रहस्यासम्भवादाह<br>
{सङ्क्षेपेणे}ति।{स्वरूपकथनम्}स्वरूपज्ञानानुकूलशब्दः। एतावता<br>
द्रव्यादिपदार्था विषयाः, पदार्थतत्त्वावधारणं प्रयोजनम्,<br>
सम्बन्धश्चप्रतिपाद्यप्रतिपादकभावः,<br>
पदार्थतत्त्वावधारणकामोऽधिकारीत्यनुबन्धचतुष्टयं<br>
प्रेक्षावत्प्रवृत्त्यङ्गं सूचितम्। षष्ठीतत्पुरुषभ्रमवारणायाह{सुखेने}ति। सुखबोधरूपप्रयोजनस्यान्यतः सिद्धत्वेन एतद्ग्रन्थकरणे<br>
प्रयोजनाकाङ्क्षा न शाम्यतीत्याशयेनावतारयति{नन्व्}इति।{तेषाम्}भाष्यादिग्रन्थानाम्॥</p>
<p>{बालप्रिया}</p>
<p>निस्समाभ्यधिकसद्गुणाकरं भक्तरक्षणरतं दयानिधिम्।</p>
<p>नित्यसूरिभिरनारतं<br>
स्तुतं वन्दिषीय वृषशैलनायकम् ॥ १ ॥</p>
<p>श्रीशेलवंशनवमौक्तिकतुल्यभासं</p>
<p>वेदान्तलक्ष्मणमुनीन्द्रपदाब्जभृङ्गम्।</p>
<p>सत्तर्कतन्त्रनिगमान्तनितान्ततान्तं</p>
<p>श्रीमन्नृसिंहगुरुवर्यमहं नमामि   ॥ .२   ॥ .</p>
<p>नृत्यत्कलं सकलदिक्षु विभातकीर्तिं</p>
<p>शास्त्रेषु निष्ठितधियं<br>
बहुशिष्ययुक्तम्।</p>
<p>आचारपूतमनवद्यगुणाभिरामं</p>
<p>श्रीदेवनाथगुरुमन्वहमानतोऽस्मि   ॥ .३   ॥ .</p>
<p>न्यायादिशास्त्रविदमात्मगुणोज्ज्वलं तं</p>
<p>सम्भावनादिपरिपन्थिनमात्मवन्तम्।</p>
<p>मत्तातपादमनघं<br>
क्षमया समेतं</p>
<p>श्रीकृष्णतातगुरुवर्यमहं प्रपद्ये   ॥ .४   ॥ .</p>
<p>प्रौढगम्भीरसङ्क्षिप्तवचोविन्यासभासुरा।</p>
<p>नीलकण्ठेन रचिता<br>
दीपिकायाः प्रकाशिका   ॥ .५   ॥ .</p>
<p>गदाधरादिग्रन्थेषु येषां<br>
परिचयो दृढः।</p>
<p>प्रकाशिकाशयं गूढं<br>
तं सम्यग्ज्ञातुमीशते   ॥ .६   ॥ .</p>
<p>बालानामुपकाराय यथाशक्ति<br>
यथामति।</p>
<p>विशदां सरलां<br>
बालप्रियां व्याख्यां करोम्यहम्   ॥ .७   ॥ .</p>
<p>मूलार्थज्ञानमात्रं हि<br>
ममोद्देश्यं मतस्ततः।</p>
<p>अनपेक्षितविस्तारविचारावत्र नादृतौ   ॥ .८   ॥ .</p>
<p>अथ तत्राभवान्<br>
तर्ककर्कशविचारचातुरीधुरीणः नीलकण्ठभट्टाचार्यः<br>
तर्कसङ्ग्रहदीपिकां प्रकाशिकाभिधया स्वकीयव्याख्यया<br>
प्रकाशयितुमिच्छन् चिकीर्षितायाः व्याख्यायाः<br>
निर्विघ्नपरिसमाप्तिमुद्दिश्यशिष्टाचारपरम्पराप्राप्तं<br>
मङ्गलमातनोति{वन्दे<br>
गुरुम्}इति। ननु<br>
तर्कसङ्ग्रहदीपिकामित्यस्य<br>
पदार्थविषयकज्ञानजनकसङ्क्षिप्तशब्दात्मकग्रन्थप्रकाशिकामित्यर्थः।<br>
यथाश्रुतलभ्यः। तत्र शब्दात्मकदीपिकाग्रन्थस्य</p>
<p>शब्दात्मकतर्कसङ्ग्रहप्रकाशकत्वं नोपपद्यते, दीपिकाग्रन्थेन<br>
तर्कसङ्ग्रहग्रन्थार्थस्यैव प्रकाशनातित्यतो व्याचष्टे{तर्कसङ्ङ्ग्रहाथप्रकाशिकाम्}इति। यथा अपवरके आरोपितो दीपः<br>
अपवरकान्तर्निहितानि वस्तूनि प्रकाशयति, तथा दीपिकाख्यो<br>
ग्रन्थोऽपि तर्कसङ्ग्रहान्तर्निगूढानर्थान् प्रकाशयतीति भावः। तथा<br>
च तर्कसङ्ग्रहदीपिकामित्यत्र तर्कसङ्ग्रहशब्दः<br>
तर्कसङ्ङ्ग्रहग्रन्थप्रतिपाद्यार्थपर इति तात्पर्यम्।</p>
<p>चिकीर्षितस्येत्यादिदीपिकाग्रन्थात्मङ्गलस्य<br>
निर्विघ्नपरिसमाप्तिः प्रयोजनम्, तन्निबन्धनस्य शिष्यशिक्षा<br>
प्रयोजनमिति लभ्यत् तत्र मङ्गलग्रन्थसमाप्त्योः कार्यकारणभावो<br>
न सम्भवति, अन्वयव्यभिचारात्व्यतिरेकव्यभिचाराच्चेति शङ्कितं<br>
&lsquo;ननु मङ्गलस्य&rsquo;इत्यादिना दीपिकायाम्। तत्र<br>
व्यभिचारस्य कथ कार्यकारणभावाभावप्रयोजकत्वमित्याशङ्कायामाह<br>
प्रकाशिकायाम्{अन्वयव्यतिरेकेत्यादिनाम्}। अयं भावः कारणतानिश्चयं प्रति<br>
नियतान्वयसहचारनिश्चयः नियतव्यतिरेकसहचारनिश्चयश्च<br>
कारणम्। नियतान्वयसहचारो नाम १ आरणव्यापककार्यकत्वम्।<br>
नियतव्यतिरेकसहचारो नाम २ आरणाभावव्यापककार्याभावकत्वम्।<br>
अन्वयव्यभिचारो नाम कारणसत्त्वेऽपि कार्याभावः,<br>
कारणाव्यापककार्यकत्वमिति यावत् । व्यतिरेकव्यभिचारो नाम<br>
कारणाभावेऽपि कार्यसत्त्वम्, कारणाभावाव्यापककार्याभावकत्वमिति<br>
यावत् । तत्र नियतान्वयसहचारज्ञानं प्रति अन्वयव्यभिचारज्ञानं<br>
प्रतिबन्धकम्। नियतव्यतिरेकसहचारज्ञानं प्रति<br>
व्यतिरेकव्यभिचारज्ञानं प्रतिबन्धकम्। प्रकृते मङ्गलरूपकारणे<br>
सत्यपि किरणावल्यादौ समाप्तिरूपकार्यादर्शनात्मङ्गलं<br>
सवाव्यापकसमाप्तिकमिति</p>
<p>ओं</p>
<p>॥ श्रीः ॥</p>
<p>प्रणमामि<br>
दक्षिणाम्र्तिव्यासशङ्कररूपिणम्।</p>
<p>ज्योतिर्मयं गुरुं<br>
चन्द्रशेखरेन्द्रसरस्वतोम्॥</p>
<p>१.<br>
कारणव्यापककार्यकत्वमिति। यत्र यत्र चक्रादिसहकृतदण्डरूपं कारणं<br>
तत्र घटरूपं कार्यमिति व्याप्त्या</p>
<p>दण्डव्यापकघटात्मककार्यकत्वस्य दण्डे सत्त्वात्दण्डः<br>
नियतान्वयसहचारवानिति भावः।</p>
<p>२.<br>
कारणाभावव्यापककार्याभावकत्वमिति। यत्र यत्र<br>
चक्रादिसहकृतदण्डाभावः तत्र घटाभाव इति तण्डाभावव्यापको<br>
घटाभावः। तथा च स्वाभावव्यापककार्याभावकत्वात्दण्डः<br>
नियतव्यतिरेकसहचारवानिति भावः।</p>
<p>निश्चयरूपप्रतिबन्धकसत्त्वात्मङ्गलं<br>
स्वव्यापकसमाप्तिकमित्याकारकनियतान्वयसहचारनिश्चयो न भवति।<br>
एवं मङ्गलरूपकारणाभावेऽपि कादम्बर्यादौ<br>
समाप्तिरूपकार्यदर्शनात्मङ्गलाभावव्यापकत्वं समाप्त्यभावे<br>
नास्ति, मङ्गलाभाववति १ अमाप्तेः सत्त्वात् । तथा च मङ्गलं<br>
स्वाभावाव्यापकसमाप्त्यभावकमिति निश्चयरूपप्रतिबन्धकसत्त्वात्<br>
मङ्गलं स्वाभावाव्यापकसमाप्त्यभावकमिति<br>
निश्चयरूपप्रतिबन्धकसत्त्वात्मङ्गलं<br>
स्वाभावव्यापकसमाप्त्यभावकमित्याकारकनियतव्यतिरेकसहचारनिश्चयो<br>
न भवति। तथा च नियतान्वयव्यतिरेकसहचारनिश्चयरूपस्य<br>
कारणस्याभावात्मङ्गलं समाप्तिकारणमित्याकारकः मङ्गले<br>
समाप्तिनिरूपितकारणत्वावगाही निश्चयो न भवतीति।</p>
<p>ननु किरणावल्यादौ<br>
मङ्गले सत्यपि समाप्त्यभावातन्वयव्यभिचार इति शङ्कायाः<br>
समाधानार्थं हिऽकिरणावल्यादौ विघ्नबाहुल्यात्समाप्त्यभावःऽ<br>
इति ग्रन्थः प्रावर्तत् तेन तु ग्रन्थेनान्वयव्यभिचार एव दृढीकृतः,<br>
कारणे मङ्गले सत्यपि समाप्त्यभावस्य प्रतिपादनातित्याशङ्क्य<br>
यथा तस्मात्ग्रन्थातन्वयव्यभिचारस्य परिहारो लभ्येत तथा<br>
तात्पर्थं कथयति<br>
{विघ्नान्यूनसङ्ख्याकस्ये}ति।<br>
मङ्गलं हि न साक्षात्समाप्तिकारणम्, किं तु विघ्नध्वंसद्वारा।<br>
विघ्नध्वंसश्च विघ्नान्यूनसङ्ख्याकात्बलवत्तराद्वा मङ्गलात्<br>
भवति। तथा च विघ्नान्यूनसङ्ख्याकं बलवत्तरं वा मङ्गलं<br>
समाप्तिकारणम्। किरणावल्यादौ च विघ्नानां बहुत्वात्तादृशं<br>
मङ्लं नास्तीति समाप्तिरूपं कार्यं नाभूत् । अतः कारणे सति<br>
कार्याभावात्मकः अन्वयव्यभिचारो नास्तीति भावः।<br>
निघ्नसमसङ्ख्याकस्येत्युक्तौ विघ्नाधिकसङ्ख्याकस्य मङ्गलस्य<br>
कारणत्वमिष्टं नोपपद्येतेत्यत उक्तं<br>
{विघ्नान्युनसङ्ख्याकस्ये}ति।<br>
विघ्नापेक्षयान्यूनसङ्ख्याकमपि मङ्गलं बलवत्तरं चेत्तस्य</p>
<p>१. समाप्तेः<br>
सत्वादिति। तथा च मङ्गलाभाववति समाप्त्यभावाभावरूपसमाप्तेः<br>
सत्त्वात्तत्प्रतियोगित्वमेव समाप्त्यभावस्येति<br>
मङ्गलाभाववन्निष्ठात्यन्ताभावाप्रतियोगित्वरूपं<br>
मङ्गलाभावव्यापकत्वं समाप्त्यभावस्य नास्तीति भावः।</p>
<p>विघ्ननाशकत्वमिष्यत्<br>
विघ्नान्येनसङ्ख्याकस्येत्युक्तौ तत्सङ्ग्रहो न स्यादित्यालोच्योक्तम्<br>
{बलवत्तरस्य वे}ति। ननु कादम्बर्यादौ नास्तिककृते<br>
ग्रन्थे मङ्गलाभावेऽपि समाप्तिदर्शनात्व्यतिरेकव्यभिचार इति<br>
शङ्कायाः परिहारार्थं हिऽकादम्बर्यादौ ग्रन्थाद्बहिरेव मङ्गलं<br>
कृतमतो न व्यभिचारःऽ इति दीपिकाग्रन्थः प्रवृत्तः। तेन च{बहिरेव} ग्रन्थारम्भे मङ्गलनिबन्धनमकृत्वा, मङ्गलं कृतम्,<br>
मङ्गलनिबन्धनमवे न कृतम्, मङ्गलं तु कृतेमेवेत्यर्थो<br>
लभ्यत् स तु न युक्तः; नास्तिकेन कादम्बर्यादिग्रन्थप्रणेत्रा<br>
ईश्वरनमस्कारादिरूपमङ्गलकरणासम्भवादित्याशङ्क्य<br>
व्याचष्टे{बहिरेवे}ति।{जन्मान्तरमेवेत्यर्थ}इति। तथा च तादृशग्रन्थकर्तुः एतज्ज्नमनि नास्तिकत्वेऽपि<br>
जन्मान्तरे आस्तिकत्वात्तदानीं कृतात्मङ्गलातस्मिन् जन्मनि<br>
समाप्तिः। अतः कारणाभावेऽपि कार्यरूपः व्यतिरेकव्यभिचारो<br>
दुर्वच इत्याशयः। ननु जन्मान्तरीयमङ्गलस्य तदानीमेव<br>
नष्टत्वातेतज्जन्मीयसमाप्त्यव्यवहितपूर्वमसतस्तस्य १ अथं<br>
कारणत्वं, कथं वा व्यतिरेकव्यभिचारपरिहार इत्याशङ्क्य<br>
स्वजन्यविघ्नध्वंसवत्त्वसम्बन्धेन मङ्गलस्य कारणत्वात्<br>
मङ्गलाभावे१ इ तज्जन्यविघ्नध्वंसरूपद्वारसत्त्वात्<br>
कारणत्वमुपपद्यते, यथा यागस्य नाशेऽपि तज्जन्यापूर्वरूपद्वारस्य<br>
स्वर्गाव्यवहितपूर्वं सत्त्वात्यागस्य स्वर्गकारणत्वं तद्वदित्याशयेन<br>
समाधत्ते{तादृशमङ्गलस्य<br>
विघ्नध्वंसद्वारे}ति।{एवं च कारणत्वं सिध्यतीति}। पूर्वोक्तरीत्या<br>
अन्वयव्यतिरेकव्यभिचारयोः परिहृतत्वात्<br>
अन्वयव्यतिरेकव्यभिचारनिश्चयरूपप्रतिबन्धकाभावात्<br>
नियतान्वयव्यतिरेकसहचारनिश्चयरूपकारणसत्त्वात्मङ्गलस्य<br>
समाप्तिकारणत्वनिश्चयो भवतीत्यर्थः। अथवा एवं च<br>
जन्मान्तरीयमङ्गलस्य विघ्नध्वंसद्वारा सत्त्वात्</p>
<p>जन्मान्तरीयमङ्गलस्य<br>
२ अमाप्तयव्यवहितपूर्ववूत्तित्वरूपं कारणत्वं सिध्यतीति भावः।</p>
<p>१. कथं कारणत्वमिति।<br>
कार्याव्यवहितप्राक्क्षणवृत्तित्वस्यैव कारणत्वपदार्थत्वादिति भावः।</p>
<p>२.<br>
समाप्त्यव्यवहितेत्यादि। तथा च साक्षात्सम्बन्धेन समवायेन समाप्तेः<br>
पूर्वं मङ्गलस्याभावेऽपि स्वजन्यविघ्नध्वंसवत्त्वसम्बन्धेन सत्त्वात्<br>
समाप्त्यव्यवहितपूर्वक्षणवृत्तित्वमस्तीति भावः।</p>
<p>{उक्तहेतुद्वयादि}<br>
ति ऽकिरणावल्यादौ<br>
विघ्नबाहुल्यात्समाप्त्यभावः, कादम्बर्यादौ ग्रन्थात्बहिरेव<br>
मङ्गलं कृतम्ऽ इति पूर्वग्रन्थोक्तहेतुद्वयादित्यर्थः।{स्वसामग्रीवशाद्}इति। स्वस्याः समाप्तेः सामग्री<br>
बुद्धिप्रतिभादिकारणकलापाः तद्वशात्तदधीनतयेत्यर्थः। सत्यपि<br>
मङ्गले बुद्धिप्रतिभादिकारणकलापाभावे ग्रन्थसमाप्तेरसम्भवात्<br>
बुद्धिप्रतिभादिकमेव समाप्तिं प्रति कारणम्। मङ्गलं तु<br>
समाप्तिप्रतिबन्धकविघ्नोत्सारणे कारणमिति मणिकाराशयः।</p>
<p>मङ्गलं कर्तव्यमिति<br>
ज्ञानमन्तरा मङ्गलं न कोऽपि कुर्यात् । १ अद्विषयककृतिं प्रति<br>
तद्विशेष्यककृतिसाध्यताज्ञानस्य कारणत्वात् । कर्तव्यत्वं च<br>
कृतिसाध्यत्वम्। मङ्गलं कर्तव्यमिति ज्ञानं च शिष्टानां ग्रन्थारम्भे<br>
मङ्गलानुष्ठानरूपेण आचारेण अनुमिता याऽसमाप्तिकामो<br>
मङ्गलमाचरेतऽ इति श्रुतिः तया भवति इत्याशयेन पूर्वं<br>
ऽशिष्टाचारानुमितश्रुतिबोधितकर्तव्यताकमिष्टदेवतानमस्कारात्मकं<br>
मङ्गलम्ऽ इति{दीपिकायामु}क्तम्। तेन<br>
मङ्गलस्य कर्तव्यत्वे शिष्टाचारानुमिता श्रुतिः प्रमाणमिति लभ्यत्<br>
तदवे श्रुतिप्रमाणककर्तंव्यताकत्वं मङ्गलस्य शङ्कासमाधानरूपेण<br>
स्थापयतिऽननु मङ्गलस्य कर्तव्यत्वे किं प्रमाणम्ऽ इत्यादिना<br>
दीपिकाग्रन्थेन्  तदेतदाह<br>
{प्रकाशिकायाम्मङ्गलस्य श्रुतिबोधितकर्तव्यताकत्वं<br>
व्यवस्थापयितुम्}इति।</p>
<p>ननु मङ्गलस्य<br>
कर्तव्यत्वेऽसमाप्तिकामो मङ्गलमाचरेतऽ इति श्रुतिर्न<br>
प्रमाणम्। तादृशश्रुतेः पठ्यमानवेदे कुत्राप्यदर्शनात्<br>
इत्याशङ्कायां शिष्टाचारानुमितेति श्रुतेर्विशेषणमुपात्तं{दीपिकायाम्।} यद्यपि श्रुतिः न प्रत्यक्षा तथापि आचारेण<br>
लिङ्गेन तादृशी श्रुतिरनुमीयत् तथा च आचारानुमिता श्रुतिः<br>
मङ्गलकर्तव्यत्वे प्रमाणमिति</p>
<p>१. तद्विषयककृति<br>
प्रतीति। यथा यागविषयकप्रयत्नं प्रतिऽयागः मत्कृतिसाध्यःऽ<br>
इत्याकारकं यागविशेष्यकं कृतिसाध्यत्वप्रकारकं ज्ञानं<br>
कारणमिति भावः।</p>
<p>तदाशयः।<br>
अनुमानप्रकारश्चऽमङ्गलं वेदबोधितकर्तव्यताकम्ऽ<br>
इत्यादिग्रन्थेन प्रदर्शितः। तस्मिननुमाने<br>
वेदबोधितकर्तव्यताकत्वं हि साध्यम्, न तु वेदः। यत्<br>
अनुमानसाध्यं  अनुमितिविधेयं तदेवानुमिन्तमित्युच्यत् तथा</p>
<p>च<br>
वेदबोधितकर्तव्यताकत्वं शिष्टाचारानुमितं न तु वेद इति<br>
कथं श्रुतेः शिष्टाचारानुमितत्वमुपपद्यते?<br>
अनुमितिविधेयतावच्छेदकस्यापि अनुमितिविषयत्वमात्रेण<br>
अनुमितिविधेयत्वमङ्गीकृत्यानुमितमिति व्यवहारोपपादने<br>
वह्नित्वमनुमितमित्यपि व्यवहारापत्तेरित्याशङ्कायाम्<br>
आशयमाविष्करोति<br>
{अत्रायमाशय}इति।</p>
<p>{वेदवोधिते}त्यादि। वेदबोधितकर्तव्यताकत्वरूपं<br>
यत्वक्ष्यमाणं विधेयं साध्यं तत्कोटिप्रविष्टत्वेऽपि<br>
तदवच्छेदकत्वेऽपीत्यर्थः।{अपिना}<br>
विधेयतावच्छेदकस्य<br>
विधेयत्वासम्भवरूपो विरोधो द्योत्यत्{तदन्तर्भावेण}विधेयतावच्छेदकान्तर्भावेण्{तच्छ्रुतेः}<br>
ऽसामाप्तिकामो मङ्गलमाचरेतऽ इति श्रुतेः।{अनुमितेः}{पूर्वमसिद्धत्वादिति।}<br>
तथा च अनुमितेः<br>
पूर्वमसिद्धत्वमेव अनुमितिविधेयतायां प्रयोजकम्। मङ्गलस्य<br>
कर्तव्यता अनुमितेः पूर्वमसिद्धेते तत्र यथा अनुमितिविधेयता<br>
अस्ति, तथा अनुमितेः पूर्वमसिद्धत्वात विधेयतावच्छेदकभूतायां</p>
<p>श्रुतावपि<br>
विधेयताख्यविषयता अङ्गीक्रियत् ततश्च<br>
श्रुतेरनुमितिविधेयत्वातनुमितत्वमुपपद्यत इति<br>
श्रुतिश्शिष्टाचारानुमिता इति व्यवहारे न किमपि बाधकमिति<br>
भावः।</p>
<p>ननु<br>
अनुमितिविधेयतावच्छेदकस्याप्यनुमितिविधेयत्वाङ्गीकारे<br>
ऽपर्वतो वह्निमान्ऽ इति अनुमितिविधेयतावच्छेदकस्य<br>
वह्नित्वस्यापि तादृशानुमितिविधेयत्वं स्यात् । तथा च<br>
वह्निर्धूमानुमिन्त इति</p>
<p>व्यवहारवत्वह्नित्वं<br>
धूमानुमितमिति व्यवहारोऽपि प्रामाणिकः स्यातित्याशङ्कां<br>
समाधत्ते{एतेने}ति। अनुमिन्तेः पूर्वमसिद्धस्यैव<br>
विधेयतावच्छेदकस्य अनुमितिविधेयत्वाङ्गीकारेणेत्यर्थः। तथा च<br>
वह्नित्वस्यानमितेः पूर्वं सिद्धतया नानुमितिविधेयत्वप्रसङ्ग<br>
इति भावः।{अनुमितिविषयताम्}इति।<br>
विधेयतावच्छेदकतारूपां विषयतामित्यर्थः। विशेष्यतया<br>
विशेषणतया वा अनुमितिविषयत्वमेव अनुमितत्वव्यवहारे<br>
प्रयोजकमिति स्वीकारेणेत्यर्थः।<br>
{श्रुतौ}{विधेयत्वाभ्युपगमेने}ति। अनुमितेः पूर्वमसिद्धत्वादिति शेषः।{तादृशव्यवहार} इति। श्रुतिः अनुमिता इति व्यवहार<br>
इत्यर्थः।{बाधकाभावाद्}इति।</p>
<p>अनुमितमिति<br>
व्यवहारे अनुमितेः पूर्वं सिद्धत्वं बाधकम्, तदभावातित्यर्थः।<br>
ननुऽश्रुतेरेव प्रमाणत्वात्ऽ इत्यत्र एवकारस्य<br>
अन्ययोगव्यवच्छेदार्थकतया श्रुत्यतिरिक्तस्य प्रमाणत्वं व्यवच्छिद्यत<br>
इति प्रतीयत् तन्न सङ्गच्छते, मङ्गलकर्तव्यतायांऽमङ्गलं<br>
कर्तव्यं समाप्तिफलकत्वात्ऽ इत्यनुमानस्यापि<br>
प्रमाणत्वादित्याशङ्कायामाह<br>
{एवकारोऽप्यर्थक}इति।<br>
अपेरर्थो यस्य सः अप्यर्थकः, अप्यर्थसुच्चयार्थक इत्यर्थः। तथा च<br>
श्रुतेरेवेत्यस्य श्रुतेरपीत्यर्थः। अपिना अनुमानस्य प्रमाणत्वं<br>
समुच्चीयत् अतो नासङ्गतिरिति भावः।</p>
<p>श्रुतेरनुमितत्वं<br>
अनुमितिविधेयतावच्छेदकेऽपि पूर्वमसिद्धे विधेयत्वाङ्गीकारेण<br>
उपपादितं प्रकाशिकाकारैः। एतं क्लेशं श्रुतेरनुमितत्वम्<br>
उपपादयतां मतमाह{अन्ये त्वि}<br>
ति।ऽमङ्गलं<br>
वेदबोधितकर्तव्यताकम्ऽ इति प्रतिज्ञायाः मङ्गलं<br>
स्वबोधितकर्तव्यताकत्वसम्बन्धेन वेदविशिष्टमित्यर्थः। तथा च<br>
तादृशानुमितौ वेद एव विधेय इति<br>
वेदस्यानुमितत्वमनायासेनोपपद्यत इति भावः।<br>
ईदृशपरम्परायाः साध्यतावच्छेदकसम्बन्धत्वे मानाभावः,<br>
यथाश्रुतमूलार्थत्यागश्चास्वरसः{आहु}रित्यनेन सूचितः।</p>
<p>दीपिकायाम्{अलौकिकाविगीतशिष्टाचारविषयत्वाद्}इति। शिष्टानामाचारः शिष्टाचारः<br>
शिष्टाचारस्य विषयः शिष्टाचारविषयः, अविगीतश्चासौ<br>
शिष्टाचारविषयश्च अविगीतशिष्टाचारविषयः, अलौकिकश्चासौ<br>
अविगीतशिष्टाचारविषयश्च अलौकिकाविगीन्तशिष्टाचारविषयः तस्य<br>
भावस्तत्त्वम्। अलौकिकत्वे सति अविगीतत्वे सति शिष्टाचारविषयत्वं<br>
हेतुरिति फलितम्। लौकिकत्वं विध्यतिरिक्तप्रमाणगम्यत्वम्,<br>
तद्भिन्नत्वमलैङ्किकत्वम्। हेतौ</p>
<p>अलौकिकत्वानुपादाने<br>
रागप्राप्ते भोजनादौ वेदबोधितकर्तव्यताकत्वरूपसाध्याभाववति<br>
अविगीतशिष्टाचारविषयत्वरूपहेतुसत्त्वात्व्यभिचारः स्यात् ।<br>
तद्वारणाय अलैङ्किकत्वमुपात्तम्। अविगीतत्वं धर्मशास्त्रानिषिद्धत्वम्।<br>
तदनुपादाने वेदबोधितकर्तव्यताकत्वरूपसाध्याभाववति<br>
रात्रिश्राद्धादौ १ लैङ्किकशिष्टाचारविषयत्वरूपहेतुसत्त्वात्<br>
व्यभिचारः स्यात् । तद्वारणाय अविगीतत्वमुपात्तम्। रात्रिश्राद्धादेः<br>
ऽरात्रौ श्राद्धं न कुर्वीतऽ इति धर्मशास्त्रनिषिद्धत्वात्न तत्र<br>
व्यभिचारः।</p>
<p>प्रकाशिकायां{विधिमन्तरे}ति। लिङ्लोट्तव्यप्रत्ययघटितं<br>
वेदवाक्यं विधिः।{वेदोक्ततत्त्वज्ञानेने}ति।<br>
तृतीयायाः जन्यत्वमर्थः कर्मकारीत्यत्र कृधात्वर्थकृत्यन्वयि।<br>
वेदोक्तं यत्तत्त्वं तद्विषयकज्ञानजन्या या<br>
वेदविहितकर्मविषयककृतिः तदाश्रयः शिष्ट इत्यर्थः।{वेदोत्थतत्त्वज्ञानेने}ति क्वचित्पाठः। वेदजन्यं यत्तत्त्वज्ञानं<br>
तेनेत्यर्थः। स एव पाठश्रोयान्। वेदविहितकर्मकर्ता शिष्टः<br>
इत्येतावन्मात्रोक्तौ वेदविहिताहिंसादिकर्मकर्तुः बौद्धस्यापि<br>
शिष्टत्वापत्तिः। तद्वारणाय{वेदोत्थतत्त्वज्ञानेने}ति। बौद्धस्य यतहिंसादितत्त्वज्ञानं न तत्वेदजन्यमिति<br>
नातिव्याप्तिः। यद्वा{वेदोक्तत्त्वज्ञानेने}ति<br>
पाठः २ आधीयान्। इदं वेदोक्तमिति ज्ञानपूर्वकं यः वेदविहितं<br>
कर्म करोति स शिष्टः। बौद्धस्तु वेदविहितमहिंसादिकं कर्म<br>
कुर्वन्नपि इदं वेदोक्तमिति बुद्ध्या न करोति, तेन<br>
वेदप्रामाण्यानभ्युपगमादिति न तस्य शिष्टत्वापत्तिः।</p>
<p>ननु शिष्टाचारस्यैव<br>
हेतुत्वमस्तु, किमाचारविषयत्वपर्यन्तस्य हेतुत्वानुधावनेन्  न च<br>
आचारः कृतिः, तस्या</p>
<p>१. अलौकिकेति।<br>
रात्रिश्राद्धस्यऽश्राद्धं कुर्वीतऽ इति विधिनैवावगमात्<br>
विध्यतिरिक्तप्रमाणानवगम्यत्वरूपमलौकिकत्वमस्तीति भावः।</p>
<p>२. साधीयानिति। तथा<br>
च वेदोक्तत्वप्रकारकज्ञानजन्ययागादिकर्मानुकूलकृतिमत्त्वं<br>
शिष्टत्वमिति लभ्यत्</p>
<p>आत्मनिष्ठत्वेन<br>
मङ्गलरूप पक्षनिष्ठत्वाभावात्कथं हेतुत्वमिति वाच्यम्।<br>
कृतेर्विंषयतासम्बन्धेन हेतुत्वसम्भवात्, समवायेन आत्मनिष्ठायाः<br>
कृतेः विषयतासम्बन्धेन मङ्गलनिष्ठतया<br>
हेतुत्वसम्भवादित्याशङ्क्याह{आचारः}</p>
<p>{कृतिरि}त्यादिना। वृत्तिः आधेयता तन्नियामकः<br>
सम्बन्धः वृत्तिनियामकः सम्बन्धः संयोगसमवायादिः। विषयता तु न<br>
वृत्तिनियामकसम्बन्धः। विषयतासम्बन्धेन कृतिः मङ्गलवृत्तिरिति<br>
प्रतीत्यभावात् । वृत्तिनियामकसम्बन्ध एव च हेतुतावच्देदकसम्बन्धः<br>
न तु वृत्त्यनियामको विषयतादिः। तथा च कृतेः<br>
विषयतासम्बन्धावच्छिन्नहेतुत्वासम्भवाताचारविषयत्वस्य<br>
हेतुत्वानुधावनम्। विषयत्वं तु स्वरूपसम्बन्धेन हेतुः,<br>
स्वरूपसम्बन्धस्तु वृत्तिनियामक इति तेन सम्बन्धेन<br>
आचारविषयत्वस्य हेतुत्वं सम्भवतीत्याशयः।</p>
<p>आचारविषयत्वपदस्य<br>
प्रयोजनं मूलेऽनुक्तमिति स्वयं तत्प्रयोजनं कथयति{स्वर्गादिफल}इति। तथा च हेतौ<br>
आचारविषयत्वपदानुपादाने अलौकिकत्वे सति अविगीतत्वं हेतुः<br>
स्यात् । स्वर्गादिरूपे फलेऽपि तत्सत्त्वात्<br>
वेदबोधितकर्तव्यताकत्वरूपसाध्याभावात्व्यभिचारः स्यादिति<br>
तद्वारणाय{आचारविषयत्वात्}<br>
इत्युपात्तम्। स्वर्गादेस्तु<br>
कृतिविषयत्वं नास्तीति न व्यभिचार इति भावः। ननु कृतेः<br>
उद्देश्यं विधेयमुपादानमिति विषयत्रयमस्ति। यागः विधेयः स्वर्ग<br>
उद्देश्यः प्रयाजाद्यङ्गजातमुपादानम्। स्वर्गे<br>
कृतिनिरूपितोद्देश्यताख्यविषयतायाः सत्त्वात्<br>
कृतिविषयत्वोपादानेऽपि व्यभिचार इत्याशङ्क्याह{विधेयतया आचारविषयत्वार्थकमि}<br>
ति। तृतीयाया अभेदोर्ऽथः।<br>
आचारनिरूपितविधेयत्वाभिन्नविषयत्वं हेतुः। स्वर्गादैं<br>
कृतिनिरूपितविधेयताख्यविषयत्वाभावात्न व्यभिचार इति<br>
भावः।</p>
<p>ननु व्याप्यारोपेण<br>
व्यापकारोपस्तर्कः। तथा च तर्कसङ्ग्रह इत्यस्य<br>
व्याप्यारोपजन्यव्यापकारोपात्मकतर्कप्रतिपादकग्रन्थ इत्यर्थो<br>
भवति। स न युज्यते, तर्कसङ्ग्रहग्रन्थेन<br>
आरोपमात्रस्याप्रतिपादनात्, इतरपदार्थानामपि<br>
प्रतिपादनादित्याशङ्क्य तर्कशब्देन यथा ग्रन्थप्रतिपाद्यसकलपदार्थः।<br>
प्रतिपाद्येत तथा तर्कशब्दो व्युत्पाद्यते दीपिकायामित्याह{तर्कपदस्ये}त्यादिना।{आरोपार्थकत्वभ्रममिं}ति। व्याप्यारोपेण व्यापकारोपार्थकत्वभ्रममित्यर्थः।<br>
सङ्ग्रहशब्दस्योपादानमित्यप्यर्थोऽस्ति। सोऽत्र न सम्भवति;<br>
१ उणादिपदार्थानां, द्रव्येष्वपि आकाशादिनामुपादानस्यासम्भवात् ।<br>
उपादानं हि हस्तकरणकव्यापारविशेषः। तस्मात्<br>
सङ्ग्रहपदस्यसङ्क्षेपेण स्वरूपकथनमित्यर्थो मूले वर्णित<br>
इत्याह{उपादानरूपे}ति। ननु स्वरूपकथनमित्यत्र<br>
कथनशब्दस्योच्चारणमर्थः। उच्चारणं नाम<br>
ताल्वोष्ठपुटसंयोगानुकूलव्यापारः। तस्य शब्दमात्रविषयकस्य<br>
द्रव्यादिपदार्थस्वरूपविषयकत्वासम्भवात्स्वरूपकथनमिति शब्दः कथ<br>
साधुरित्याशङ्क्याह{स्वरूपकथनं<br>
स्वरूपज्ञज्ञनानुकूलः}{शब्द} इति। तथा च प्रकृते कथनशब्दस्य नोच्चारणमर्थः, किन्तु<br>
ज्ञानानुकूलः शब्दोर्ऽथः। ज्ञाने स्वरूपविषयकत्वान्वयात्<br>
पदार्थंस्वरूपविषयकज्ञानानुकूलशब्दः स्वरूपकथनशब्दार्थ इति<br>
नानुपपत्तिरिति भावः।</p>
<p>प्रेक्षावतां<br>
बुद्धिपूर्वकारिणां या ग्रन्थाध्ययने प्रवृत्तिः तत्र<br>
अनुबन्धचतुष्टयमङ्गम्। विषयप्रयोजनसम्बन्धाधिकारिणः<br>
चत्वारोऽनुबन्धाः। अनुबध्नन्ति पुरुषं ग्रन्थाध्ययने<br>
प्रेरयन्तीत्यनुबन्धाः ग्रन्थप्रतिपाद्यो विषयः, ग्रन्थाध्ययनस्य<br>
प्रयोजनम्, ग्रन्थस्य विषयस्य च सम्बन्धः, गन्थाध्ययनेऽधिकारी<br>
इत्येतेषां चतुर्णां ज्ञानं विना न कोऽपि ग्रन्थाध्ययने प्रवर्तेत्<br>
तथा चावश्यवक्तव्यस्यानुबन्धचतुष्टयस्याकथनात्मूलस्य<br>
न्यूनतामाशङ्क्य तच्चतुष्टयं कण्ठरवेणानुक्तमपि लेन<br>
सूचितमेवेत्याह {एतावते}<br>
ति। तर्कसङ्ङ्ग्रहपदस्य<br>
व्याख्यानेनेत्यर्थः। सुखबोधाय इत्यत्र सुखस्य बोध इति<br>
षष्ठीतत्पुरंषाङ्गीकारे सुखविषयकबोधः अस्य ग्रन्थस्य<br>
प्रयोजनमिति लभ्येत् तथा सति निखिलपदार्थबोधकत्वं<br>
तर्कसङ्ङ्ग्रहपदव्याख्यानेन सूचितं विरुध्येत् अतः सुखेन</p>
<p>१.<br>
गुणादिपदार्थानामित्यस्य उपादानस्यासम्भवादित्यनेनान्वयः।</p>
<p>बोध इति<br>
तृतीयातत्पुरुषतया व्याख्यातमित्याह  षष्ठीतत्पुरुषेति। अन्यतः<br>
सिद्धत्वेनेति। भाष्यादिग्रन्थान्तरपठनादपि सिद्धत्वेनेत्यर्थः॥</p>
<hr>
<p>{तर्कसङ्ङ्ग्रहः}</p>
<p>{पदार्थविभागः}</p>
<p>{आन्ट्स्_२      द्रव्यगुणकर्मसामान्यविशेषसमवायाभावाः सप्त पदार्थाः ॥}</p>
<p>{दीपिका}</p>
<p>पदार्थान्<br>
विभजते {द्रव्ये}ति। पदस्यार्थः पदार्थ इति व्युत्पत्त्या<br>
अभिधेयत्वं पदार्थसामान्यलक्षणम्। ननु विभागादेव सप्तत्वे सिद्धे<br>
सप्तपदग्रहणं व्यर्थमिति चेत् न्<br>
अधिकसङ्ख्याव्यवच्छेदार्थकत्वात् । ननु अतिरिक्तः पदार्थः प्रमितो<br>
वा न वा। नाद्यः; प्रमितस्य निषेधायोगात् । न द्वितीयः;<br>
प्रतियोगिप्रमितिं विना निषेधानुपपत्तेरिति चेत् न्  पदार्थत्वं<br>
द्रव्यादिसप्तान्यतमत्वव्याप्यमिति। व्यवच्छेदार्थकत्वात् । ननु<br>
सप्तान्यतमत्वं सप्तभिन्नभिन्नत्वम्। सप्तभिन्नस्याप्रसिद्ध्या कथं<br>
सप्तान्यतमत्वव्याप्तिनिश्चय इति चेत् न्  द्रव्यादिसप्तान्यतमत्वं<br>
नाम द्रव्यादिभेदसप्तकाभाववत्त्वम्। अतो दोषविरहात् ।</p>
<p>एवमग्रेऽपि द्रष्टव्यम्॥</p>
<p>{प्रकाशिका}</p>
<p>{मूलै सप्तपदार्था}इति। द्रव्यत्वादिरूपाये<br>
पदार्थविभाजकाः सप्तोपाधयः तदन्यतमवन्तः पदार्था इत्यर्थः।<br>
तत्र सप्तत्वमपेक्षाबुद्धिविशेषविषयत्वम्। एवमग्रिमग्रन्थस्यापि अत्रैव<br>
पर्यवसानमवधेयम्।</p>
<p>ननु<br>
सामान्यधर्मज्ञानस्य विशेषविज्ञासां प्रति हेतुत्वात्<br>
सामान्यलक्षणकथनानन्तरमेव विभागो युक्तः। तथा च मूले<br>
कथमादौ विभाग इति न्यूनतां परिहरति{पदस्ये}ति। पदस्यार्थः अभिधेयः इति व्युत्पत्त्या<br>
पदसम्बन्ध्यभिधाविषयत्वस्य लाभेऽपि<br>
पदसम्बन्धित्वांशस्याव्यावर्तकत्वादाह{अभिधेयत्वम्}इति।<br>
लक्षणं लभ्यत इति शेषः। तथा च न न्यूनतेति भावः।{विभागादेवे}ति। पदार्थत्वावान्तरधर्मपुरस्कारेण<br>
धर्मिप्रतिपादनादेवेत्यर्थः।{अधिकसङ्ख्याव्यवच्छेदार्थकत्वाद्}इति।<br>
तादृशसङ्ख्यानिषेधसिद्धिफलकत्वादित्यर्थः। उद्देश्यविधेयभावस्थले<br>
उद्देश्यतावच्छेदके<br>
विधेयव्याप्यत्वभानमौत्सर्गिकमित्याशयेनाह{पदार्थत्वम्}इति।{इति व्यवच्छेदार्थकत्वाद्}इति। इति एतद्रूपो यो<br>
व्यवच्छेदोनिर्णयस्तदर्थकत्वादित्यर्थः।{सप्तभिन्नभिन्नत्वम्}इति।<br>
द्रव्यादयो ये सप्तपदार्थाः तद्भेदकूटविशिष्टभिन्नत्वं<br>
वक्तव्यमित्यर्थः।{द्रव्यादिभेदसप्तकाभाववत्त्वम्}इति। द्रव्यादिभेदानां प्रत्येकं प्रसिद्धानां सप्तानां<br>
कुत्राप्यसत्त्वेन तादृशभेदसप्तकत्वावच्छिन्नाभावस्य सर्वत्र सत्त्वात्न<br>
दोष इति भावः। वस्तुतस्तु&rsquo;पदार्थत्वं<br>
द्रव्यादिसप्तान्यतमत्वव्याप्यम्&rsquo;<br>
इत्यस्य पदार्थत्वं<br>
द्रव्यत्वादिसप्तोपाध्यन्यतमवत्त्वव्याप्यमित्यर्थः। तेन बहुषु<br>
पुस्तकेषु सप्तान्यतमत्वाप्रसिद्धिशङ्कातत्समाधानपरस्य&rsquo;ननु<br>
सप्तान्यतमत्वम्&rsquo;इत्यादिग्रन्थस्यासत्त्वेऽपि न क्षतिरिति<br>
ध्येयम्।{एवमग्रेऽपा}ति। एवं रीत्या द्रव्याणीत्यादावपीत्यर्थः॥</p>
<p>{बालप्रिया}</p>
<p>ननु सप्तपदार्था<br>
इति यथाश्रुतमूलात्पदार्थाः सप्तत्वसङ्ख्यावन्त इति लभ्यत्<br>
तन्न युक्तम्। द्रव्यगुणादीनां प्रत्येकमनेकत्वाताहत्य<br>
सप्ताधिकसङ्ख्याया एव पदार्थेषु सत्त्वात्पदार्थेषु<br>
सप्ताधिकसङ्ख्याव्यवच्छेदस्य सप्तपदेन कर्तुमशक्यत्वादित्याशयेन<br>
प्रकारान्तरेण मूलं व्याचष्टे<br>
{द्रव्यत्वादिरूपा}{इत्यादिना।}तथा च १ हावप्रधाननिर्देशात्<br>
द्रव्यादिपदानि द्रव्यत्वादिपराणि। अन्तिमस्य अभावपदस्य</p>
<p>१.<br>
भावप्रधाननिर्देशादिति। भावः प्रकृत्यर्थप्रकारीभूतो धर्मः प्रधानः<br>
तात्पर्यविषयो यस्य शब्दस्य सः भावप्रधाननिर्देशः। तथा च<br>
द्रव्यादिपदानां स्वार्थप्रकारीभूतद्रव्यत्वादिधर्मतात्पर्यकत्वात्<br>
भावप्रधाननिर्देशत्वम्।</p>
<p>द्रव्यत्वाद्यन्यतमवति<br>
लक्षणा। द्रव्यत्वादिषु सप्तत्वान्वयः। द्रव्यत्वादिरूपाः ये<br>
पदार्थत्वव्याप्याः धर्माः सप्त तदन्यतमवन्तः पदार्था इति सप्त<br>
पदार्था इति वाक्यात्बोधः। द्रव्यादिपदार्थानां १ नेकत्वेऽपि<br>
द्रव्यत्वादयः पदार्थविभाजकधर्माः सप्तैवेति नानुपपत्तिरिति<br>
भावः।</p>
<p>ननु सप्तत्वं<br>
सङ्ख्यारूपो गुणः तदाश्रयत्वं द्रव्यत्वगुणत्वादिषु नास्ति,<br>
सङ्ख्यायाः गुणस्य द्रव्यमात्रवृत्तित्वातित्याशङ्क्य प्रकृते<br>
सप्तत्वं न सङ्ख्याविशेषरूपम्, किं तु<br>
अपेक्षाबुद्धिविशेषविषयत्वमिति व्याचष्टे {अत्र सप्तत्वम्}इति।<br>
ऽइदमेकम्ऽ,ऽइदमेकम्ऽ इति या बुद्धिः सा अपेक्षाबुद्धिः<br>
तद्विषयत्वमित्यर्थः।{अग्रिमग्रन्थस्यापी}ति।<br>
रूपादयःऽचतुर्विंशतिर्गुणाःऽ, उत्क्षेपणादीनिऽपञ्च कर्माणिऽ<br>
इत्यादिवक्ष्यमाणग्रनथस्यापीत्यर्थः।{अत्रैव पर्यवसानमवधेयम्}इति। चतुर्विंशतित्वादेः अपेक्षाबुद्धिविशेषविषयत्व एव</p>
<p>तात्पर्यं<br>
निश्चेयमित्यर्थः।</p>
<p>द्रव्यगुणकर्मेत्यादिवाक्यं पदार्थविभागवाक्यम्। विभागो<br>
नाम<br>
२ आमान्यधर्मप्रकारकज्ञानविशेष्यभूतपदार्थविशेष्यकपदार्थत्वव्याप्यपरस्परासमानाधिकरणधर्मप्रकारकज्ञानजनक</p>
<p>शब्दः।<br>
एतादृशशब्दात्मकविभागश्च पदार्थः कतिविध इति शिष्यस्य<br>
विशेषधर्मप्रकारकजिज्ञासायां सत्यामेव कर्तुं शक्यः। अन्यथा<br>
अजिज्ञासितार्थकथनरूपार्थान्तरदोषापत्तेः। विशैशजिज्ञासां प्रति<br>
सामान्यधर्मप्रकारकज्ञानं कारणम्। विभागात्पूर्वं मूले<br>
पदार्थसामान्यलक्षणस्याकथनात्सामान्यधर्मप्रकारकज्ञानं शिष्यस्य न<br>
जातमिति न<br>
पदार्थत्वव्याप्यधर्मप्रकारकज्ञानेच्छारूपविशेषजिज्ञासायाः अनुत्पत्तेः<br>
विभागकरणमनुचितमिति शङ्कापरिहारार्थःऽपदस्यार्थःऽ</p>
<p>इत्यादि{दीपिका}ग्रन्थ इत्याह {ननु<br>
सामान्यधर्मज्ञानस्ये}ति।{हेतुत्वाद्}इति। ३ आमान्यज्ञानस्य विशेषजिज्ञासायां स्वातन्त्र्येण,<br>
इष्टसाधनताज्ञानधर्मितावच्छेदकज्ञज्ञनसम्पादकतया वा<br>
हेतुत्वमिति</p>
<p>१. अनेकत्वेऽपीति।<br>
सप्ताधिकसङ्ख्याकत्वेऽपीत्यर्थः।</p>
<p>२. सामान्यधर्मः<br>
पदार्थत्वं तत्प्रकारकज्ञानविशेष्यः पदार्थः तद्विशेष्यकं यत्<br>
पदार्थत्वव्याप्याः परस्परासमानाधिकरणाः ये धर्माः<br>
द्रव्यत्वगुणत्वादयः तत्प्रकारकं ज्ञानंऽपदार्थाः<br>
द्रव्यत्वगुणत्वादिमन्तःऽ इत्याकारकं तज्जनकशब्द इत्यर्थः।</p>
<p>३. सामान्यज्ञानस्य<br>
सामान्यधर्मप्रकारकज्ञानस्य,<br>
विशेषजिज्ञासायाम्विशेषधर्मप्रकारकज्ञानेच्छां प्रति।</p>
<p>{सव्यभिचारग्रन्थे<br>
गदाधरभट्टाचार्याः}प्राहुः।<br>
सामान्यधर्मज्ञानसत्त्वे विशेषजिज्ञासा तदभावे तदभावे इति<br>
स्वतन्त्रान्वयव्यतिरेकशालितया हेतुत्वं सामान्यज्ञानस्य् अथवा<br>
१ वप्रकारकत्वसम्बन्धेन विशेषधर्मविशिष्टज्ञानविषयकेच्छां प्रति<br>
विशेषधर्मविशिष्टज्ञानमिष्टसाधनमित्याकारकं<br>
विशेषधर्मविशिष्टज्ञानधर्मिकेष्टसाधनताप्रकारकज्ञानं कारणम्।<br>
तादृशेष्टसाधनताज्ञानं प्रति<br>
धर्मितावच्छेदकीभूतविशेषधर्मप्रकारकं ज्ञानं कारणम्। विशिष्टे<br>
वैशिष्ट्यावगाहिबुद्धिं प्रति विशेष्यतावच्छेदकप्रकारकज्ञानस्य<br>
हेतुतायाः २ {राजपुरुषवादे}<br>
व्यवस्थापितत्वात् ।<br>
विंशेषधर्मप्रकारकज्ञाने च सामान्यधर्मज्ञानं कारणमिति परम्परया<br>
सामान्यधर्मज्ञानस्य विशेषधर्मजिज्ञासायां हेतुत्वमिति{गदाधरा}शयः। तथा च सामान्यधर्मज्ञानं विना विशेषजिज्ञासा<br>
नोत्पत्तुमर्हतीति भावः।{सामान्यलक्षणकथनानन्तरम्}इति। पदार्थानां सामान्यलक्षणे कथिते<br>
तादृशलक्षणात्मकसामान्यधर्मज्ञानात्पदार्थः कतिविध इति<br>
विशेषधर्मजिज्ञासा भवितुमर्हतीति भावः।{न्यूनताम्}इति।<br>
अवश्यवक्तव्यार्थाकथनं लभ्यत् कथमभिधेयत्वं लभ्यत इति<br>
मूलोक्तं सङ्गच्छत इत्याशङ्क्याह {पदस्यार्थेऽभिधेय}इति। यद्यपि शब्दतः पदसम्बन्ध्यभिधाविषयत्वं लभ्यते,<br>
तथापि समग्रं न लक्षणम्, अभिधाविषयत्वस्यैव<br>
पदार्थसामान्यलक्षणत्वसम्भवेन पदसम्बन्धित्वांश्स्य व्यर्थत्वात् ।</p>
<p>१. स्वं विशेषधर्मः<br>
द्रव्यत्वगुणत्वादिः तत्प्रकारकत्वसम्बन्धेन द्रव्यत्वादिविशिष्टं यत्<br>
ज्ञानं तद्विषयकेच्छाऽद्रव्यत्वादिप्रकारकज्ञानं मम भवतुऽ<br>
इत्याकारिका तां प्रतिऽद्रव्यत्वादिप्रकारकज्ञानं मदिष्टसाधनम्ऽ<br>
इत्याकारक ज्ञानं कारणम्। तादृशज्ञानं प्रति धर्मितावच्छेदकानां<br>
द्रव्यत्वादीनां ज्ञानं कारणम्। द्रव्यत्वादिज्ञाने<br>
पदार्थत्वरूपसामान्यधर्मज्ञानं कारणमित्यर्थः।</p>
<p>२. व्युत्पत्तिवादे<br>
प्रथमाकारके राजपुरुषवाक्यार्थविचारावसरेऽराजस्वत्वाभाववान्<br>
पुरुषः सुन्दरःऽ इत्याकारके राजस्वत्वाभावविशिष्टे पुरुषे<br>
सुन्दरत्ववैशिष्ट्यावगाहिज्ञानेऽराजस्वत्वाभाववान् पुरुषःऽ<br>
इत्याकारकं विशेष्यतावच्छेदकीभूतराजस्वत्वाभावप्रकारकं ज्ञानं<br>
कारणमिति निरूपितम्। तदत्र अनुसंहितम्।</p>
<p>अतः<br>
पदार्थशब्दलभ्यार्थैकदेशभूतमभिधेयत्वमेव लक्षणत्वेन<br>
विवक्षितमित्याशयः।{अव्यावर्तकत्वाद्}इति।<br>
अव्याप्त्यतिव्याप्त्यादिवारणरूपप्रयोजनशून्यत्वादित्यर्थः।</p>
<p>अत्रेदं चिन्त्यम्<br>
दीपिकोक्तः विभागवाक्यघटकपदार्थपदेन सामान्यलक्षणलाभप्रकारः<br>
न शोभत्</p>
<p>सामान्यलक्षणकथनानन्तरं ततः शिष्यस्य सामान्यधर्मज्ञानेन<br>
पदार्थः कतिविध इति विशेषजिज्ञासायां विभागवाक्यस्य प्रवृत्तेः<br>
विभागवाक्याघटकपदेन सामान्यधर्मसूचनस्यैवोचितत्वात्<br>
विभागवाक्यघटकेन पदेन<br>
विभागवाक्यप्रयोजकविशेषजिज्ञासाजनकसामान्यधर्मज्ञानोत्पादनेऽन्योन्यश्रयादिदोषेणौचित्यविरहात् ।<br>
तस्मात्मङ्गलश्लोकस्थतर्कपदेन ज्ञेयत्वरूपं सामान्यलक्षणं<br>
सूचितम्। ततो विशैषजिज्ञासायां<br>
द्रव्यगुणेत्यादिविभागवाक्यमवतीर्णमिति कथनमेव युक्तम्। तथैव<br>
निर्व्यूढं च{निरुक्त्यादिग्रन्थ}<br>
इति।</p>
<p>{पदार्थत्वावान्तरधर्मपुरस्कारेण<br>
धर्मिप्रतिपादनादेवे}ति।</p>
<p>पदार्थत्वव्याप्यद्रव्यत्वादिधर्मंविशिष्टद्रव्यादिधर्मिप्रतिपादकद्रव्यादिशब्दादित्यर्थः।<br>
ननु द्रव्यगुणेत्यादिशब्दमात्रात्द्रव्यत्वादिविशिष्टद्रव्यादीनां<br>
बोधेऽपि तेषु सप्तत्वसङ्ख्यायाः कथं बोध इति चेत् अत्राहुः।<br>
विभागादेवेति मूलस्य</p>
<p>द्रव्यगुणेत्यादिद्वन्द्वसमभिव्याहृतबहुवचनादेवेत्यर्थः। तथा<br>
च द्वन्द्वसमभिव्याहृबहुवचनस्य<br>
द्वन्द्वप्रतिपाद्यतावदर्थपर्याप्तसङ्ख्यावाचकत्वनियमः<br>
अवश्यमङ्गीकरणीयः। अन्यथा रामलक्ष्मणभरतशत्रुघ्ना इत्यत्र<br>
बहुवचनेन त्रित्वादिबोधापत्त्या अनुभवविरोधापत्तेः। एवं च<br>
प्रकृते<br>
द्वन्द्वप्रतिपाद्यद्रव्याद्यभावान्तसमुदायपर्याप्तसङ्ख्यावाचकतायाः<br>
तादृशद्वन्द्वसमभिव्याहृतबहुवचनस्यावश्यं स्वीकरणीयतया<br>
तादृशसङ्ख्या सप्तत्वसङ्ख्यंवेति बहुवचनेन तत्सिद्धिरिति।{नीलकण्ठप्रकाशिकाया}अपि कथञ्चिदत्रैव तात्पर्यं बोध्यम्।</p>
<p>{मूले<br>
अधिकसङ्ख्याव्यवच्छेदार्थकत्वाद्}इति। अधिकसङ्ख्यायाः सप्तत्वाधिकाष्टत्वसङ्ख्यायाः व्यवच्छेदः<br>
निषेधनिर्णयः अर्थः प्रयोजनं यस्य तत्त्वादित्यर्थः। तदाह {तादृशसङ्ख्ये}ति। एवं च सप्तपदेन<br>
अष्टमपदार्थनास्तित्वं बोध्यत इति फलितम्। अष्टमपदार्थस्य<br>
भ्रान्तिसिद्धत्वे तस्य निषेधसम्भवेन निषेधायोगादिति</p>
<p>खण्डनं न युज्यत<br>
इत्याशयेन ज्ञात इत्यनुक्त्वा प्रमित इति मूले उक्तम्। प्रमित<br>
इत्यस्य प्रमाविषय इत्यर्थः। प्रमाविषयस्य सत्तानियमेन<br>
निषेधायोगातिति वक्तु शक्यत इति भावः।{तत्रैव प्रतियोगिप्रमिति विने}ति। यद्यप्यभावबुद्धौ प्रतियोगिज्ञानमेव<br>
कारणं न तु प्रतियोगिप्रमा, गगनाद्यभावबुद्धौ<br>
प्रतियोगिगगनादिप्रकारकप्रमायाः कारणत्वासम्भवात्,<br>
गगनादेरवृत्तितया तत्प्रकारिकायाःऽइदं गगनवत्ऽ<br>
इत्याकारकप्रमायाः असम्भवात् । तथापि प्रकृते<br>
प्रतियोगिप्रमापदेन न प्रतियोगिप्रकारकप्रमा विवक्षिता अपि तु<br>
प्रतियोगितावच्छेदकप्रकारकप्रतियोगिविशेष्यकप्रमैव १ इवक्षिता।<br>
ऽइदं गगनम्ऽ इत्याकारिका<br>
गगनत्वप्रकारकगगनविशेष्यकप्रमाप्रसिद्धैवेति तद्बलात्<br>
गगनाभावबुद्धिः सम्भवति। प्रकृते सप्तपदार्थातिरिक्तपदार्थंस्य प्रमा<br>
नास्तीति तन्निषेधो नोपपद्यत इति{दीपिका}शयः।</p>
<p>द्रव्यगुणेत्यादिवाक्येन पदार्थानुद्दिश्य<br>
द्रव्यादिसप्तान्यतमत्वं विधीयत् उद्देश्यविधेयभावस्थले च<br>
उद्देश्यतावच्छेदके विधेयव्याप्यत्वं भासत इति सामान्यनियमः।<br>
यथा धनवान् सुखीत्यत्र धनवन्वमुद्दिश्य सुखस्य विधाने<br>
उद्देश्यतावच्छेदके धने सुखव्याप्यत्वं भासते यत्र यत्र धनं तत्र<br>
सुखमिति, तथा प्रकृतेऽपि उद्देश्यतावच्छेदके पदार्थन्त्वे<br>
द्रव्यादिसप्तान्यतमत्वव्याप्यत्वं भासते यत्र यत्र पदार्थत्वं तत्र तत्र<br>
द्रव्यादिसप्तान्यतमत्वमिति। तथा च सिद्ध्यसिद्धिभ्यां व्याघातो<br>
नेत्यर्थः। तदेतदाह {उद्देश्यविधेयभावस्थल}इति।{औत्सर्गिकमि}<br>
ति। सामान्यन्यायसिद्धमित्यर्थः।<br>
ऽअधिकसङ्ख्याव्यवच्छेदार्थकत्वात्ऽ इति पूर्वतनमूलग्रन्थे<br>
व्यवच्छेदशब्दस्य यथा निषेधोर्ऽथः तथाऽसप्तान्यतमत्वव्याप्यमिति<br>
व्यवच्छेदार्थकत्वात्ऽ इति</p>
<p>१. तथा चऽअभावबुद्धौ<br>
प्रतियोगिज्ञानं कारणम्ऽ इति प्रवादस्यापि प्रतियोगिता<br>
वच्छेदकप्रकारकप्रतियोगिविशेष्यकज्ञानं कारणमित्येवार्थः। न तु<br>
प्रतियोगिप्रकारकज्ञानमिति भावः।</p>
<p>प्रकृत्तमूलस्थव्यवच्छेदपदस्यापि निषेधोर्ऽथ इति न<br>
भ्रमितव्यमिति बोधयितुं व्याचष्टे {एतद्रूप}इति।{तदर्थकत्वाद्}इति। सप्तग्रहणस्येति शेषः।</p>
<p>ननु सप्तान्यतमत्वं<br>
नाम सप्तभिन्नभिन्नत्वम्। सप्तपदार्थभिन्नस्याप्रसिद्ध्या<br>
तद्भिन्नत्वरूपमन्यतमत्वमप्रसिद्धमिति तन्निरूपितव्याप्यत्वं पदार्थे न<br>
निश्चेतुं शक्यत इति तादृशनिश्चयफलकत्वं</p>
<p>सप्तग्रहणस्य न युज्यत<br>
इत्याशङ्कितंऽननु सप्तान्यतमत्वम्ऽ इत्यादिना{दीपिकायाम्}। तत्राप्रसिद्धिशङ्कान न युज्यते, ये<br>
द्रव्यादयः सप्तपदार्थाः प्रत्येकं तद्भिन्नभिन्नत्वस्य प्रत्येकं सत्त्वात् ।<br>
द्रव्यभिन्नगुणादिभिन्नत्वस्य द्रव्ये, गुणभिन्नद्रव्यादिभिन्नत्वस्य गुणे<br>
सतत्वमिति रीत्या सप्तस्वपि पदार्थेषु तद्भिन्नभिन्नत्वस्य<br>
सत्त्वादित्याशङ्क्य व्याचष्टे {द्रव्यादयो ये सप्ते}ति।<br>
एवं च द्रव्यादयो ये सप्त पदार्थाः तद्भेदकूटविशिष्टं<br>
तद्भेदसप्तकविशिष्टं यत्तद्भिन्नत्वं सप्तान्यतमत्वम्।{तत्र} भेदसप्तकविशिष्टमप्रसिद्धम्, द्रव्ये<br>
गुणादिप्रतियोगिकभेदषट्कस्य सत्त्वेऽपि द्रव्यभेदस्यासत्त्वेन<br>
तद्घटितसप्तभेदसमुदायस्यासम्भवात्, एवं गुणादावपि। तथा च<br>
भेदसप्तकविशिष्टात्मकस्य सप्तभिन्नस्याप्रसिद्धतया तद्भिन्नत्वरूपं<br>
सप्तभिन्नभिन्नत्वमप्रसिद्धमिति शङ्कितुराशय इति भावः। द्रव्ये<br>
गुणभेदः गुणे द्रव्यभेद इत्येवं प्रत्येकं प्रसिद्धा ये भेदाः सप्त<br>
तत्समुदायत्वावच्छिन्नाभावोऽत्र सप्तान्यतमत्वम्। पदार्थत्वं यत्र</p>
<p>यत्रास्ति तत्र<br>
तादृशसमुदायत्वावच्छिन्नाभावोऽस्ति अतः व्याप्तिनिश्चयः सुकर<br>
इत्याशयमाह {द्रव्यादिभेदानाम्}इति।</p>
<p>बहुषु ग्रन्थेषु<br>
सप्तान्यतमेत्वमप्रसिद्धमिति शङ्कातत्समाधानपरो ग्रन्थो न<br>
दृश्यत् अतः पदार्थत्वं द्रव्यादिसप्तान्यतमत्वव्याप्यमिति दीपिकायाः<br>
यादृशार्थवर्णनेऽप्रसिद्धिशङ्का नोदियात्तादृशमर्थं कथयति<br>
{वस्तुतस्त्व्}इति।</p>
<p>यत्र यत्र पदार्थत्वं<br>
तत्र तत्र द्रव्यत्वादयः ये सप्त उपाधयः धर्मास्तदन्यतमवत्त्वमिति<br>
व्याप्तिः प्रकृते विवक्षिता। पदार्थत्वं द्रव्येऽस्ति, तत्र<br>
द्रव्यत्वादिसप्तान्यतमभूतद्रव्यत्ववत्त्वमस्तीति। द्रव्यादौ व्याप्तिः<br>
सुग्रहा। अन्यतमत्वं च तद्भिन्नभिन्नत्वमेव् द्रव्यत्वादयः ये सप्त<br>
धर्माः तद्भिन्नाः घटत्वादयः तद्भिन्नत्वं द्रव्यत्वादिष्वस्तीति<br>
नाप्रसिद्धिशङ्कावकाश इति भावः। एवं रीत्येति। द्रव्यत्वं<br>
पृथिव्याद्यन्यतमत्वव्याप्यमिति निर्णयार्थं नवग्रहणमिति<br>
रीत्येत्यर्थः॥</p>
<hr>
<p>{तर्कसङ्ग्रहः}</p>
<p>{द्रव्यविभागः}</p>
<p>{आन्ट्स्_३      तत्र द्रव्याणि पृथिव्यप्तेजोवाय्वाकाशकालदिगात्ममनांसि नवैव ॥}</p>
<p>{दीपिका}</p>
<p>द्रव्यं विभजते<br>
{तत्रे}ति।{तत्र} द्रव्यादिमध्य् द्रव्याणि नवैवेत्यन्वयः।<br>
कानि तानि इत्यत आह {पृथिवी}ति॥</p>
<p>{प्रकाशिका}</p>
<p>{द्रव्यम्}इति। जात्येकवचनम्।</p>
<p>{बालप्रिया}</p>
<p>ननुऽद्रव्यं<br>
विभजते तत्रेतिऽ इति{दीपिका}ग्रन्थोऽनुपपन्नः। तथा हि  द्रव्यपदोत्तरैकवचनस्य<br>
एकत्वमर्थः। तस्य प्रकृत्यर्थे द्रव्येऽन्वयः। तस्य द्वितीयार्थे विशेष्यत्वे<br>
आधेयतासम्बन्धेनान्वयः। विशेष्यतायाः निरूपकतासम्बन्धेन<br>
धात्वर्थैकदेशज्ञाने अन्वयः। विपूर्वकभजधातोः<br>
द्रव्यत्वव्याप्यपरस्परविरुद्धनानाधर्मप्रकारकप्रमात्मकज्ञानजनकशब्दोर्ऽथः।,<br>
तस्यानुकूलतासम्बन्धेन आख्यातार्थकृतौ, तस्याः आश्रयतासम्बन्धेन<br>
अन्नम्भट्टे अन्वय इति<br>
एकत्वविशिष्टद्रव्यविशेष्यकद्रव्यत्वव्याप्यपरस्परासमानाधिकरण</p>
<p>नानाधर्मप्रकारकप्रमात्मकज्ञानजनकशब्दानुकूलकृत्याश्रयोऽन्नम्भट्ट<br>
इतिऽद्रव्यं विभजतऽ इति वाक्यात्बोधः। तत्र एकद्रव्यविशेष्यकं<br>
द्रव्यत्वव्याप्यपृथिवीत्वादिनानाधर्मविशेषणकं प्रमात्मकं ज्ञानं न<br>
सम्भवति। पृथिव्यादि रूपैकद्रव्यविशेऽतिरिक्तत्वे<br>
अनन्तावयवतत्प्रागभावादिकल्पनागौरवमत<br>
आवश्यकतेजोऽभावरूपत्वं सिध्यतीत्यपि बोध्यम्॥</p>
<p>{बालप्रिया}</p>
<p>ऽतमः दशमद्रव्यम्,<br>
कॢप्तद्रव्यानन्तर्भूतत्वे सति द्रव्यत्वात्ऽ इति परिशेषानुमानेन<br>
तमसः दशमद्रव्यत्वं सिषाधयिषितम्। तत्र हेतौ<br>
द्रव्यत्वरूपविशेष्यासिद्धिपरिहारायऽतमः द्रव्यम्, रूपवत्त्वात्<br>
क्रियावत्त्वाच्चऽ</p>
<p>इत्यनुमानेन<br>
तमसो द्रव्यत्वं साधनीयम्। तत्रापि हेत्वसिद्धिशङ्का न कार्या;<br>
ऽनीलं तमः,ऽऽचलति तमःऽ इत्याकारिकया अबाधितया प्रत्यक्षरूपया<br>
प्रतीत्या तमसः रूपवत्त्वस्य क्रियावत्त्वस्य च सिद्धेः। तदाह{दीपिकायां}{ऽनीलं तमऽ}इत्यादिना।{प्रतीतिबलाद्}इति<br>
१ अञ्चम्यन्तस्य रूपाधारत्वे क्रियाधारत्वे चान्वयः।<br>
बाधितप्रतीतेर्विषयासाधकत्वातबाधितेत्युक्तम्।<br>
ज्ञानसामान्यवाचकप्रतीतिशब्दः प्रकृते प्रत्यक्षात्मकज्ञानपरः,<br>
प्रथमोपस्थितपरित्यागे मानाभावात् । प्रत्यक्षासम्भवस्थल<br>
एवानुमानपरत्वात्ज्ञानसामान्यवाचकपदस्येत्याशयेनाह {प्रकाशिकायां<br>
प्रात्यक्षिकप्रतीतिबलाद्}इति।</p>
<p>ननुऽतमो द्रव्यम्, नीलरूपाधारत्वात्<br>
क्रियाधारत्वाच्चऽ इत्यनुमानं व्यभिचारि, द्रव्यत्वाभाववति<br>
२ अन्यगुणादावपि कालिकसम्बन्धन रूपाधारत्वस्य क्रियाधारत्वस्य च<br>
सत्त्वादित्याशङ्क्याह {समवायेन}{नीलरूपवत्तेयेत्यर्थ}इति। तथा च<br>
समवायसम्बन्धावच्छिन्ननीलरूपनिष्ठाधेयतानिरूपिताधारत्वं<br>
तादृशक्रियानिष्ठाधेयतानिरूपिताधिकरणत्वं च प्रकृते हेतुतया<br>
विवक्षितम्। जन्यगुणादौ कालिकसम्बन्धावच्छिन्न</p>
<p>१. प्रतीतिबलादिति<br>
पञ्चम्यन्तस्यऽतमसो द्रव्यत्वं सिद्धम्ऽ इत्यनेनान्वय इति<br>
भ्रमवारणाय रूपाधारत्वे क्रियाधारत्वे चान्वय इत्युक्तम्।</p>
<p>२. नित्यपदार्थेषु<br>
कालिकसम्बन्धेन किमपि नास्ति, नित्येषु कालिकायोगादिति<br>
सिद्धान्तात् । तथा च नित्यगुणादेः कालिकसम्बन्धेन रूपाधारत्वं न<br>
सम्भवतीत्यमिप्रेत्य जन्यगुणादावित्युक्तम्।</p>
<p>१ ऊपक्रियानिष्ठाधेयतानिरूपिताधारत्वमेवास्तीति न<br>
व्यभिचार इति भावः।{कालिकसम्बन्धेन तस्ये}ति। कालिकसम्बन्धावच्छिन्नरूपक्रियाधारत्वस्येत्यर्थः।{अतिप्रसक्तत्वेऽपि}  द्रव्यातिरिक्तवृत्तित्वेऽपि।{न क्षतिः} नव्यभिचारः।{एवमग्रेऽपि बोध्यम्}इति।ऽतमसो नाकाशादिपञ्चकेऽन्तर्भावः<br>
रूपवत्त्वात्ऽ इत्यत्रापि रूपवत्त्वादित्यस्य समवायेन<br>
रूपवत्त्वादित्यर्थो बोध्य इति भावः।</p>
<p>एतावताऽतमो<br>
दशमद्रव्यम्, कॢप्तद्रव्यानन्तर्भूतत्वे सति द्रव्यत्वात्ऽ इति<br>
परिशेषानुमाने हेतुघटकं द्रव्यत्वं साधितम्। अथ हेतुघटकं<br>
कॢप्तद्रव्यानन्तर्भूतत्वं साध्यते{दीपिकायां तत्र तमस}इत्यादिना। ननु रूपवत्त्वहेतुनैव तमसः वायावनन्तर्भावे<br>
सिद्धे पुनः तत्साधकतया स्पर्शाभावस्योपन्यासो व्यर्थ<br>
इत्याशङ्क्याह {सम्बन्धभेदाभिप्रायेणे}ति।रूपवत्त्वं समवायसम्बन्धेन हेतुः।<br>
स्पर्शाभावस्तु स्वरूपसम्बन्धेन हेतुः। समवायसम्बन्धेन हेतुमुक्त्वा<br>
स्वरूपसम्बन्धेन हेतुमाहेत्यर्थः। यदि तमो वायावन्तर्भवेत्<br>
रूपवत्न स्यात्स्पर्शशून्यं च न स्यात् । यतः तमः रूपवत्<br>
स्पर्शशून्यं च अतो वायौ नान्तर्भवतीति भावः।</p>
<p>ननुऽतमः<br>
वायुभिन्नम्, स्पर्शाभावात्ऽ इत्यनुमानं फलितम्। तत्र<br>
वायुभेदरूपसाध्याभाववति वायौ<br>
स्पर्शनिष्ठसंयोगसम्बन्धावच्छिन्नप्रतियोगिताकाभावरूपस्य<br>
स्पर्शाभावस्य सत्त्वात्व्यभिचारः। न च<br>
स्पर्शनिष्ठसमवायसम्बन्धावच्छिन्नप्रतियोगिताकाभावो हेतुत्वेन<br>
विवक्षितः। स च न वायावस्ति, तत्र समवायेन स्पर्शस्य सत्त्वात्<br>
तदभावासम्भवादिति वाच्यम्।<br>
समवायसम्बन्धावच्छिन्नस्पर्शनिष्ठप्रतियोगिताकाभावस्य<br>
कालिकसम्बन्धेन वायौ सत्त्वात्व्यभिचारतादवस्थ्यात् । न च<br>
समवायावच्छिन्नस्पर्शाभावस्य स्वरूपसम्बन्धेन हेतुतायाः<br>
विवक्षितत्वात्न व्यभिचार इति वाच्यम्। एवमपि<br>
उत्पत्तिकालावच्छिन्नवायौऽउत्पन्नं द्रव्यं क्षणमगुणमक्रियं च तिष्ठतिऽ<br>
इति न्यायेन स्पर्शस्याभावः</p>
<p>१. रूपनिष्ठा<br>
क्रियानिष्ठा च या आधेयता तन्निरूपिताधारत्वमित्यर्थः।</p>
<p>स्वरूपसम्बन्धेनास्तीति<br>
व्यभिचारस्य दुर्वारत्वादित्याशङ्क्याह{इदं च ध्वंसप्रागभावाधिकरण}इति। तथा च स्पर्शप्रागभाववति<br>
उत्पत्तिक्षणावच्छिन्नवायौ स्पर्शात्यन्ताभावो नास्तीति हेतोः<br>
प्राचीनमते न व्यभिचार इति भावः।{अन्यथे}ति।<br>
ध्वंसप्रागभावाधिकरणेऽत्यन्ताभावोऽङ्गीक्रियत इति नवीनमत<br>
इत्यर्थः। नव्यमतेऽपि व्यभिचारं वारयितुमाह {वस्तुतस्तु}इति। तथा च वायौ स्पर्शात्यन्ताभावः<br>
उत्पत्तिकालावच्छिन्नदैशिकविशेषणतासम्बन्धेनैव</p>
<p>वर्तते, न तु<br>
निरवच्छिन्नदैशिकविशेषणतासम्बन्धेनेति न व्यभिचार इति भावः।<br>
दैशिकविशेषणतापदेन स्वरूपसम्बन्धः कालिकविशेषणतापदेन<br>
कालिकसम्बन्धश्च नव्यन्यायग्रन्थेषु व्यवह्रियत्</p>
<p>{विषमव्याप्तहेतुम्}इति। साध्यमात्रनिरूपितव्याप्तिमान् हेतुः<br>
विषमव्याप्त इति,<br>
हेतुनिरूपितव्याप्तिमत्साध्यनिरूपितव्याप्तिमान् हेतुः समव्याप्त<br>
इति चोच्यत्ऽतमः वायुभिन्नम्, रूपवत्त्वात्ऽ<br>
इत्यनुमानप्रयोगे यत्र यत्र रूपवत्त्वं तत्र वायुभेद इति<br>
वायुभेदनिरूपिता व्याप्तिः हेतौ रूपवत्त्वेऽस्ति। यत्र यत्र वायुभेदः<br>
तत्र तत्र रूपवत्त्वमिति रूपवत्त्वनिरूपिता व्याप्तिस्तु वायुभेदे न<br>
सम्भवति, वायुभेदवत्याकाशादौ रूपवत्त्वाभावेन व्यभिचारात् ।<br>
अतो रूपवत्त्वं विषमव्याप्तो हेतुः। एवं स्पर्शाभावोऽपि। यत्र यत्र<br>
स्पर्शाभावः तत्र तत्र वायुभेद इति व्याप्तिसत्त्वेऽपि यत्र यत्र<br>
वायुभेदः तत्र तत्र स्पर्शाभाव इति व्याप्त्यभावात्वायुभेदवति<br>
घटादौ स्पर्शस्यैव सत्त्वात् ।ऽतमः वायुभिन्नम्,<br>
सदागतिमत्त्वाभावात्ऽ इत्यत्र सदागतिमत्त्वाभावस्तु समव्याप्तो<br>
हेतुः। यत्र यत्र वायुभेदः तत्र तत्र सदागतिमत्त्वाभाव इति<br>
सदागतिमत्त्वाभावनिरूपितव्याप्तेः वायुभेदे, यत्र यत्र<br>
सदागगिमत्त्वाभावः तत्र तत्र वायुभेद इति<br>
वायुभेदनिरूपितव्याप्तेः सदागतिमत्त्वाभावे च सत्त्वादिति।{विजातीयक्रिये}ति। वायुमात्रवृत्तिर्विलक्षणक्रियेत्यर्थः।</p>
<p>{दीपिकायां नापि तेजसी}ति।ऽतमः तेजसि नान्तर्भवति<br>
(तेजोभिन्नम्), भास्वररूपाभावातुष्णस्पर्शाभावाच्चऽ<br>
इत्यनुमानम्। तत्र भास्वररूपाभावः विषमव्याप्तः, उष्णस्पर्शाभावः<br>
समव्याप्तः। एवंऽतमः जलभिन्नं शीतस्पर्शाभावात्नीलरूपवत्त्वाच्चऽ<br>
इत्यनुमाने शीतस्पर्शाभावः समव्याप्तः, नीलरूपवत्त्वं<br>
विषमव्याप्तम्।ऽतम्ः पृथिवीभिन्नम्, गन्धाभावात्<br>
स्पर्शरहितत्वाच्चऽ इत्यत्र गन्धाभावः समव्याप्तः, स्पर्शरहितत्वं<br>
विषमव्याप्तमिति ऊह्यम्।</p>
<p>तमसः द्रव्यत्वमेव<br>
नास्ति, कुतो दशमद्रव्यत्वम्। तमस्त्वभावाख्ये<br>
सप्तमपदार्थेंऽन्तर्भूतमिति मत्वा{तमसस्तेजोऽभावरूपत्वात्}इत्युक्तं{दीपिकायाम्}<br>
। तत्र तेजोऽभावपदेन<br>
तेजःप्रतियोगिकाभावविवक्षायां सूर्यादितेजस्वत्यपि देशे<br>
तेजोऽन्तरप्रतिंयोगिकाभावसत्त्वेन तम इति प्रतीतिप्रसङ्गः।<br>
तेजस्त्वावच्छिन्नप्रतियोगिताकाभावविवक्षायां तमस्वत्यपि देशे<br>
तेजःपरमाण्वादिसत्त्वेन तेजस्सामान्याभावस्यासत्त्वेन तम इति<br>
प्रतीत्यनुपपत्तिः। प्रकाशकं यत्तेजः<br>
तत्त्वावच्छिन्नप्रतियोगिताकाभावविवक्षणेन तेजःपरमाण्वादीनां<br>
प्रकाशकत्वाभावात्पूर्वोक्तदोषवारणेऽपि<br>
प्रकाशकतेजस्त्र्यणुकखद्योतादिमति प्रदेशे तमःप्रतीत्यनुपपत्तिः। अतः<br>
प्रौढं प्राकशकं च यत्तेजः तत्त्वावच्छिन्नप्रतियोगिताकाभावो<br>
विवक्षणीयः। प्रौढत्वं च प्रकृष्टमहत्ववत्त्वम्।<br>
त्र्यणुकादेतादृशप्रौढत्वाभावात्तत्सत्त्वेऽपि<br>
तमःप्रतीतेर्नानुपपत्तिः। तदेतत्सर्वं मनसिकृत्याह {प्रौढप्रकाशके}ति। प्रकाशकपदप्रयोजनमाह {अत}इति।</p>
<p>प्रौढप्रकाशकतेजस्त्वावच्छिन्नप्रतियोगिताकाभावस्तम<br>
इत्युक्तौ प्रकाशकपदं वयर्थम्। तेजःपरमाणूनां<br>
प्रकृष्टमहत्त्वरूपप्रौढत्वाभावादेव वारणसम्भवात् । अतः<br>
हिरण्यादितेजोवारणाय प्रकाशकपदमिति वक्तव्यम्। एवमपि</p>
<p>चक्षुरादितेजस्वति<br>
प्रदेशे तमःप्रतीत्यनुपपत्तिः। तद्वारणाय उद्भूतरूपवत्त्वमपि तेजसि<br>
विशेषणं देयम्। तथा च<br>
प्रकृष्टमहत्त्ववत्प्रकाशकोद्भूतरूपवत्तेजस्त्वावच्छिन्नप्रतियोगि ताकाभावस्तमः।<br>
अथ वा पौढत्वं महाप्रभावत्त्वम्। तेनैव परमाणूनां हिरण्यादेश्च<br>
वारणसम्भवात्प्रकाशकपदमनुपादेयम्।<br>
महाप्रभावत्त्वावच्छिन्नप्रतियोगिताकाभावस्तम इति फलितम्।<br>
तदेतदभिसन्धायाह {दिगि}<br>
ति।</p>
<p>ननु तमसो<br>
रूपवत्त्वेन द्रव्यत्वस्य पूर्वं प्रसाधितत्वात्<br>
कथमभावरूपत्वमित्याशङ्क्य{दीपिकायां}ऽतमः न<br>
रूपिद्रव्यम्ऽ इत्याद्युक्तम्। अत्र तमसो रूपवत्त्वाभावः द्रव्यत्वाभावश्च<br>
सिषाधयिषितः। तमो यदि रूपवत्द्रव्यं वा भवेत्, तदा<br>
आलोकसहकृतेनैव चक्षुषा गृह्येत, यतः आलोकासाहकृतेन चक्षुषा<br>
गृह्यते अतः तमो न रूपवत्न वा द्रव्यमिति। यत्र यत्र<br>
आलोकासहकृतचक्षुर्ग्राह्यत्वं तत्र तत्र रूपवद्भिन्नत्वं द्रव्यभिन्नत्वं च<br>
यथा आलोकाभावे इति व्याप्तिसद्भावात् । हेतौ<br>
आलोकासहकृतेति विशेषणानुपादाने साध्याभाववति रूपवद्द्रव्ये<br>
घटादौचक्षुर्ग्राह्यत्वरूपहेतुसत्त्वात्व्यभिचारः स्यादिति<br>
तदुपादानम्। घटादिरालोकसहकृतचक्षुर्ग्राह्यः न<br>
तदसहकृतचक्षुर्ग्राह्य इति न व्यभिचारः। तदाह {घटादाव्}इति।</p>
<p>ननु चक्षुर्ग्राह्यत्वं नाम<br>
चक्षुर्जन्यप्रत्यक्षविषयत्वम्।<br>
आलोकासहकृतचक्षुर्जन्यतमोविषयकप्रत्यक्षे यत्र</p>
<p>ज्ञानलक्षणप्रत्यासत्त्या<br>
घटोऽपि भातः, तत्प्रत्यक्षविषये घटादौ व्यभिचार इति<br>
शङ्कायामाह{ चक्षुर्ग्राह्यत्वं<br>
चक्षुर्जन्यज्ञानीयलौकिकविषयत्वम्}इति।{तमसश्चाक्षुष}इति। तमोविषयके चक्षुर्जन्यप्रत्यक्ष<br>
इत्यर्थः।{उपनयमर्यादये}<br>
ति। ज्ञानलक्षणप्रत्यासत्त्येत्यर्थः।<br>
केषुचित्कोशेषु&rsquo;तेन तमसश्चाक्षुषे तमोवान् घट इति<br>
घटादिनामुपनयमर्यादया भानेऽपि न क्षतिः&rsquo;इति<br>
पाठो दृश्यत् तत्रऽतमोवान् घट इतिऽ इति भागः अप्रामाणिकः,<br>
उपनीतं विशेषणतयैव भासते न तु विशेष्यतयेति<br>
सिद्धान्तविरोधात् । अतस्तद्भागरहितः पाठः एव क्वचित्दृश्यमानः<br>
साधुः। अथ वाऽघटवत्तमः इतिऽ इति शोधयित्वा पठनीयम्।</p>
<p>ननु<br>
तेजस्सामान्याभावस्य पक्षतया तदन्तर्गतस्य आलोकाभावस्य<br>
दृष्टान्तत्वकथनं न युक्तम्, पक्षातिरिक्तस्यैव दृष्टान्तत्वातित्यत<br>
आह {विशेषाभावम्}इति।<br>
सामान्यधर्मावच्छिन्नप्रतियोगिताकाभावः पक्षः, तदतिरिक्तः<br>
विशेषधर्मावच्छिन्नाभावो दृष्टान्तः। अतो नानुपपत्तिरिति भावः।</p>
<p>ननु<br>
आलोकासहकृतचक्षुर्ग्राह्यत्वरूपहेतुरस्तु रूपवद्द्रव्यभेदरूपसाध्यं<br>
मास्तु इत्यप्रयोजकशङ्कायामुक्तं{दीपिकायाम्  रूपिद्रव्यचाक्षुषप्रमायामित्या}दि। यदि रूपिद्रव्यभेदो न स्यात्तर्हि<br>
आलोकासहकृतचक्षुर्ग्राह्यं न स्यात् । अर्थात्यदि रूपिद्रव्यं स्यात्<br>
तर्हि आलोकसहकृतचक्षुर्ग्राह्यं स्यादिति तर्कः<br>
अप्रयोजकशङ्कानिवारकः वक्तव्यः। स च तर्कः<br>
रूपवत्त्वप्रकारकद्रव्यविशेष्यकचक्षुर्जन्यप्रमात्मकप्रत्यक्षे आलोकः<br>
कारणमिति कार्यकारणभावे सति स्यादित्याशयेन कार्यकारणभावः<br>
प्रदर्शितः। तत्र प्रमापदस्य प्रयोजनमाह {आलोकं विने}ति। तथा<br>
च प्रमापदानुपादाने आलोकाभावेऽपि<br>
रूपवत्त्वप्रकारकतमोविशेष्यकभ्रमात्मकप्रत्यक्षोत्पत्त्या<br>
व्यतिरेकव्यभिचारः स्यात् । तद्वारणाय प्रमापदमिति भावः।{अन्यथे}ति।{रू}पिद्रव्यचाक्षुषप्रमायामालोकस्य<br>
कारणत्वाभावे इत्यर्थः।</p>
<p>ननु<br>
रूपिद्रव्यविषयकचाक्षुषप्रमायामालोकस्य कारणत्वं न सम्भवति,<br>
आलोकं विनापि रूपवतस्तेजोद्रव्यस्य</p>
<p>चाक्षुषप्रमायाः उत्पत्त्या<br>
व्यतिरेकव्यभिञ्चारात् । न च तेजोभिन्नं यत्रूपिद्रव्यं<br>
तद्विषयकचाक्षुषप्रमायामेवालोकस्य कारणत्वम्, अतो न<br>
व्यतिरेकव्यभिचार इति वाच्यम्। तेजोभिन्नत्ववत्<br>
तमोभिन्नत्वमित्यपि विशेषणं दत्त्वा तमोभिन्नं तेजोभिन्नं च यत्</p>
<p>द्रव्यं<br>
तद्विषयकचाक्षुषप्रमायामेव आलोकः कारणमिति स्वीकारेण आलोकं<br>
विनापि तमसश्चाक्षुषत्वसम्भवात् । तथा च<br>
आलोकासहकृतचक्षुर्ग्रांह्यत्वेऽपि क्षत्यभावात्तमसोऽतिरिक्तद्रव्यत्वं<br>
निष्प्रत्यूहमेवेत्यत आहदिगिति। सर्वान्नूभूयमानोष्णस्पर्शाश्रयतया<br>
तेजोद्रव्यस्यावश्यं स्वीकार्यतया तत्प्रत्यक्षनिर्वाहाय<br>
कार्यतावच्छेदककोटौ तेजोभिन्नत्वनिवेशेऽपि<br>
तमसोऽभावरूपत्वेऽपि क्षत्यभावात्तद्भिन्नत्वनिवेशोऽनुचितः।<br>
तथा च</p>
<p>तमसो द्रव्यत्वे<br>
आलोकासहकृतचक्षुर्ग्राह्यत्वानुपपत्त्या तमो न रूपिद्रव्यमिति<br>
सुष्ठूक्तमिति भावः॥</p>
<p>{दीपिका}</p>
<p>{द्रव्यलक्षणम्}</p>
<p>{द्रव्यत्वजातिमत्त्वं गुणवत्त्वं वा द्रव्यसामान्यलक्षणम्।}</p>
<p>{प्रकाशिका}</p>
<p>मुक्तिसाधनीभूतपदार्थतत्त्वज्ञानं लक्षणज्ञानं विना नोपपद्यत<br>
इत्यत आह {द्रव्यत्वे}ति। संयोगजनकतावच्छेदकतया<br>
द्रव्यत्वजातिसिद्धिरिति भावः।</p>
<p>ननु<br>
लक्षणलक्ष्यतावच्छेदकयोरभेद इत्यत आह {गुणवत्त्वम्}इति।{द्रव्यसामान्यलक्षणमि}<br>
ति। एवं च सामान्यधर्माकथनेन न<br>
न्यूनतेति भावः।</p>
<p>{बालप्रिया}</p>
<p>मूले<br>
द्रव्यत्वजातिमत्त्वं द्रव्यस्य लक्षणमुक्तम्। तत्र द्रव्यत्वजातौ किं<br>
मानमित्याशङ्क्याह {संयोगजनकतावच्छेदकतये}ति। अनेन द्रव्यत्वजातौ अनुमानं प्रमाणमुक्तं भवति। तथा हि<br>
द्रव्ययोरेव संयोग इति संयोगं प्रति द्रव्यं समवायिकारणम्।<br>
समवायसम्बन्धेन संयोगं प्रति तादात्म्यसम्बन्धेन द्रव्यं कारणम्।<br>
समवायसम्बन्धावच्छिन्नसंयोगनिष्ठकार्यतानिरुपिततादात्म्यसम्बन्धावच्छिन्नकारणता<br>
द्रव्ये वर्तत् तां कारणतां पक्षीकृत्य तत्र किञ्चिद्धर्मावच्छिन्नत्वं<br>
कारणतात्वेन हेतुना साधनीयम्।</p>
<p>समवायसम्बन्धावच्छिन्नसंयोगनिष्ठकार्यतानिरूपितादात्म्यसम्बन्धावच्छिन्नद्रव्यनिष्ठकारणता<br>
किञ्चिद्धर्मावच्छिन्ना कारणतात्वात्, या या कारणता सा सा कारणता<br>
किञ्चिद्धर्मावच्छिन्ना यथा घटनिष्ठकार्यतानिरूपितदण्डनिष्ठकारणता<br>
दण्डत्वावच्छिन्ना तद्वतित्यनुमानेन द्रव्यनिष्ठोक्तकारणतायां<br>
द्रव्यत्वरूपकिञ्चिद्धर्मांवच्छिन्नत्वसिद्धौ सिध्यतो धर्मस्य जातित्वे<br>
लाघवमिति लाघवज्ञानसहकारेण द्रव्यत्वाख्यजातिसिद्धिरिति भावः।</p>
<p>द्रव्यस्य गुणवत्त्वं<br>
लक्षणान्तरमुक्तं मूल् तत्कथते बीजमाह {लक्षणलक्ष्यतावच्छेदकयोरभे}द इति। द्रव्यस्य द्रव्यत्वं लक्षणमित्मुक्ते लक्ष्यं द्रव्यम्<br>
लक्ष्यतावच्छेदकं द्रव्यत्वम्, लक्षणमपि द्रव्यत्वमेवेति<br>
लक्षणलक्ष्यतावच्छेदकयोरभेदः स्यात् । नन्वस्तु नाम तयोरभेदः,<br>
तावता को दोष इति चेत् श्रूयताम्। लक्षणस्य हि लक्ष्ये<br>
इतरभेदानुमितिः प्रयोजनम्। लक्षणं<br>
लक्ष्योद्देश्यकेतरभेदविधेयकानुमितिजनकमिति यावत् । यथा गोः<br>
सास्नावत्त्वं लक्षणं चेत्ऽगौः स्वेतरभिन्ना, सास्नावत्त्वात्ऽ<br>
इत्यनुमानेन गोः इतरभिन्नत्वं सिध्यति। तथा प्रकृतेऽपि<br>
द्रव्यस्य यदि द्रव्यत्वं लक्षणं तदाऽद्रव्यमितरभिन्नम्, द्रव्यत्वात्ऽ<br>
इत्यनुमानं प्रयोक्तव्यम्। तत्रऽद्रव्यमितरभिन्नम्ऽ</p>
<p>इत्यनुमितिः।<br>
तां प्रति इतरभेदव्याप्यद्रव्यत्ववत्द्रव्यमिति परामर्शंः कारणम्।<br>
व्याप्तिश्च हेतुव्यापकसाध्यसामानाधिकरण्यरूपा। तथा च<br>
द्रव्यत्वव्यापकेतरभेदसमानाधिकरणद्रव्यत्ववत्द्रव्यमिति<br>
परामर्शस्य आकारः सम्पन्नः। तत्र द्रव्यत्वे<br>
इतरभेदसामानाधिकरण्ये भासमाने तुल्यवित्तिवेद्यतया<br>
इतरभेदे द्रव्यत्वसामानाधिकरण्यमपि भासत् तुल्यवित्तिवेद्यता<br>
नाम एकज्ञानविषयत्वम्। अनुमित्तौ च पक्षवृत्तित्वात्मकं<br>
पक्षतावच्छेदकसामानाधिकरण्यं साध्ये भासत् एवं च<br>
अनुमितिविषयस्य इतरभेदेद्रव्यवृत्तित्वस्य परामर्शेन<br>
विषयीकृततया परामर्शसिद्धस्यैव विषयस्य अनुमित्या साधनात्<br>
सिद्धसाधनाख्यो दोषः प्रसजति। अनुमितेः पूर्वं पक्षे<br>
साध्यनिश्चयसत्त्वे सिद्धसाधनदोषः भवति। अतो द्रव्यस्य यदि<br>
द्रव्यत्वजातिमत्त्वं लक्षणं तदा सिद्धसाधनाख्यदोषः प्रसजतीति<br>
पर्यालोच्य लक्षणान्तरानुधावनं कृतमिति भावः।</p>
<p>सामान्यधर्मज्ञानं<br>
विना विशेषधर्मविज्ञासाया अनुदयात्विभागकरणमनुचितमिति<br>
शङ्कापरिहाराया मूले द्रव्यसामान्यलक्षणमुक्तमित्याह {एवञ्चे}ति।{न्यूनते}ति। लक्षणाकथनरूपा न्यूनतेत्यर्थः।</p>
<p>{दीपिका}</p>
<p>{अव्याप्त्यादिलक्षणम्।}</p>
<p>१ अक्षणस्य त्रीणि<br>
दूषणानि। लक्ष्यैकदेशावृत्तित्वमव्याप्तिः। यथा गोः कपिलत्वम्।<br>
अलक्ष्ये लक्षणस्य वर्तनमतिव्याप्तिः। यथा गोः शृङ्गित्वम्।<br>
लक्ष्यमात्रावृत्तित्वमसम्भवः। यथा गोरेकशफवत्त्वम्।</p>
<p>{प्रकाशिका}</p>
<p>दूषणत्रयरहितधर्मस्यैव लक्षणत्वस्य वक्ष्यमाणतया तज्ज्ञानं<br>
विशेषणीभूतदूषणत्रयरहितत्वज्ञानं विना न सम्भवति।<br>
दूषणत्रयरहितत्वज्ञानं तु विशिष्य दूषणत्रयज्ञानाधीनम्।<br>
अभावबुद्धिं प्रति प्रतियोगितावच्छेदकविशिष्टप्रतियोगिज्ञानस्य<br>
तन्त्रत्वादित्याशयेन दूषणत्रयं दर्शयति {लक्ष्यैकदेशावृत्तित्वम्}इति। लक्षणतावच्छेदकत्वाभिमतसम्बन्धेन<br>
किञ्चिल्लक्ष्यावृत्तित्वमित्यर्थः।{लक्ष्यमात्रे}ति। मात्रपदं<br>
कृत्स्नार्थकं<br>
सम्बन्धविशेषावच्छिन्नलक्ष्यवृत्तित्वसामान्याभावस्फोरकम्।{एकशफवत्त्वम्}इति। न चात्र<br>
अलक्ष्यवृत्तित्वरूपातिव्याप्तेरपि सत्त्वात्सङ्कर इति वाच्यम्।<br>
दुष्टसङ्करेऽपि दोषासङ्कर इति न्यायात् ।</p>
<p>{बालप्रिया}</p>
<p>द्रव्यसामान्यलक्षणमिति{दीपिका}ग्रन्थश्रवणानन्तरं लक्षणशब्दार्थः कः? किं नाम लक्षणस्य लक्षणम्<br>
इति शिष्यस्य जिज्ञासा जायत् तच्छान्तये लक्षणस्य लक्षणं वक्तव्यम्।<br>
ततः प्राकव्याप्त्यादीनां लक्षणकथनमसङ्गतमित्यत आह {दूषणत्रये}त्यादिना। दूषणत्रयरहितधर्मत्वं लक्षणस्य लक्षणम्।<br>
दूषणत्रयरहितत्वं च दूषणत्रयाभाववत्त्वम्। तथा च<br>
दूषणत्रयाभावविशिष्टधर्मत्वं लक्षणलक्षणमिति पर्यवसितम्। तत्र<br>
विशिष्टबुद्धौ विशेषणज्ञानस्य कारणत्वात्<br>
दूषणत्रयाभावरूपविशेषणज्ञानं कारणम्। तादृशविशेषणज्ञानं च<br>
दूषणत्रयज्ञानं विना न सम्भवति, अभावबुद्धौ प्रतियोगिज्ञानस्य<br>
कारणत्वात् । अतः दूषणत्रयं</p>
<p>१. लक्षणस्य त्रीणि<br>
दूषणानीति नृसिंहप्रकाशिकानुमतः पाठः।</p>
<p>लक्षणतो दर्शन्नीयम्<br>
इत्याशयेन{दीपिकायां}अव्याप्त्यादिदूषणत्रयस्य लक्षणमुक्तमिति<br>
भावः।</p>
<p>{विशिष्य दूषणत्रयज्ञानाधीनम्}इति। अत्रायमाशयः  दूषणत्रयरहितत्वं<br>
नाम न दूषणत्रयत्वावच्छिन्नप्रतियोगिताकाभावः। तथा सति<br>
अव्याप्त्याद्येकतमदूषणवति कपिलत्वादिधर्मे एकसत्त्वेऽपि त्रयं<br>
नास्तीति न्यायेन दूषणत्रयाभावसत्त्वेन तद्वतः कपिलत्वादेः धर्मस्य<br>
लक्षणत्वापत्तेः। किं तु अव्याप्त्यतिव्याप्त्यसम्भवरूपदूषणानि<br>
अव्याप्तित्वादिना विशिष्योपादाय तदवच्छिन्नप्रतियोगिताकाभावत्रयं<br>
दूषणत्रयरहितत्वमिति वक्तव्यम्। तथा च<br>
अव्याप्तित्वावच्छिन्नप्रतियोगिताकाभाव<br>
अतिव्याप्तित्वावच्छिन्नप्रतियोगिताकाभाव<br>
असम्भवत्वावच्छिन्नप्रतियोगिताकाभाव  एतत्त्रयविशिष्टो धर्मो</p>
<p>लक्षणमिति फलितम्।<br>
तत्र अभावबुद्धौ प्रतियोगितावच्छेदकविशिष्टप्रतियोगिज्ञानस्य<br>
कारणत्वातव्याप्तित्वादिविशिष्टाव्याप्त्यादिज्ञानं कारणमिति<br>
तादृशज्ञानोत्पादनाय आदौ अव्याप्त्यादीनां स्वरूपमाह{दीपिकायाम्}इति।</p>
<p>{लक्ष्यैकदेशावृत्तित्वमव्याप्तिर्}इति। किञ्चिल्लक्ष्यनिरूपिताधेयत्वाभावः<br>
लक्ष्यतावच्छेदकाधिकरणकिञ्चिन्निरूपितवृत्तित्वाभावः<br>
अव्याप्तिस्वरूपमित्यर्थः। गोः कपिलत्वं लक्षणमित्युक्ते लक्ष्या</p>
<p>गौः लक्ष्यतावच्छेदकं<br>
गोत्वम्, तदधिकरणं श्वेतगौः तन्निरूपितवृत्तित्वाभावः<br>
कपिलत्वेऽस्तीति अव्याप्ते धर्मे लक्षणसमन्वयः। ननु गोत्वाधिकरणे<br>
श्वेतगवि कपिलत्वस्य कालिकसम्बन्धेन वर्तमानतया<br>
लक्ष्यतावच्छेदकाधिकरणनिरूपितवृत्तित्वाभावो नास्तीति अव्याप्तधर्मे<br>
अव्याप्तलक्षणासम्भव इत्याशङ्क्याह {लक्षणतावच्छेदकत्वाभिमतसम्बन्धेने}ति। वृत्तित्वान्वयि अवच्छिन्नत्वं<br>
तृतीयार्थः। तथा च लक्ष्यतावच्छेदकाधिकरणनिरूपित<br>
१ अक्षणतावच्छेदकसम्बन्घावच्छिन्नवृत्तित्वाभावः अव्याप्तस्य लक्षणम्,<br>
अव्याप्तेः स्वरूपम्। कपिलत्वं कपिलगवि समवायेन अस्तीति<br>
समवायसम्बन्धः लक्षणतावच्छेदकसम्बन्धः।</p>
<p>१. लक्षणं येन<br>
सम्बन्धेन लक्ष्ये वर्तते स सम्बन्धः लक्षणतावच्छेदकसम्बन्धः।</p>
<p>गोत्वाधिकरणश्वेतगोनिरूपितकालिकसम्बन्धावच्छिन्नवृत्तित्वस्य<br>
कपिलत्वे सत्त्वेऽपि तन्निरूपितसमवायसम्बन्धावच्छिन्नवृत्तित्वाभावात्<br>
कपिलत्वे लक्षणसमन्वयः। लक्ष्यतावच्छेदकाधिकरणत्वं च<br>
लक्ष्यतावच्छेदकनिष्ठाधेयतानिरूपिताधिङ्करणत्वम्, तत्राधेयतायां<br>
१ अक्ष्यतावच्छेदकतावच्छेदकसम्बन्धावच्छिन्नत्वं निवेशनीयम्। अन्यथा<br>
सल्लक्षणे सास्नावत्त्वादौ कालिकसम्बन्धेन<br>
लक्ष्यतावच्छेदकगोत्वाधिकरणं यत्महिषादि तद्वृत्तित्वाभावसत्त्वेन<br>
अव्याप्तलक्षणस्यातिव्याप्तेः। एवं लक्ष्यतावच्छेदकसमानाधिकरणत्वे<br>
सतीत्यपि अव्याप्तलक्षणे विशेषणं देयम्। अन्यथा असम्भवग्रस्ते<br>
एकशफवत्त्वादौ अव्याप्तलक्षणस्यातिव्याप्तेः।,<br>
गोत्वाधिकरणनिरूपितवृत्तित्वाभावस्य तत्रापि सत्त्वात् । तस्मिन्<br>
विशेषणे दत्ते तु एकशफवत्त्वादौ नातिव्याप्तिः, तस्य<br>
गोत्वाधिकरणवृत्तित्वाभावात् ।</p>
<p>लक्ष्यतावच्छेदकसमानाधिकरणत्वं च<br>
लक्ष्यतावच्छेदकनिष्ठाधेयतानिरूपिताधिकरणतावन्निरूपितवृत्तित्वम्।<br>
तत्र लक्ष्यतावच्छेदकनिष्ठाधेयतायां<br>
लक्ष्यतावच्छेदकतावच्छेदकसम्बन्धावच्छिन्नत्वं निवेशनीयम्। अन्यथा<br>
लक्ष्यतावच्छेदकस्य गोत्वस्य कालिकसम्बन्धेन अधिकरणे अश्वे<br>
एकशफवत्त्वस्य सत्त्वेन असम्भवग्रस्तधर्मे अव्याप्तलक्षणस्यातिव्याप्तेः।<br>
तन्निवेशे तु तादृशसमवायसम्बन्धेन गोत्वाधिकरणर्ं गौरेव,<br>
तन्निरूपितवृत्तित्वमेकशफवत्त्वे नास्तीति नातिव्याप्तिरिति। एवं<br>
वृत्तित्वे लक्षणतावच्छेदकसम्बन्धावच्छिन्नत्वं निवेशनीयम्। अन्यथा<br>
एकशफवत्त्वस्य कालिकसम्बन्धेन गोवृत्तितया पूर्वोक्तदोषापत्तेः। एवं<br>
च<br>
लक्ष्यतावच्छेदकतावच्छेदकसम्बन्घावच्छिन्नलक्ष्यतावच्छेदकनिष्ठाधेयतानिरूपिताधिकरणतावन्निरूपितलक्षणतावच्छे</p>
<p>दकसम्बन्धावच्छिन्नवृत्तित्वे सति<br>
लक्ष्यतावच्छेदकतावच्छेदकसम्बन्धावच्छिन्नलक्ष्यतावच्छेदकनिष्ठाधेयतानिरूपिता</p>
<p>धिकरणतावन्नियपितलक्षणतावच्छेदकसम्बन्धावच्छिन्नवृत्तित्वाभावः<br>
अव्याप्तस्य लक्षणमिति फलितम्। अधिकं</p>
<p>{पट्टाभिरामटिप्पण्या}दौ द्रष्टव्यम्।</p>
<p>१.<br>
लक्ष्यतावच्छेदकधर्मः येन सम्बन्धेन लक्ष्ये वर्तते स सम्बन्धः<br>
लक्ष्यतावच्छेदकतावच्छेदकसम्बन्धः।</p>
<p>{दीपिकायाम्  अलक्ष्ये लक्षणस्य<br>
वर्तनमतिव्याप्तिर्}इति।<br>
अलक्ष्यमित्यस्य लक्ष्यनिष्ठप्रतियोगिताकभेदवदित्यर्थः। सप्तम्याः<br>
निरूपिततत्वमर्थः। तस्य वर्तनशब्दार्थे आधेयत्वेऽन्वयः।<br>
लक्ष्यनिष्ठप्रतियोगिताकभेदवन्निरूपितवृत्तित्वमतिव्याप्तिरित्युक्तं<br>
भवतिं। यथा गोः शृङ्गित्वं लक्षणमुक्तं चेतिदं<br>
लक्षणमतिव्याप्तिदुष्टं भवति, लक्ष्या गौः<br>
तन्निष्ठप्रतियोगितानिरूपकभेदवति महिषादौ शृङ्गित्वस्य<br>
वर्तनात् । अत्र लक्ष्यनिष्ठप्रतियोगितायां लक्ष्यतावच्छेदकावच्छिन्नत्वं<br>
निवेशनीयम्। अन्यथा गोनिष्ठप्रतियोगिताकभेद इत्यनेन<br>
श्वेतगोभेदस्यापि ग्रहीतुं शक्यतया तद्वति कपिलगवि कपिलत्वस्य<br>
वर्तमानतया अव्याप्तधर्मे अतिव्याप्तलक्षणस्यातिव्याप्तेः। तन्निवेशे तु<br>
लक्ष्या गौः, लक्ष्यतावच्छेदकं गोत्वं,<br>
तदवच्छिन्नगोनिष्ठप्रतियोगिताकभेदःऽगौर्नऽ इति प्रतीतिसिद्धः<br>
गोसामान्यभेदः तद्वान् कपिलगौर्न भवति, किं तु महिषादिकमेव<br>
तद्वृत्तित्वं कपिलत्वे नास्तीति नातिव्याप्तिः।</p>
<p>एवं वृत्तितायां<br>
लक्ष्णतावच्छेदकसम्बन्धावच्छिन्नत्वं निवेशनीयम्। अन्यथा गोभिन्ने<br>
महिषादावपि कालिकसम्बन्धेन कपिलत्वस्य वर्तमानतया<br>
पूर्वोक्तदोषापत्तेः। तन्निवेशे तु लक्षणं येन सम्बन्धेन लक्ष्ये<br>
वर्तते से एव सम्बन्धः लक्षणतावच्छेदकसम्बन्ध इति प्रकृते<br>
समवायस्यैव तादृशतया<br>
महिशादिनिरूपितसमवायसम्बन्धावच्छिन्नवृत्तित्वस्य<br>
कपिलत्वेऽभावात्न तत्रातिव्याप्तिः। एवमपि असम्भवग्रस्ते<br>
एकशफवत्त्वादौ लक्ष्यगोभिन्नाश्ववृत्तित्वसत्त्वात्<br>
अतिव्याप्तलक्ष्णस्यातिव्याप्तिरिति तद्वारणाय<br>
लक्ष्यतावच्छेदकसमानाधिकरणत्वे सतीति विशेषणमत्रापि देयम्।<br>
एकशफवत्त्वस्य लक्ष्यतावच्छेदकगोत्वाधिकरणवृत्तित्वाभावान्न दोषः।<br>
तथा च<br>
लक्ष्यतावच्छेदकतावच्छेदकसम्बन्धावच्छिन्नलक्ष्यतावच्छेदकसम्बन्धावच्छिन्नलक्ष्यतावच्छेदकनिष्ठाधेयतानिरूपिता<br>
धिकरणतावन्निरूपितलक्षणतावच्छेदकसम्बन्धावच्छिन्नवृत्तित्वे सति<br>
लक्ष्यतावच्छेदकावच्छिन्नलक्ष्यनिष्ठप्रतियोगितानिरूपकभेदवन्निरूपितलक्षणतावच्छेदकसम्बन्धावच्छिन्नवृत्तित्वम्<br>
अतिव्याप्तस्य</p>
<p>लक्षणमिति फलितम्।</p>
<p>{लक्ष्यमात्रावृत्तित्वमसम्भव}इति। सर्वत्र लक्ष्ये अवर्तनमसम्भवः।<br>
क्वचिल्लक्ष्ये अवर्तनमव्याप्तधर्मेऽप्यस्तीति सर्वत्रेत्युक्तम्। गोः<br>
एकशफवत्त्वं लक्षणमुक्तं चेत्तत्सर्वासु गोव्यक्तिषु नास्तीति<br>
असम्भवदोषदूषितं भवति।<br>
लक्ष्यनिरूपितवृत्तित्वत्वावच्छिन्नप्रतियोगिताकाभावोऽत्र विवक्षितः, न<br>
तु लक्ष्यवृत्तित्वप्रतियोगिकोऽभावः। कपिलत्वाद्यव्याप्यधर्मेऽपि<br>
यत्किञ्चिल्लक्ष्यश्वेतगोवृत्तित्वाभावस्य लक्ष्यवृत्तित्वप्रतियोगिकस्य<br>
सत्त्वेनातिव्याप्त्यापत्तेः। तद्विवक्षणे तु गोवृत्तित्वं नास्तीति<br>
प्रतीतिसिद्धस्य गोवृत्तित्वसामान्याभावस्यैव<br>
लक्ष्यनिरूपितवृत्तित्वत्वावच्छिन्नप्रतियोगिताकतया तस्य कपिलत्वे<br>
कपिलगोवृत्तौ विरहात्नातिव्याप्तिरिति सूचनाय कृत्स्नार्थकं<br>
मात्रपदम्। एवं लक्ष्यनिरूपितवृत्तित्वे<br>
लक्ष्णतावच्छेदकसम्बन्घावच्छिन्नत्वमपि निवेशनीयम्। अन्यथा<br>
एकशफवत्त्वादेरपि कालिकसम्बन्धेन गोवृत्तित्वेन<br>
तद्वृत्तित्वाभावविरहातसम्भवलक्षणे असम्भवदोषः स्यादिति। तथा<br>
च<br>
लक्ष्यनिरूपितलक्ष्णतावच्छेदकसम्बन्धावच्छिन्नवृत्तित्वत्वावच्छिन्नप्रतियोगिताकाभावः<br>
असम्भव इति फलितम्। सर्वमिदमभिसन्धायाह{प्रकाशिकायां मात्रपदं<br>
कृत्स्नार्थकम्}इति।{सम्बन्धविशेष}ति। लक्षणतावच्छेदकसम्बन्धेत्यर्थः।{लक्ष्यवृत्तित्वसामान्याभावे}ति।<br>
लक्ष्यवृत्तित्वत्वावच्छिन्नप्रतियोगिताकाभावेत्यर्थः।</p>
<p>ननु असम्भवग्रस्ते<br>
एकशफवत्त्वे अलक्ष्याश्वृत्तित्वसत्त्वेन अतिव्याप्त्याख्यदोषस्यापि सत्त्वात्<br>
एकत्र अनेकदोषसाङ्कर्यं प्रसजतीति शङ्कते {न चात्रेत्यादि}ना। शङ्केयं<br>
यथाश्रुतातिव्याप्तिलक्षणाभिप्रायेण्<br>
लक्ष्यतावच्छेदकसमानाधिकरणत्वे सतीति विशेषणविशिष्टस्य<br>
पूर्वोक्तपरिष्कृतातिव्याप्तिस्वरूपस्य एकशफवत्त्वे विरहात् ।<br>
दोषभेदात् । दुष्टस्यापि भेदेन भवितव्यमिति शङ्कितुर्भावः।<br>
समाधत्ते {दुष्टसङ्करेऽपी}<br>
ति। दुष्टस्यैकत्वेऽपि दोषस्य एकत्वं<br>
नेत्यर्थः। एकस्मिननेकदोषाणां समावेशसम्भवेन दोषभेदात्</p>
<p>तदाश्रयदुष्टभेदापत्तिर्नेति समाधातुराशयः।<br>
ऽउपधेयसङ्करेऽप्युपाधेरसङ्करःऽ इति<br>
मणिकारवचनस्याप्ययमेवार्थः।</p>
<p>{दीपिका}</p>
<p>{लक्षणलक्षणविचारः}</p>
<p>एतद्दूषणत्रयरहितधर्मो लक्षणम्। यथा गोः सास्नादिमत्त्वम्।<br>
स एवासाधारणधर्म इत्युच्यत्<br>
लक्ष्यतावच्छेदकसमनियतत्वमसाधारणत्वम्। व्यावर्तकस्यैव लक्षणत्वे<br>
व्यावृत्तावभिधेयत्वादौ चातिव्याप्तिः अतः तद्वारणाय तद्भिन्नत्वं<br>
धर्मविशेषणं देयम्। व्यवहारस्यापि लक्षणप्रयोजनत्वे तु तत्न<br>
देयम्। व्यावृत्तेरपि व्यवहारसाधनत्वात् ।</p>
<p>{प्रकाशिका}</p>
<p>{एतद्दूषणत्रयरहित}इति। उक्तदूषणाभावत्रयविशिष्ट<br>
इत्यर्थः। नन्वसाधारणधर्मो लक्षणमिति हि सिद्धान्तः। तस्मात्<br>
कारणात्कथं दूषणत्रयरहितो धर्मो लक्षणमित्यत आह {स एवे}ति।{इत्युच्यत}इति। अभियुक्तैरिति शेषः। ननु<br>
साधारण्यस्य लक्ष्यालक्ष्यवृत्तित्वरूपतया<br>
तदभावरूपासाधारण्यस्याव्याप्त्यादिदोषग्रस्तधर्मेऽपि सत्त्वात्कथं<br>
दोषत्रयरहित एवासाधारणधर्म इत्याशङ्कां परिजिहीर्षुः<br>
असाधारणत्वमन्यादृशं निर्वक्ति {लक्ष्यतावच्छेदकसमनियतत्वम्}इति। लक्ष्यतावच्छेदकव्यापकत्वे सति<br>
लक्ष्यतावच्छेदकव्याप्यत्वमित्यर्थः। अव्याप्त्यसम्भवग्रस्तयोर्वारणाय<br>
सत्यन्तम्। अतिव्याप्तस्य वारणाय विशेष्यम्। धर्मपदं<br>
लक्षणताघटकसम्बन्धेन व्यापकत्वादितात्पर्यग्राहकमिति भावः।</p>
<p>अत्रेदं बोध्यम्<br>
एतद्दोषा असाधारणत्वस्य विघटकाः। अतिव्याप्तौ<br>
व्याप्यत्वस्येतरयोश्च व्यापकत्वस्य भङ्गात् । एतेषां दूषकताबीजं<br>
लक्षणेन लक्षणेन इतरभेदसाधनेऽतिव्याप्तौ व्यभिचारः,<br>
इतरयोश्च भागासिद्धिस्वरूपासिद्धी इति। ननु<br>
लक्ष्यतावच्छेदकसमनियतत्वस्य लक्षणलक्षणत्वे लक्षणस्य व्यावृत्तिरेव<br>
प्रयोजनमिति मते व्यावर्तकस्यैव लक्षणलक्षणलक्ष्यतया<br>
व्यावृत्त्यादावतिव्यप्तिरित्याशङ्कां तन्मतानुसारेण निराकरोति<br>
{व्यावर्तकस्यैवे}ति। इतरभेदानुमितिजनकस्यैवेत्यर्थंः।<br>
इतरभेदविधेयकानुमितिजनक<br>
तावच्छेदकविषयताविशेषाश्रयस्यैवेतियावत् । एतेन<br>
व्यावहारिकव्यवच्छेदः।{लक्षणत्वे}गवादिलक्षणत्वे उक्तलक्षणलक्षणलक्ष्यत्व इति यावत् ।{लक्ष्यत्व}इति पाठेऽप्ययमेवार्थो बोध्यः।{व्यावृत्ताव्}इति।<br>
गवादीतरभेदे गोत्वादिरूपलक्ष्यतावच्छेदकसमनियतत्वस्य<br>
अभिधेयत्वप्रमेयत्वादौ पदार्थत्वसमनियतत्वस्य च<br>
सत्त्वेनातिव्याप्तिवारणाय व्यावृत्तिभिन्नत्वमभिधेयत्वादिभिन्नत्वं च<br>
लक्षणलक्षणे निवेशनीयमित्यर्थः। यद्यपि व्यावृत्तेरपि<br>
व्यावहारिकत्वस्य वक्ष्यमाणतया तेनैव रूपेण व्यावहारिकत्वेन<br>
सर्वेषां सङ्ग्रहसम्भवात्पृथगभिधानमनुचितम्, तथापि<br>
हेतुसाध्ययोरैक्ये हेतुमत्तानिश्चयकाले साध्यसंशयरूपपक्षताया<br>
असत्त्वेन</p>
<p>तानुमितिरिति<br>
प्राचीनमते इतरभेदस्य व्यावर्तकत्वाभावेन तत्रातिव्याप्तिः।<br>
सिषाधयिषाविरहविशिष्टसिद्ध्यभावः पक्षता इति सिद्धान्तिमते<br>
तु व्यावृत्तेरपि व्यावर्तकत्वेन लक्ष्यतया तत्र<br>
लक्षणसङ्गमनस्येष्टत्वेन नातिव्याप्तिरित्यावेदयितुं<br>
पृथक्कथनमिति ध्येयम्।</p>
<p>ननु किमिदं नाम<br>
लक्षणलक्षणलक्ष्यतावच्छेदकं व्यावर्तकत्वम्। न तावत्सामान्यतो<br>
भेदानुमापकत्वम्। व्यावृत्त्यभिधेयत्वादेरपि<br>
यत्किञ्चिदुभयत्वावच्छिन्नप्रतियोगिताकभेदानुमापकतया<br>
तत्रातिव्याप्तिकथनासङ्गतेः। सर्वेषामपि व्यतिरेकधर्माणां<br>
यत्किञ्चिद्व्यावर्तकतया<br>
असाधारण्यादिघटकव्यापकत्वादिवैर्थ्यापाताच्च् नापि विशिष्य<br>
तत्तद्धर्मावच्छिन्नेतरभेदानुमापकत्वम्। तथा सति<br>
गोत्वावच्छिन्नेतरभेदानुमापकस्य सास्नादिमत्त्वस्य<br>
गोत्वसमनियतत्वं लक्षणमित्येवं रीत्या विशिष्य तत्तल्लक्षणस्य<br>
वक्तव्यतया गोत्वादिरूपलक्ष्यतावच्छेदकतत्तद्धर्मसमनैयत्यस्य<br>
गोत्वावच्छिन्नेतरभेदादिरूपव्यावृत्तौ सत्त्वेनातिव्याप्तेः<br>
सम्भवेऽप्यभिधयत्वादावतिव्याप्त्यलग्नकतापत्तेः दुवरित्वात्<br>
गोत्वादिसमनैयत्यस्य तत्रासत्त्वादिति चेत्</p>
<p>मैवम्  यतः<br>
सास्नादिमत्त्वं पक्षीकृत्य गोत्वावच्छिन्नेतरभेदानुमापकत्वे साध्ये<br>
विशेषव्याप्तौ अन्वयदृष्टान्तालाभेन यद्यद्धर्मसमनियतं<br>
तत्तन्दवच्छिन्नव्यावर्तकमिति रीत्या सामान्यमुखेन<br>
व्याप्तेरभ्युपगन्तव्यतया तत्र<br>
सिद्धसाधनाप्रसिद्धिभ्यामव्यावर्तङ्कयोर्व्यावृत्त्यभिधेयत्वयोः<br>
तत्तद्धर्मसमनैयत्यरूपप्रकृतहेतोस्तत्तुल्यस्य वा हेतोः सत्त्वेन<br>
प्रकृतसाध्यस्य तत्तुल्यस्य वा साध्यस्यासत्त्वेन व्यभिचारः स्यात् ।<br>
अतस्तद्दोषवारणाय</p>
<p>तत्तद्धर्मावच्छिन्नेतरभेदरूपव्यावृत्तिभिन्नत्वमभिधेयत्वादिभिन्नत्वं<br>
च तादृशलक्षणे निवेशनीयमित्यभिप्रायकोऽयं ग्रन्थ इति न<br>
पूर्वोक्तदोषावसरः। अधिकविचारस्तु अन्यत्रानुसन्धेयः।</p>
<p>ननु लक्षणस्य<br>
व्यवहारोऽपि प्रयोजनम्। तेन रूपेण व्यवहर्तव्यज्ञानं विना<br>
तद्रूपावच्छिन्नबोधकशब्दरूपव्यवहारासम्भवात् । एवं च<br>
व्यावहारिकलक्षणस्यापि लक्ष्यत्वात्तद्भिन्नत्वं विशेषणं न<br>
देयमित्याह  व्यवहारस्यापीति। ननु व्यावृत्तावतिव्याप्तिवारणाय<br>
तद्भिन्नत्वमावश्यकम्। व्यावृत्तेर्व्यावहारिकत्वाभावादिति भ्रमं<br>
वारयति  व्यावृत्तेरपीति। अपिना अभिधेयत्वादिपरिग्रहो<br>
दृष्टान्तलाभाय्</p>
<p>{बालप्रिया}</p>
<p>नन्वेतद्दूषणत्रयरहितधर्मो लक्षणमित्यस्य<br>
अव्याप्त्यतिव्याप्त्यसम्भवरूपदोषत्रयाभावविशिष्टो धर्मो<br>
लक्षणमित्यर्थः। तथा च १ कदोषवत्यपि कपिलत्वादौ दोषत्रयं<br>
नास्तीति २ अक्षणत्वापत्तिरित्याशङ्क्य व्याचक्ष्टे<br>
उक्तदूषणाभावत्रयविशिष्ट इति। प्रतियोगिनि त्रित्वं न विवक्षितम्,<br>
किं तु अभावे इति भावः। एकदोषवति<br>
इतरदोषाभावद्वयसत्त्वेऽपि दोषाभावत्रयं नास्तीति न<br>
३ ऊर्वोक्तापत्तिरिति ध्येयम्।</p>
<p>१. एकदोषवत्यपीति।<br>
अव्याप्तिरूपकैदोषविशिष्टेऽपीत्यर्थः।</p>
<p>२. लक्षणत्वापत्तिरिति।<br>
गोलक्षणत्वप्रसङ्गः इत्यर्थः।</p>
<p>३. पूर्वोक्तापत्तिरिति।<br>
कपिंलत्वादेर्गोलक्षणत्वापत्तिरित्यर्थः।</p>
<p>ननु न साधारणः<br>
असाधारण इति कर्मधारयसमासातसाधारण इत्यस्य<br>
साधारणभिन्न इत्यर्थः। साधारण इत्यस्य च लक्ष्यवृत्तित्वे सति<br>
अलक्ष्यवृत्तिरित्यर्थः। लक्ष्यवृत्तित्वविशिष्टालक्ष्यवृत्तित्ववानिति<br>
यावत् । असाधारण इत्यस्य च<br>
लक्ष्यवृत्तित्वविशिष्टालक्ष्यवृत्तित्वाभाववानित्यर्थः। अव्याप्तिग्रस्ते<br>
कपिलत्वादौ अलक्ष्यवृत्तित्वरूपविशेष्याभावात्विशिष्टाभावोऽस्ति।<br>
असम्भवग्रस्तः एकशफवत्त्वादिः लक्ष्यवृत्तित्वरूपविशेषणाभावात्<br>
विशिष्टाभाववान्। ततथा च उभयोः असाधारणतया लक्षणत्वापत्तिः,<br>
दोषवतोऽपि असाधारणतया दोषत्रयरहित एवासाधारण<br>
इत्यसङ्गतिश्च इत्याशङ्क्य असाधारणशब्दार्थः<br>
प्रकारान्तरेणोच्यते दीपिकायामित्याह  ननु साधारण्यस्येति।<br>
अन्यादृशमिति। लक्ष्यवृत्तित्वविशिष्टालक्ष्यवृत्तित्वाभावात्<br>
अन्यविधमित्यर्थः। लक्ष्यतावच्छेदकव्यापकत्वे सतीति। लक्ष्यतावच्छदकं<br>
यत्र यत्र वर्तते तत्र सर्वत्र वर्तमानत्वं लक्ष्यतावच्छेदकव्यापकत्वम्।<br>
लक्ष्यतावच्छेदकं यत्र नास्ति तत्रावर्तमानत्वं<br>
लक्ष्यतावच्छेदकव्याप्यत्वम्। लक्ष्या गौः, लक्ष्यतावच्छेदकं गोत्वम्,<br>
तत्र यत्र यत्र गोव्यक्तौ वर्तते तत्र सर्वत्र सास्नादिमत्त्वमस्ति, गोत्वं<br>
यत्र नास्ति महिषादौ तत्र सास्नादिमत्त्वं नास्तीति<br>
लक्ष्यतावच्छेदकव्यापकत्वे सति</p>
<p>लक्ष्यतावच्छेदकव्याप्यत्वात्सास्नादिमत्त्वमसाधारणधर्मों<br>
भवति, अतस्तत्गोः लक्षणमिति भावः। तथा च<br>
लक्ष्यतावच्छेदकव्यापकत्वे सति लक्ष्यतावच्छेदकव्याप्यत्वं लक्षणस्य<br>
लक्षणमित्युक्तं भवति। सत्यन्तस्य प्रयोजनमाह<br>
अव्याप्त्यसम्भवग्रस्तयोर्वारणायेति। अव्याप्तिग्रस्ते कपिलत्वे<br>
लक्षणभिन्ने लक्ष्यतावच्छेदकगोत्वशून्यमहिषाद्यवृत्तित्वरूपं<br>
लक्ष्यतावच्छेदकव्याप्यत्वमस्तीति तत्र लक्षणलक्षणस्यातिव्याप्तिः,<br>
तद्वारणाय लक्ष्यतावच्छेदकव्यापकत्वे सतीत्युक्तम्। गोत्ववति<br>
श्वेतगविकपिलत्वाभावात्लक्ष्यतावच्छेदकव्यापकत्वं तत्र नास्तीति<br>
नातिव्याप्तिः। ननु उक्तरीत्या<br>
अव्याप्तिग्रस्तेऽतिव्याप्तिवारणरूपप्रयोजनसम्भवेऽपि असम्भवग्रस्ते<br>
तद्वारणरूपं प्रयोजनं न सम्भवति। असम्भवग्रस्तस्य एकशफवत्त्वादेः<br>
लक्ष्यतावच्छेदकगोत्वशून्याश्ववृत्तितया<br>
लक्ष्यतावच्छेदकव्याप्यत्वस्याभावाततिव्याप्त्यप्रसक्तेरिति चेत्<br>
अत्राहुः। अत्रासम्भवग्रस्तपदं गगनरूपस्यासम्भवग्रस्तस्य तात्पर्येण<br>
बोधकम्। गोः गगनं लक्षणमुक्तं चेत्तदसम्भवि। गगनस्य<br>
अवृत्तिपदार्थतया कुत्रापि गवि असत्त्वात् । तथा चासम्भवग्रस्ते गगने<br>
अवृत्तिपदार्थत्वादेव<br>
लक्ष्यतावच्छेदकगोत्वशून्यमहिषाद्यवृत्तित्वमप्यस्तीति<br>
लक्ष्यतावच्छेदकव्याप्यत्वमात्रोक्तौ तत्रातिव्याप्तिः स्यादिति<br>
तद्वारणाय लक्ष्यतावच्छेदकव्यापकत्वे सतीत्युक्तमिति। अतिव्याप्तस्य<br>
वारणाय विशेष्यमिति। लक्ष्यतावच्छेदकव्याप्यत्वरूपविशेष्यदलाभावे<br>
लक्ष्यतावच्छेदकव्यापकत्वं लक्षणलक्षणं स्यात् । तथा सति</p>
<p>अतिव्याप्तिदुष्टस्य<br>
शृङ्गित्वस्य गोत्वव्यापकत्वमस्तीति तत्रातिव्याप्तिः स्यात् ।<br>
तद्वारणाय लक्ष्यतावच्छेदकव्याप्यत्वोपादानम्। शृङ्गित्वस्य<br>
गोत्वशून्यमहिषादिव्रृत्तितया लक्ष्यतावच्छेदकव्याप्यत्वं नास्तीति<br>
नातिव्याप्तिरिति भावः।</p>
<p>अत्रेदं बोध्यम्<br>
लक्ष्यतावच्छेदकव्यापकत्वं नाम<br>
लक्ष्यतावच्छेदकनिष्ठाधेयतानिरूपिताधिकरणतावन्निष्ठात्यन्ताभावाप्रतियोगित्वम्।<br>
तत्राधेयतायां लक्ष्यतावच्छेदकतावच्छेदकसम्बन्धावच्छिन्नत्वं<br>
निवेश्यम्। अन्यथा गोत्वस्य कालिकसम्बन्धेन अधिकरणे महिषादौ<br>
वर्तमानस्य सास्नादिमत्त्वाभावस्य प्रतियोग्येव सास्नादिमत्त्वमिति<br>
लक्षणे सास्नादिमत्त्वादौ असम्भवापत्तेः। एवं प्रतियोगितायां<br>
लक्षणतावच्छेदकसम्बन्धावच्छिन्नत्वं निवेशनीयम्। अन्यथा समवायेन<br>
गोत्ववति गवि यः संयोगसम्बन्धावच्छिन्नसास्नादिमत्त्वाभावः<br>
तत्प्रतियोगित्वस्यैव सास्नादिमत्त्वे सत्त्वेन असम्भवापत्तेः। एवं<br>
लक्ष्यतावच्छेदकव्याप्यत्वं न लक्ष्यतावच्छेदकाभाववदवृत्तित्वम्,<br>
पदार्थस्य अभिधेयत्वं लक्षणमित्यादौ<br>
लक्ष्यतावच्छेदकपदार्थत्वाभाववतोऽप्रसिद्ध्या अभिधेयत्वादिरूपे<br>
लक्षणे अव्याप्त्यापत्तेः। किं तु स्वव्यापकतत्कत्वम्। स्वं  लक्षणम्,<br>
तत् लक्ष्यतावच्छेदकम्। लक्ष्यतावच्छेदकस्य पदार्थत्वस्य<br>
लक्षणीभूताभिधेयत्वव्यापकत्वमस्तीति न पूर्वोक्तदोषः।<br>
अनयोर्व्यापकत्वव्याप्यत्वयोर्द्विधा निवेशे गौरवात्सकृन्निवेश्य<br>
स्वव्यापकलक्ष्यतावच्छेदकव्यापकत्वं लक्ष्यतावच्छेदकसमनियतत्वमिति<br>
परिष्कारो युक्तः। स्वव्यापकत्वं च<br>
स्वनिष्ठाधेयतानिरूपिताधिकरणतावन्निष्ठात्यन्ताभावाप्रतियोगित्वम्।<br>
तत्राधेयतायां लक्षणतावच्छेदकसम्बन्धावच्छिन्नत्वं निवेशनीयम्।<br>
अन्यथा सास्नादिमत्त्वस्य कालिकसम्बन्धेनाधिकरणे महिषादौ वर्तते<br>
योऽत्यन्ताभावः गोत्वाभावः तत्प्रतियोगित्वस्यैव गोत्वे सत्त्वेन<br>
असम्भवापत्तेः। एवं प्रतियोगितायां<br>
लक्ष्यतावच्छेदकतावच्छेदकसम्बन्धावच्छिन्नत्वं निवेशनीयम्। अन्यथा<br>
समवायेन सास्नादिमति गवि यः संयोगसम्बन्धावच्छिन्नगोत्वाभावः<br>
तत्प्रतियोगित्वस्यैव गोत्वे सत्त्वेन पूर्वोक्तदोषापत्तेः।</p>
<p>१ अथा च<br>
लक्षणतावच्छेदकसम्बन्धावच्छिन्नस्व (लक्षण)<br>
निष्ठाधेयतानिरूपिताधिकरणतावन्निष्ठात्यन्ताभावनिरूपितलक्ष्यतावच्छेदकतावच्छेदकसम्बन्धावच्छिन्नप्रतियोगित्वा</p>
<p>भाववल्लक्ष्यतावच्छेदकनिष्ठलक्ष्यतावच्छेदकतावच्छेदकसम्बन्धावच्छिन्नाधेयतानिरूपिताधिकरणतावन्निष्ठात्यन्ता</p>
<p>भावनिरूपितलक्षणतावच्छेदकसम्बन्धावच्छिन्नप्रतियोगित्वाभावः<br>
लक्ष्यतावच्छेदकसमनियतत्वमिति फलति। एवं च<br>
स्वव्यापकतत्कत्वरूपलक्ष्यतावच्छेदकव्याप्यत्वं<br>
गगनरूपेऽसम्भवग्रस्तेऽपि न भवति गगनाधिकरणस्यैवाप्रसिद्धेः। तथा</p>
<p>च<br>
अव्याप्त्यासम्भवग्रस्तयोर्वारणायेत्यत्र असम्भवग्रस्तपदं<br>
तच्छून्यावृत्तित्वरूपव्याप्यत्वनिवेशमभिप्रेत्येत्यवधेयम्।</p>
<p>१. तथा चेत्यादि।<br>
गोलक्षणे सास्नादिमत्त्वे एवं समन्वयः  लक्षणतावच्छेदकसम्बन्धः<br>
समवायः तदवच्छिन्ना या सास्नादिमत्त्वनिष्ठाधेयता<br>
तन्निरूपिताधिकरणतावती गौः तन्निष्ठो योऽभावः न समवायेन<br>
गोत्वाभावः अपि तु समवायेन</p>
<p>घटत्वाभावः<br>
तन्निरूपितसमवायसम्बन्धावच्छिन्नप्रतियोगित्वं घटे,<br>
तादृशप्रतियोगित्वाभाववत्गोत्वरूपं लक्ष्यतावच्छेदकं तन्निष्ठा या<br>
समवायसम्बन्धावच्छिन्ना आधेयता तिन्नरूपिताधिकरणतावती गौः<br>
तन्निष्ठात्यन्ताभावः न समवायेन सास्नाद्यभावः अपि तु घटत्वाभावः<br>
तन्निरूपितसमवायावच्छिन्नप्रतियोगित्वं घटत्वे<br>
तादृशप्रतियोगित्वाभावः सास्नादिमत्वेऽस्तीति।</p>
<p>अधिकमन्यतोऽवसेयमिति। सर्वमिदं मनसिकृत्यैव<br>
प्रकाशिकायाम्ऽधर्मपदं लक्षणताघटकसम्बन्धेन<br>
व्यापकत्वादितात्पर्यग्राहकम्ऽ इत्युक्तम्।</p>
<p>दूषणत्रयरहितधर्म<br>
एवासाधारणधर्म इत्युच्यत इति कथनातन्यतमदोषवान् धर्मः<br>
असाधारणो न भवतीति लभ्यत् तेन<br>
अतिव्याप्त्यादिदोषाणामसाधारण्याभावप्रयोजकत्वं लभ्यत्<br>
तदेवोपपादयतिअत्रेदं बोध्यमित्यादिना।<br>
एतद्दोषाःव्याप्त्यतिव्याप्त्यसम्भवाः। असाधारणत्वस्य<br>
विघटकाःसाधारणत्वाभावप्रयोजकाः। अतिव्याप्तौ सत्यामिति शेषः।<br>
इतरयोश्च सत्योरिति शेषः। तथा च अतिव्याप्तिरूपदोषे सति<br>
लक्ष्यतावच्छेदकव्याप्यत्वं न भवति, अव्याप्तिरूपदोषे<br>
असम्भवरूपदोषेवासति लक्ष्यतावच्छेदकव्यापकत्वं न भवति इति</p>
<p>रीत्यादोषाणामसाधारण्यविघटकत्वमिति भावः।<br>
दोषास्तावत्लक्षणं दूषयन्ति। कथमिति चेत् आह  एतेषां<br>
दूषकताबीजं त्विति। अयमत्राशयः लक्षणं तावत्लिङ्गविधया लक्ष्ये<br>
इतरभेदविधेयकानुमितिं जनयति। यथा गोः इतरभिन्ना<br>
सास्नादिमत्त्वादिति। लिङ्गस्य व्याप्तिः पक्षधर्मता चेति<br>
रूपद्वयमपेक्षितम्। कस्मिंश्चित्लक्षणे अतिव्याप्तिरूपो दोषोऽस्ति<br>
चेत्तेन लक्षणेन इतरभेदः नानुमातुं शक्यतेद्व<br>
व्यभिचारदोषेण व्याप्तेर्भङ्गात् । तथा हि  गौः इतरभिन्नं<br>
शृङ्गित्वातित्यनुमानं प्रयोक्तव्यम्। शृङ्गित्वमतिव्याप्तं<br>
गोभिन्नवृत्ति इति ज्ञानदशायां शृङ्गित्वं<br>
१ अवेतरभेदरूपसाध्याभाववद्वृत्ति इति व्यभिचारज्ञानमावश्यकमिति<br>
तेन गवेतरभेदाभाववदवृत्ति शृङ्गित्वमिति व्याप्तिज्ञानं<br>
प्रतिबध्यते, तेनानुमितिप्रतिबन्धः तथा च<br>
२ याप्तिविरोधिव्यभिचारसम्पादकतया अतिव्याप्तिर्लक्षणं</p>
<p>१. गवेतरेत्यादि।<br>
गवेतरभेदरूपं यत्साध्यं तदभाववद्वृत्तीत्यर्थः।<br>
गवेतरभेदाभावश्च गवेतरत्वरूपः। तथा च<br>
गवेतरभेदाभावववद्वृत्ति इत्यस्य गवेतरत्ववद्वृत्ति<br>
गोभिन्नवृत्तीत्येवार्थः। तथा चातिव्याप्तत्वज्ञानं<br>
व्यभिचारज्ञानरूपमिति</p>
<p>भावः।</p>
<p>२.<br>
व्याप्तिविरोधिव्यभिचारेति। व्याप्तिज्ञानप्रतिबन्धकज्ञानविषयो यो<br>
व्याभिचारः तत्प्रयोजकतयेत्यर्थः</p>
<p>दूषयति।<br>
व्यभिचाराख्यदोषयुक्तं करोतीति यावत् । एवं लक्षणे<br>
क्वचिल्लक्ष्यावृत्तित्वरूपाव्याप्तिसत्त्वे गौः इतरभिन्नं<br>
कपिलत्वादित्यनुमाने हेतोः पक्षैकदेशावृत्तित्वरूपभागासिद्धिः<br>
दोषः,<br>
सर्वलक्ष्यावृत्तित्वरूपासम्भवसत्त्वेकृत्स्नपक्षावृत्तित्वरूपस्वरूपासिद्धिर्देषः।<br>
ताभ्यां च हेतोः पक्षधर्मता भज्यत् तथा च</p>
<p>पक्षधर्मताज्ञानप्रतिबन्धकज्ञानविषयभागासिद्धिस्वरूपासिद्धिसम्पादकतया<br>
अव्याप्त्यसम्भवयोर्लक्षणूदषकत्वमिति।</p>
<p>दीपिकायाम्<br>
व्यावर्तकस्यैव लक्षणत्वे इत्यदि। यत्लक्ष्ये<br>
इतरभेदमनुमापयति तत्व्यावर्तकम्, तदेव लक्षणमिति<br>
केचित् । यत्न व्यावर्तकमपि तु शब्दप्रयोगरूपव्यवहारस्य<br>
निमित्तं तदपि लक्षणमित्यन्त् तत्र व्यावर्तकमेव लक्षणमिति मते<br>
लक्ष्यतावच्छेदकसमनियतत्वरूपस्य पूर्वोक्तस्य लक्षणलक्षणस्य<br>
व्यावर्तकं लक्ष्यं भवति। व्यावर्तकभिन्ना व्यावृत्तिः अभिधेयत्वादिकं<br>
चालक्ष्यं भवति। तत्रापि लक्ष्यतावच्छेदकसमनियतत्वसत्त्वात्<br>
लक्षणलक्षणस्यातिव्याप्तिर्देषः। तद्वारणाय लक्षणलक्षणे<br>
व्यावृत्तिभिन्नत्वमभिधेयत्वादिभिन्नत्वं च विशेषणं देयम्। कथं<br>
व्यावृत्तौ अभिधेयत्वादौ च लक्ष्यतावच्छेदकसमनियतत्वमस्तीति<br>
चेत् श्रू यताम्  व्यावृत्तिर्नाम इतरभेदः, प्रकृते<br>
गवेतरभेदः। सः लक्ष्यतावच्छेदकगोत्वव्यापकः गोत्ववतीषु<br>
सर्वासु गोषु गवेतरापेक्षया भेदस्य सत्त्वात् । एवं<br>
लक्ष्यतावच्छेदकव्याप्यश्च; गोत्वशून्येषु महिषादिषु गवेतरेषु<br>
गवेतरभेदस्यावृत्तेः। एवमभिधेयत्वादिकं<br>
लक्ष्यतावच्छेदकपदार्थत्वव्यापकम्, पदार्थत्ववत्सु सर्वेषु पदार्थेषु<br>
अभिधेयत्वादेः सत्त्वात् । एवं पदार्थत्वव्याप्यं च् यद्यपि<br>
तच्छून्यावृत्तित्वरूपं पदार्थत्वव्याप्यत्वं न सम्भवति,<br>
पदार्थत्वशून्यस्याप्रसिद्धेः। तथापि स्वव्यापकतत्कत्वरूपं व्याप्यत्वं<br>
सम्भवति। स्वम्  अभिधेयत्वम्, तद्व्यापकं  पदार्थत्वं<br>
तत्कत्वस्याभिधेयत्वे सद्भावात् । एवं च यदि व्यावर्तकमेव<br>
लक्षणलक्षणलक्ष्यं स्यात्तदा अलक्ष्येषु व्यावृत्तावभिधेयत्वादिषु</p>
<p>च<br>
लक्ष्यतावच्छेदकसमनियतत्वसत्त्वादतिव्याप्तिरिति तद्वारणाय<br>
तत्तद्भिन्नत्वं लक्षणे निवेशनीयमिति दीपिकाग्रन्थस्य भावः।<br>
व्यावर्तकस्येत्यस्य सामान्यतः इतरभेदज्ञानजनकस्येत्यर्थो यदि<br>
स्यात्तदा ज्ञानपदेन प्रत्यक्षस्य वा शाब्दबोधस्य वा विवक्षायां<br>
तज्जनकत्वं विषयादिविधया व्यावृत्तेरप्यस्तीति तस्याः अलक्ष्यत्वं न<br>
स्यादिति पर्यालोच्य प्रकाशिकायाम्<br>
इतरभेदानमितिजनकस्येत्यर्थ उक्तः। सिद्धसाधनदोषेण व्यावृत्तेः<br>
इतरभेदानुमितिजनकत्वं नास्तीति पश्चादुपपादयिष्यति।</p>
<p>ननु<br>
व्यावर्तकस्येत्यस्य इतरभेदानुमितिजनकस्येत्यर्थो न सङ्च्छेते,<br>
लिङ्गज्ञानमेवानुमितिजनकम्, न तु लिङ्गमिति मते<br>
लक्षणरूपस्य हेतोः अनमितिजनकत्वाभावात् । न च व्यावर्तकस्येत्यस्य<br>
इतरभेदविधेयकानुमितिजनकज्ञानविषयस्येत्यर्थः, तथा च<br>
नोक्तदोष इति वाच्यम्। अनुमितिजनके १ अमूहालम्बनपरामर्शे<br>
घटादीनामपि विषयतया तेषामपि व्यावर्तङ्कत्वापत्तेः। न<br>
चेतरभेदविधेयकानुमितिजनकतावच्छेदकविषयताश्रयस्येत्यर्थः,<br>
गवेतरभेदव्याप्यसास्नादिमान् घटश्चेति समूहालम्बनपरामर्शे<br>
घटादेः विषयत्वेऽपि घटादिनिष्ठविषयताया न<br>
२ अनकतावच्छेदकत्वमिति वाच्यम्।</p>
<p>इतरभेदनिष्ठविषयतानिरूपितव्याप्तिनिष्ठविषयतानिरूपितसास्नादिहेतुनिष्ठविषयतानिरूपितगवादिपक्षनिष्ठविषय</p>
<p>ताशालिज्ञानत्वेन<br>
परामर्शस्य जनकतया इतरभेदनिष्ठविषयताया अपि<br>
जनकतावच्छेदकतया तदाश्रयस्येतरभेदस्यापि व्यावर्तकत्वापत्तेः।<br>
एवं पक्षादीनामपि व्यावर्तकत्वापत्तेश्च् अतो निष्कृष्य व्याचष्टे<br>
इतरभेदविधेयकेति। विषयताविशेषपदेन हेतुनिष्ठविषयतैव<br>
गृह्यते, तदाश्रयत्वं च साध्यपक्षादेर्नास्तीति न तेषां<br>
व्यावर्तकत्वापत्तिरिति हृदयम्।<br>
इतरभेदविधेयकानुमितिजनकतावच्छेदिका</p>
<p>१. गौः<br>
गवेतरभेदव्याप्यवान् घटश्चेत्याकारकपरामर्शे इत्यर्थः।</p>
<p>२. न<br>
जनकतावच्छेदकत्वमिति। गौरितरभिन्नेत्याकारकारनुमिति प्रति<br>
गवेतरभेदनिष्ठप्रकारतानिरूपितव्याप्तिनिष्ठ</p>
<p>प्रकारतानिरूपितसास्नादिनिष्ठप्रकारतानिरूपितगोनिष्ठविशेष्यताशालिज्ञानत्वेनैव<br>
कारणतया घटनिष्ठविषयताया कारणतावच्छेदकाघटकतया न<br>
कारणतावच्छेदकत्वमिति भावः।</p>
<p>या<br>
परामर्शीयपक्षनिष्ठविषयतानिरूपितत्वावच्छिन्ना<br>
व्याप्तिनिष्ठविषयतानिरूपिता विषयता तदाश्रयः व्यावर्तकपदेन</p>
<p>विवक्षित इति तु<br>
तत्त्वम्। व्यावर्तकस्यैव गवादिलक्षणत्वेऽपि प्रकृतलक्षणलक्षणे<br>
नानुपपत्तिरित्यतो व्याचष्टे  उक्तलक्षणलक्षणलक्ष्यत्व इति। उक्तं यत्<br>
लक्षणस्य लक्षणं लक्ष्यतावच्छेदकसमनियतत्वरूपं तन्निरूपितलक्ष्यत्वं<br>
इत्यर्थः। अतियाप्तिमुपपादयति  गवादीतरभेद इति।</p>
<p>ननु लक्षणं हि<br>
व्यावर्तकं व्यावहारिकं चेति द्विविधम्। तत्र व्यावर्तकलक्षणमेव<br>
लक्ष्यमिति पक्षे अलक्ष्ये व्यावहारिकेऽतिव्याप्तिः, तद्वारणाय<br>
व्यावहारिकभिन्नत्वं निवेश्यमित्येवोच्यताम्। व्यावहारिकपदेनैव<br>
व्यावृत्तेरभिधेयत्वादेश्च सङ्ग्रहात्तयोः पृथक्पृथक्<br>
अभिधानस्य व्यर्थत्वातित्याशङ्कते  यद्यपीति। वक्ष्यमाणतयेति।<br>
ऽव्यावृत्तेरपि व्यवहारसाधनतयाऽ इति ग्रन्थेनेति शेषः।<br>
सङ्ग्रहसम्भवादिति। एकशब्दबोध्यत्वसम्भवादित्यर्थः। पृथगभिधानम्<br>
भिन्नभिन्नशब्दैर्निर्देशः। समाधत्ते  तथापीति। अयमत्राशयः<br>
लक्ष्येतरभेदरूपायाः व्यावृत्तेः<br>
लक्ष्योद्देश्यकेतरभेदविधेयकानुमितिजनकत्वं साध्यसंशयः पक्षता<br>
इति प्राचीनमते न सम्भवति। तथा हि  इतरभेदः<br>
इतरभेदानुमितिजनक इत्युक्ते साध्यहेत्वोरैक्यं भवति,ऽगौः<br>
इतरभिन्ना इतरभेदात्ऽ इत्येवानुमानस्य प्रयोक्तव्यत्वात् ।<br>
तत्र चऽगौः इतरभिन्नऽ इत्याकारकानुमितिं प्रतिऽगौः<br>
इतरभेदव्याप्येतरभेदवतीऽ इत्याकारकपरामर्शः कारणम्। स<br>
च परामर्शः गवि इतरभेदमवगाहमानः<br>
पक्षविशेष्यकसाध्यनिश्चयरूपो भवति। तत्काले च गौः<br>
इतरभेदवती वा न वेति साध्यसंशयरूपां पक्षता न<br>
भवितुमर्हति, साध्यसंशयं प्रति साध्यनिश्चयस्य</p>
<p>प्रतिबन्धकत्वात् ।<br>
पक्षताया अभावे चानुमितिर्न भवितुमर्हति। इत्थं च<br>
इतरभेदरूपव्यावृत्तेः<br>
इतरभेदविधेयकानुमितिजनकत्वरूपव्यावर्तकत्वाभावात्<br>
अलक्ष्यतया तत्र पूर्वोक्तरीत्या लक्ष्यतावच्छेदकसमनियतत्वरूपस्य<br>
लक्षणलक्षणस्य सत्त्वादतिव्याप्तिः इति।<br>
सिषाधयिषाविरहविशिष्टसिद्ध्यभावः पक्षता इति नवीनमते तु<br>
साध्यनिश्चयरूपसिद्धिसत्त्वेऽपिऽपक्षे साध्यमनुमिनुयाम्ऽ<br>
इत्याकारकसिषाधयिषासत्त्वे तद्विरहरूपविशेषणाभावात्<br>
विशिष्टाभावरूपपक्षतासत्त्वातनुमितिर्भवत्येव् इत्थं चऽगवि<br>
इतरभेदमनुमिनुयाम्ऽ इतीच्छाबलात्ऽगौः</p>
<p>इतरभेदव्याप्येतरभेदवतीऽ इति<br>
परामर्शात्मकसाध्यनिश्चयसत्त्वेऽपिऽगौरितरभिन्नऽ<br>
इत्यनुमितेरुदयेन इतरभेदानुमितिजनकत्वरूपव्यावर्तकत्वं<br>
इतरभेदरूपव्यावृत्तेरस्तीति तस्याः लक्ष्यतया लक्ष्ये<br>
लक्षणसत्त्वस्येष्टतया नातिव्याप्तिः इत्यमुं<br>
व्यावृत्तावाभिधेयत्वापेक्षया विद्यमानं विशेषं सूचयितुं<br>
ऽव्यावहारिकेऽतिव्याप्तिःऽ इत्यनुक्त्वा व्यावृत्तौ अभिधेयत्वादौ<br>
चातिव्याप्तिःऽ इत्युक्तं दीपिकायामिति।</p>
<p>ननु किमिदमित्यादि।<br>
अयमत्र प्रघट्टकार्थः  व्यावर्तङ्कस्यैव लक्षणस्य<br>
लक्ष्यतावच्छेदकसमनियतत्वं लक्षणमिति पूर्वमुक्तत्वात्<br>
व्यावर्तकत्वं लक्षणलक्षणस्य लक्ष्यतावच्छेदकमिति लभ्यत् तत्र किं<br>
नाम व्यावर्तकत्वम्? न तावत्भेदत्वेन सामान्यरूपेण<br>
भेदविधेयकानुमितिजनकत्वम्। व्यावृत्त्यभिधेयत्वादेरपि<br>
भेदातुमितिजनकत्वेन व्यावर्तकत्वेन लक्ष्यत्वापत्त्या<br>
तत्रातिव्याप्तिकथनासङ्गतेः। गौः गोघटोभयभिन्ना<br>
गवेतरभेदात्, पदार्थः घटपटोभयभिन्नः अभिधेयत्वातित्येवं<br>
भेदत्वाक्रान्तयत्किञ्चिदुभयभेदविधेयकानुमितिजनकत्वस्य<br>
व्यावृत्त्यभिधेयत्वादावपि सत्त्वात् । किं च सर्वेषामपि १ यतिरेकिणां<br>
अत्यन्ताभावप्रतियोगिनां धर्माणां</p>
<p>यत्किचिद्भेदानुमापकत्वातव्याप्तिग्रस्तानां<br>
कपिलत्वादिधर्माणामपि कपिलगौः श्वेतगोभिन्ना कपिलत्वात्<br>
इत्येव भेदविधेयकानुमितिजनकत्वेन व्यावर्तकतया लक्ष्यत्वेन<br>
२ अत्रातिव्याप्त्यप्रसक्त्या तद्वारकस्य</p>
<p>१. व्यतिरेकिणामिति।<br>
अयं पटभिन्नः घटत्वादित्यादिरीत्या घटत्वादीनां<br>
भेदानुमापकत्वातिति भावः। केवलान्वयिनां धर्माणां तु<br>
यदपेक्षया भेदः साधयितुमिष्यते तत्रापि सत्त्वेन भेदानुमापकत्वं<br>
नास्तीति वक्तुं शक्येतापीत्याशयेन व्यतिरेकिणामित्युक्तम्। तथा च<br>
कपिलत्वादयोऽपि व्यतिरेकिण इति भेदानुमापकाः<br>
भवितुमर्हन्तीति भावः।</p>
<p>२.<br>
अतिव्याप्त्यप्रसक्त्येति। अलक्ष्ये लक्षणसत्त्वं ह्यतिव्याप्तिः, न तु लक्ष्ये<br>
इति भावः।</p>
<p>समनैयत्यघटकव्यापकत्वविशेषणस्य, अतिव्याप्तस्य<br>
शृङ्गित्वादेःऽगौः घटभिन्ना शृङ्गित्वात्ऽ इत्येवं<br>
यत्किञ्चिद्भेदानुमितिजनकत्वेन लक्ष्यतया तत्रातिव्याप्त्यप्रसक्त्या<br>
तद्वारकस्य व्याप्यत्वविशेषणस्य च व्यर्थत्वप्रसङ्गात् ।</p>
<p>न च<br>
तत्तल्लक्षणलक्ष्यतावच्छेदका ये ये धर्माः<br>
तत्तद्धर्मावच्छिन्नेतरभेदत्वेन विशिष्य भेदानुपादाय<br>
तद्विधेयकलक्ष्योद्देश्यकानुमितिजनकत्वमेव व्यावर्तकत्वमिह<br>
विवक्षितम्। उभयभेदस्य गोत्वावच्छिन्नेतरभेदत्वाभावेन<br>
तद्विधेयकानुमितिजनकत्वमादाय व्यावृत्त्यभिधेयत्वादेः १ अ<br>
व्यावर्तकत्वापत्तिः। कपिलत्वादेश्च<br>
गोत्वावच्छिन्नोद्देश्यकगोत्वावच्छिन्नेतरभेदविधेयकानुमितिजनकत्वं<br>
२ अ भवति,ऽगौः गवेतरभिन्ना कपिलत्वात्ऽ इत्यनुमाने<br>
भागासिद्धेः,ऽगौः गवेतरभिन्ना शृङ्गित्वात्ऽ इत्यनुमाने<br>
व्यभिचाराच्चेति वाव्यम्। तथा सति<br>
गोत्वावच्छिन्नेतरभेदानुमितिजनकस्य सास्नादिमत्त्वस्य<br>
गोत्वसमनियतत्वं लक्षणमिति विशिष्य तत्तल्लक्षणलक्षणस्य वक्तव्यतया<br>
सास्नादिमत्त्वलक्षणस्य गोत्वसमनियतत्वस्य गवेतरभेदरूपव्यावृत्तौ<br>
सत्त्वेन तत्रातिव्याप्तेः सम्भवेऽपि</p>
<p>अभिधेयत्वादावतिव्याप्तेरसम्भवात् । अभिधेयत्वे<br>
गोत्वशून्यमहिषादिवृत्तितया<br>
गोत्वशून्यावृत्तित्वरूपगोत्वव्याप्यत्वाभावेन गोत्वसमनियतत्वस्य<br>
अभावात् । तथा चाभिधेयत्वादावतिव्याप्तिकथनमसङ्गतमिति<br>
पूर्वपक्षः।</p>
<p>१. न<br>
व्यावर्तकत्वापत्तिरिति। विशिष्य निवेशेऽगौः गवेतरभिन्ना<br>
गवेतरभेदात्ऽऽऽपदार्थः पदार्थेतरभिन्नः अभिधेयत्वात्ऽ</p>
<p>इत्येवानुमानप्रयोगो वाच्यः। तत्राद्ये साध्यहेत्वोरैक्यात्<br>
तादृशानुमितिर्न भवति। द्वितीये पदार्थेतरस्याप्रसिद्ध्या<br>
तादृशानुमितिर्न सम्भवति। अतो व्यावृत्त्यभिधेयत्वादेर्न<br>
व्यावर्तकत्वापत्तिंः। तथा चालक्ष्यतया तत्रातिव्याप्तिकथनं युज्यत<br>
इति विशिष्य भेदानुमापकत्वं व्यावर्तकत्वमिति वक्तुराशयः।</p>
<p>२. न भवतीति। तथा<br>
चालक्ष्यतया तत्रातिव्याप्तिवारणाय<br>
समनैयत्यघटकव्यापकत्वादिदलसार्थक्यमिति भावः।</p>
<p>सिद्धान्तस्तुलक्षणेन<br>
लक्ष्ये इतरभेदः यथा अनुमीयते १ अथा<br>
लक्ष्यतावच्छेदकमप्यनुमीयत् यथाऽघटः पृथिवी गन्धवत्त्वात्ऽ<br>
इति घटे गन्धवत्त्वेन लक्षणेन पृथिवीत्वरूपं<br>
लक्ष्यतावच्छेदकमनुमीयत इति। प्रकृते सास्नादिमत्त्वं लक्ष्यम्।<br>
गोत्वसमनियतत्वं लक्षणम्, गोत्वावच्छिन्नेतरभेदानुमापकत्वरूपं<br>
व्यावर्तकत्वं लक्ष्यतावच्छेदकम्, तेनैव रूपेण सास्नादिमत्त्वस्य<br>
लक्षणलक्षणलक्ष्यत्वात् । एवं च सास्नादिमत्त्वं पक्षीकृत्य तत्र<br>
गोत्वसमनियतत्वेन</p>
<p>गोत्वावच्छिन्नेतरभेदानुमापकत्वं साधनीयम्<br>
ऽसास्नादिमत्त्वं गवेतरभेदानुमापकं, गोत्वसमनियतत्वात्ऽ इति<br>
तत्र चानुमानेऽयत्र गोत्वसमनियतत्वं तत्र<br>
गवेतरभेदानुमापकत्वम्ऽ इति विशिष्य व्याप्तिर्वक्तुं न शक्यते,<br>
साध्यहेत्वोः पक्षमात्रवृत्तित्वेन पक्षातिरिक्तस्य दृष्टान्तस्य<br>
दौर्भिक्ष्यात् । अतः यत्र यद्धर्मसमनियतत्वं यत्र<br>
तद्धर्मावच्छिन्नेतरभेदानुमितिजनकत्वमिति सामान्यरूपेण<br>
व्याप्तिर्वक्तव्या। पृथिवीत्वसमनियतं<br>
पृथिवीत्वावच्छिन्नेतरभेदानुमापकं गन्धवत्त्वं दृष्टान्तः।<br>
सामान्यमुखव्याप्तौ च प्रकृतहेतोः प्रकृतहेतुतुल्यस्य हेतोर्वा<br>
सत्त्वे प्रकृतसाध्यस्य प्रकृतसाध्यतुल्यस्य वा साध्स्यासत्त्वे व्यभिचारो<br>
दोषः। तथा च गेवतरभेदरूपव्यावृत्तै<br>
गवेतरभेदानुमितिजनकत्वं नास्ति, साध्यहेत्वोरैक्येन<br>
पूर्वोक्तरीत्या सिद्धसाधनात् । तथा च</p>
<p>गोत्वावच्छिन्नेतरभेदानुमापकत्वरूपं साध्यं तत्र नास्ति।<br>
गोत्वसमनियतत्वरूपहेतुरस्तीन्ति तत्र व्यभिचारः स्यात् ।<br>
अभिधेयत्वादौ प्रकृतहेतुतुल्यः पदार्थत्वसमनियतत्वरूपो<br>
हेतुरस्ति, प्रकृतसाध्यतुल्यं</p>
<p>१. तथा<br>
लक्ष्यतावच्छेदकमप्यनुमीयत इति। प्रकाशिकायां सास्नादिमत्त्वं<br>
पक्षीकृत्य गोत्वावच्छिन्नेतरभेदानुमापकत्वे साध्ये इति कथं<br>
सङ्गच्छते? लक्षणेन हीतरभेदः साध्यते न त्वितरभेदानुमापकत्वम्<br>
इत्याशङ्कां मनसि निधायैवमुक्तम्। अथ वा एवं तात्पर्यं<br>
वर्णनीयं लक्षणेन लक्ष्ये लक्ष्यतावच्छेदकावच्छिन्नेतरभेदः किल<br>
साधनीयः। प्रकृते गोत्वसमनियतत्वरूपस्य लक्षणलक्षणस्य<br>
लक्ष्यतावच्छेदकं गोत्वावच्छिन्नतेरभेदानुमापकत्वम्।<br>
तदवच्छिन्नेतरभेदः गोत्वसमनियतत्वेन हेतुना लक्ष्ये<br>
सास्नादिमत्वे साधनीयः। तदवच्छिन्नेतरभेदश्च<br>
गवेतरभेदानुमापकभिन्नभेदः गवेतरभेदानुमापकत्वे<br>
पर्यवस्यनीत्याशयेन प्रकाशिकायां<br>
गोत्वावच्छिन्नेतरभेदानुमापकत्वे साध्ये इत्युक्तगिति।</p>
<p>पदार्थत्वावच्छिन्नेतरभेदानुमापकत्वरूपं साध्यं नास्ति<br>
पदार्थेतरस्याप्रसिद्धेरिति व्यभिचारः स्यात् । तद्वारणाय<br>
यद्धर्मसमनियतत्व रूपहेतौ व्यावृत्तिभिन्नत्वे सति<br>
अभिधेयत्वादिभिन्नत्वे सति इति विशेषणं दातव्यम्। तेन यत्र<br>
व्यावृत्तिभिन्नत्वे सति अभिधेयत्वादिभिन्नत्वे सति यद्धर्मंसमनियतत्वं<br>
तत्र तद्धर्मावच्छिन्नेतरभेदानुमितिजनकत्वमिति सामान्यमुखी<br>
व्याप्तिः पर्यवस्यति तत्र च न कोऽपि दोष इत्यभिप्रायो<br>
दीपिकाग्रन्थस्येति।</p>
<p>अथ क्रमशः<br>
पङ्क्तीनामर्थ उच्यत् सामान्यतो भेदानुमापकत्वमिति।<br>
प्रतियोगिविशेषनिर्देशमन्तरा भेदत्वेन भेदं निवेश्य<br>
केवलभेदविधेयकानुमितिजनकत्वं व्यावर्तकत्वमिति वक्तुं न<br>
शक्यत इत्यर्थः। व्यावृत्त्यभिधेयत्वादेरपीति।ऽगौः<br>
गोघटोभयभिन्न गवेतरभेदात्ऽ,ऽपदार्थः घटपटोभयभिन्नः<br>
अभिधेयत्वात्ऽ इत्यनुमाने अत्र विवक्षित्<br>
अतिव्याप्तिकथनासङ्गतेरिति। लक्ष्ये लक्षणसत्त्वस्येष्टत्वादिति भावः।<br>
व्यतिरेकिधर्माणामिति। केवलान्वयिधर्माणामभिधेयत्वादीनां<br>
इतरभेदानुमापकत्वं न सम्भवति, अभिधेयत्वशून्यस्य<br>
इतरस्याभावात्ऽघटः इतरभिन्नः अभिधेयत्वात्ऽ इत्यपि<br>
प्रयोक्तुं न शक्यते, पदार्थेतरस्यैवाप्रसिद्धेरिति भावः।<br>
असाधारण्यघटकेति। लक्ष्यतावच्छेदकसमनियतत्वरूपासाधारण्यघटकं<br>
यत्व्यापकत्वं व्याप्यत्वं च तयोर्वैयर्थ्यप्रसङ्गातित्यर्थः।<br>
नापि विशिष्येति। विशिष्येत्यस्य भेदेऽन्वयः। अत्र<br>
लक्ष्यतावच्छेदकगोत्वाद्यवच्छिन्ने इत्यध्याहृत्य<br>
गोत्वाद्यवच्छिन्नोद्देश्यकगोत्वाद्यवच्छिन्नेतरभेदविधेयकानुमितिजनकत्वमिति<br>
व्याख्यातव्यम्। अन्यथाऽकपिलगौः गवेतरभिन्ना कपिलत्वात्ऽ<br>
इत्यनुमानसम्भवेन पूर्वोक्तदोषसत्त्वेनास्य पक्षान्तरत्वानुपपत्तेः।<br>
तादृशलक्षणे निवेशनीयमिति। तादृशलक्षणरूपे हेतौ<br>
निवेशनीयमित्यर्थः।</p>
<p>ननु लक्षणस्य<br>
व्यवहारोऽपीत्यादि। यथा लक्षणस्य इतरभेदानुमितिः प्रयोजनं<br>
तथा शब्दप्रयोगरूपो व्यवहारोऽपि प्रयोजनम्। कथमिति चेत्<br>
इत्थम्। पुरोवर्ति गोव्यक्तौऽइयं गौःऽ<br>
इत्याकारकगोत्वावच्छिन्नावचकशब्दप्रयोगं प्रतिऽइयं गौःऽ<br>
इत्याकारकं गोत्वप्रकारकं गोविशेष्यकं ज्ञानं कारणम्।<br>
तद्धर्मावच्छिन्नबोधकशब्दप्रयोगरूपव्यवहारं प्रति<br>
तद्धर्मप्रकारकव्यवहर्तव्यविशेष्यकज्ञानस्य कारणत्वात् ।ऽइयं गौःऽ<br>
इत्याकारकं ज्ञानं च गोत्वपरिचायकलक्षणज्ञानं विना न<br>
सम्भवतीति लक्षणस्य स्वविषयकज्ञानजन्यव्यवहर्तव्यविषयकज्ञानद्वारा<br>
व्यवहारः प्रयोजनम्। तथा च लक्षणं व्यावहारिकमपि भवतीति<br>
व्यावहारिकलक्षणस्यापि लक्ष्यतावच्छेदकसमनियतत्वं लक्षणमिति<br>
व्यावहारिकमपि लक्ष्यमिति व्यावृत्त्यभिधेयत्वादेरपि लक्ष्यत्वात्तत्र<br>
लक्षणसत्त्वस्येष्टतया अतिव्याप्त्यभावात्तद्भिन्नत्वरूपं विशेषणं न<br>
देयमिति भावः। तेन रूपेण व्यवहर्तव्यज्ञानमिति।<br>
तद्धर्मप्रकारकव्यवहर्तव्यविशेष्यकज्ञानमित्यर्थः।<br>
गोत्वादिप्रकारकगवादिविशेष्यकज्ञानमिति</p>
<p>यावत् ।<br>
व्यावहारिकलक्षणस्यापि<br>
व्यवहारप्रयोजनकव्यावृत्त्यभिधेयत्वादिरूपलक्षणस्यापि। लक्ष्यत्वात्<br>
लक्षणलक्षणलक्ष्यत्वात् । तद्भिन्नत्वम्<br>
व्यावृत्त्यभिधेयत्वादिभिन्नत्वम्। दृष्टान्तलाभायेति। यथा<br>
अभिधेयत्वादिकं व्यवहारजनकं तथा व्यावृत्तिरपि व्यवहारजनिका<br>
इति ज्ञापनाय इति भावः॥</p>
<p>{दीपिका}</p>
<p>{गुणवत्त्वस्य<br>
द्रव्यलक्षणत्वस्थापनम्}</p>
<p>ननु गुणवत्त्वं न<br>
द्रव्यलक्षणम्, आद्यक्षणावच्छिन्नद्रव्ये उत्पन्नविनष्टद्रव्ये चाव्याप्तेरिति<br>
चेत् न्  गुणसमानाधिकरणसत्ताभिन्नजातिमत्त्वस्य विवक्षितत्वात् ।</p>
<p>नन्वेवमपिऽएकं रूपं<br>
रसात्पृथक्ऽ इति व्यवहारात्रूपादावतिव्याप्तिरिति चेत्<br>
न्  एकार्थसमवायादेव तादृशव्यवहारोपपत्तौ गुणे<br>
गुणानङ्गीकारात् ।</p>
<p>{प्रकाशिका}</p>
<p>ननु<br>
आद्यक्षणावच्छिन्ने द्रव्ये गुणवत्त्वस्यासत्त्वेऽपि कालान्तरावच्छिन्ने तत्र<br>
तत्सत्त्वमक्षतम्। एवं च गुणाश्रयत्वलक्षणं साध्वित्यत आह<br>
उत्पन्नविनष्टेति। यादृशद्रव्यारम्भकसंयोगजनकक्रियोत्पत्तेः<br>
तृतीयक्षणेऽवयवान्तरे तादृशसंयोगनाशिका क्रिया जाता तादृशद्रव्य<br>
इत्यर्थः। नवीनाः पुनः असमवायिकारणस्य कार्यसहभावेन<br>
कारणतामवलम्ब्योत्पन्नविनष्टं नाङ्गीकुर्वन्ति।<br>
गुणादावतिव्याप्तिवारणाय गुणसमानाधिकरणेति जातिविशेषणम्।<br>
सत्तामादायातिव्याप्तिवारणाय सत्ताभिन्नेति।<br>
द्रव्यगुणान्यतरत्वमादायातिव्यापितवारणाय जातीति। समवायेन<br>
तादृशधर्मवत्त्वतात्पर्यग्राहकम्। अतः कालिकादिसम्बन्धेन<br>
तद्वत्त्वमादाय नातिव्याप्तिरिति भावः।</p>
<p>एवमपीति। उक्तविवक्षया<br>
अव्याप्तिवारणेऽपि एकार्थसमवायादेवेति। एकस्मिन्नर्थे समवायेन<br>
सत्त्वादेवेत्यर्थः। गुणानङ्गीकारदिति। तथा च कॢप्तेन<br>
समवायघटितसामानाधिरकण्येनैव गुणवत्ताव्यवहारोपपत्तौ<br>
तत्राकॢप्तगुणवत्त्वकल्पनं न सम्भवति गौरवादिति भावः।</p>
<p>{बालप्रिया}</p>
<p>द्रव्यत्वजातिमत्त्वं<br>
गुणवत्त्वं वा द्रव्यलक्षणमिति पूर्वमुक्तम्। तत्र गुणवत्त्वं लक्षणं न<br>
भवितुमर्हति, उत्पत्तिक्षणावच्छिन्ने घटेऽउत्पन्नं द्रव्यं क्षणमगुणं<br>
अक्रियं च तिष्ठतिऽ इति न्यायेन गुणवत्त्वाभावेन अव्याप्तिदोषात् ।<br>
एवं यः घटः प्रथमक्षणे उत्पन्नः द्वितीयक्षणे च विनष्टः, तत्र प्रथमक्षणे<br>
ऽउत्पन्नं द्रव्यं क्षणमगुणम्ऽ इति न्यायेन गुणो नास्ति, द्वितीयक्षणे<br>
च गुणिनः घटस्यविनाशात्न गुणः इति<br>
उत्पन्नविनष्टघटेऽव्याप्तेश्च इत्याशङ्कितं दीपिकायाम्  ननु<br>
गुणवत्त्वं न द्रव्यलक्षणमित्यादिना। तत्र द्वितीयस्थलानुधावने<br>
बीजमाह  नन्वाद्यक्षणावच्छिन्ने द्रव्य इति। कालान्तरावच्छिन्न इति।<br>
द्वितीयादिक्षणवच्छिन्न इत्यर्थः। तत्र तत्सत्त्वम्  द्रव्यगुणसत्त्वम्।<br>
गुणश्रयत्वमिति। गुणाधारत्वमित्यर्थः। समवायेन गुणः<br>
लक्षणमित्युक्ते यद्यप्यव्याप्तिरस्ति, तथापि गुणाश्रयत्वमित्युक्ते<br>
नाव्याप्तिरिति भावः। यादृशद्रव्यारम्भकेत्यादि। क्रिया, क्रियातो<br>
विभागः, विभागात्पूर्वदेशसंयोगनाशः, ततः उत्त्रदेशसंयोगः,<br>
ततः द्रव्योत्पत्तिरिति क्रमः। अत्र विभागः संयोगश्च अवयवानां<br>
पूर्वोत्तरदेशानां च् घटोत्पादकः यः चतुर्थक्षणोत्पन्नः<br>
उत्तरदेशसंयोगः तज्जनिका क्रिया प्रथमक्षणोत्पन्न तस्याः तृतीयक्षणः<br>
पूर्वदेशसंयोगनाशक्षणः तदानीमारम्भकसंयोगनाशजनकक्रिया<br>
जायते चेतुत्पत्त्यनन्तरक्षणे द्रव्यस्य नाशो भवति। तथा चायं क्रमः<br>
प्रथमक्षणे घटोत्पादकक्रिया, द्वितीयक्षणे विभागः, तृतीयक्षणे<br>
पूर्वदेशासंयोगनाशः उत्तरदेशसंयोगनाशकक्रिया च, चतुर्थक्षणे<br>
उत्तरदेशसंयोगः विभागश्च, पञ्चमक्षणे घटोत्पत्तिः<br>
पूर्वदेशसेयाङ्गनाश्च, षष्ठक्षणे घटनाशः उत्तरदेशसंयोगश्चेति<br>
भावः।</p>
<p>नवीनाः पुनरिति।<br>
तथा च एतन्मते चतुर्थक्षणे एव घटोऽपि उत्तरदेशसंयोगात्मकेन<br>
असमवायिकारणेन सह उत्पद्यत् घटनाशश्च तत्तृतीयक्षण एवेति<br>
घटोत्पत्तिद्वितीयक्षणे घटनाशाभावातुत्पन्नविनष्टघटोऽप्रामाणिक<br>
इति भावः।</p>
<p>दीपिकायाम्<br>
गुणसमानाधिकरणेति। गुणसमानाधिकरणा गुणाधिकरणवृत्तिः या<br>
सत्तान्या जातिः तद्वत्त्वं द्रव्यस्य लक्षणम्। भवति हि द्रव्यत्वरूपा जातिः<br>
गुणाधिकरणपृथिव्यादिवृत्तिः सत्तातोऽन्या चेति तद्वत्त्वमादाय द्रव्ये</p>
<p>लक्षणसमन्वयः।<br>
आद्यक्षणावच्छिन्नघटे उत्पन्नविनष्टघटे च गुणाभावेऽपि<br>
तत्समानाधिकरणद्रव्यत्वजातिसत्त्वात्नाव्याप्तिः। जातौ<br>
गुणसमानाधिकरणेति विशेषणानुपादाने<br>
सत्ताभिन्नगुणत्वजातिमत्त्वस्य गुणे सत्त्वात्तत्रातिव्याप्तिः।</p>
<p>गुणसमानाधिकरणेति<br>
विशेषणे उपात्ते तु गुणे गुणानङ्गीकारात्गुणाधिकरणं न<br>
गुणः, किं तु द्रव्यमेव तद्वृत्तित्वं गुणत्वे नास्तीति जातिपदेन<br>
गुणत्वग्रहणासम्भवात्नातिव्याप्तिः। गुणाधिकरणद्रव्यवृत्तिः या<br>
सत्ताजातिः तद्वत्त्वस्य गुणेऽपि सत्त्वादतिव्याप्तिः। तद्वारणाय जातौ<br>
सत्ताभिन्नेति विशेषणम्। जातिपदस्थाने धर्मपदं</p>
<p>निक्षिप्य<br>
गुणसमानाधिकरणसत्ताभिन्नधर्मवत्त्वं द्रव्यलक्षणमित्युक्ते<br>
द्रव्यगुणान्यतरत्वरूपो धर्मोऽपि गुणाधिकरणद्रव्यवृत्तिः<br>
सत्ताभिन्नश्चेति तद्वत्त्वस्य गुणेऽपि सत्त्वादतिव्याप्तिः। तद्वारणाय<br>
जातीत्युक्तम्। अन्यतरत्वं तु न जातिः। ननु जातिपदे उपात्तेऽपि<br>
कालिकसम्बन्धेन तादृशद्रव्यत्वरूपजातिमत्त्वस्य गुणेऽपि<br>
सत्त्वादतिव्याप्तिः। समवायसम्बन्धेन तादृशजातिमत्त्वविवक्षायां तु<br>
जातिपदं व्यर्थम्। समवायसम्बन्धेन<br>
गुणसमानाधिकरणसत्ताभिन्नधर्मवत्त्वं लक्षणमित्युक्त्यैव<br>
सामञ्जस्यात् । द्रव्यगुणान्यतरत्वरूपधर्मस्य स्वरूपमेव सम्बन्ध इति<br>
समवायेन तद्वत्त्वस्य गुणे विरहादिति चेत् न्  समवायसम्बन्धेन<br>
तादृशधर्मवत्त्वमत्रविवक्षितमिति द्योतनायैव जातिपदोपादानादिति।<br>
तदाह प्रकाशिकायाम्  गुणादावतिव्याप्तिवारणायेत्यादिना।</p>
<p>दीपिकायाम्<br>
नन्वेवमपीति।&lsquo;एकं रूपम्ऽ इति व्यवहारात्रूपे<br>
एकत्वसङ्ख्यारूपो गुणोऽस्तीत्यवगम्यते;ऽरूपं रसात्पृथकऽ<br>
इति व्यवहारात्रूपे पृथक्त्वगुणोऽस्तीत्यवगम्यत् तथा च<br>
गुणाधिकरणं रूपं तद्वृत्तिर्या सत्ताभिन्ना जातिः गुणत्वं तद्वत्त्वस्य<br>
गुणे सत्त्वात्तत्र द्रव्यलक्षणस्यातिव्याप्तिरिति शङ्कितुराशयः।<br>
समाधत्ते  एकार्थसमवायादिति। एकस्मिन्नर्थे समवायादित्यर्थः।<br>
एकत्वरूपयोः पृथक्त्वरूपयोश्च एकस्मिन्नर्थे घटादौ समवायात्ऽएकं<br>
रूपम्ऽ,ऽरूपं रसात्पृथक्ऽ इति व्यवहार उपपद्यत्ऽएकं रूपम्ऽ<br>
इत्यस्य स्वाश्रयसमवायसम्बन्धेन रूपमेकत्ववतित्यर्थः, न तु<br>
समवायसम्बन्धेन एकत्ववतिति। एवं च उक्तपरम्परासम्बन्धेन रूपे<br>
एकत्वपृथक्त्वविषयकतयैव तादृशव्यवहारस्योपपत्तेः गुणे<br>
समवायसम्बन्धेन गुणो नाङ्गीक्रियत्<br>
गुणसमानाधिकरणेत्यादिलक्षणे च गुणाधिकरणत्वं<br>
समवायसम्बन्धेन विवक्षितम्। अतो रूपादैं नातिव्याप्तिरिति भावः।</p>
<p>प्रकाशिकायाम्<br>
समवायघटितसामानाधिकरण्येनेति। स्वाश्रयसमवायेनेति यावत् ।<br>
स्वनिष्ठसमवायसम्बन्धावच्छिन्नाधेयतानिरूपिताधिकरणतानिरूपितसमवायसम्बन्धावच्छिन्नाधेयत्वं<br>
समवायसम्बन्धघटितसामानाधिकरण्यम्। तस्य शोधने<br>
स्वाश्रयसमवाय इत्येव पर्यवस्यति। अकॢप्तगुणवत्त्वकल्पनमिति।<br>
अकॢप्तस्य समवायसम्बन्धेन गुणवत्त्वस्य कल्पनमित्यर्थः।</p>
<hr>
<p>{तर्कसङ्ङ्ग्रहः}</p>
<p>{गुणविभागः}</p>
<p>{आन्ट्स्_४      रूपरसगन्धस्पर्शसङ्ख्यापरिमाणपृथक्त्वसंयोगविभागपरत्वापरत्वगुरुत्वद्रवत्वस्नेहशब्दबुद्धिसुखदुःखेच्छाद्वेषप्रयत्नधर्माधर्मसंस्काराश्चतुर्विंशति गुणाः ॥}</p>
<p>रूपरसगन्धस्पर्शसङ्ख्यापरिमाणपृथक्त्वसंयोगविभागपरत्वअपरत्वगुरुत्वद्रवत्वस्नेहशब्दबुद्धि<br>
सुख  दुःख  इच्छाद्वेष  प्रयत्नधर्मअधर्मसंस्काराः<br>
चतुर्विंशतिर्गुणाः।</p>
<p>{दीपिका}</p>
<p>गुणान् विभजते<br>
रूपेति। द्रव्यकर्मभिन्नत्वे सति सामान्यवान् गुणः।<br>
गुणत्वजातिमान्वा।</p>
<p>ननु<br>
लघुत्वकठिनत्वमृदुत्वादीनां विद्यमानत्वात्कथं<br>
चतुविंशतिर्गुण्णाः इति चेत् न्  लधुत्वस्य गुरुत्वाभावरूपत्वात्<br>
मृदुत्वकठिनत्वयोः अवयवसंयोगविशेषरूपत्वात् ।</p>
<p>{प्रकाशिका}</p>
<p>सामान्यवानिति।<br>
समवायेन सामान्यवत्त्वं बोध्यम्। तेन कालिकादिसम्बन्धेन तद्वति<br>
ध्वंसे नातिव्याप्तिः। गुण इति लक्ष्यनिर्देशः। लाघवादाह<br>
गुणत्वजातिमान्वेति। यद्यपि लक्षणलक्ष्यतावच्छेदकयोरभेदः तथापि<br>
लक्षणेनेतरभेदे साध्ये हेतौ साध्यसामानाधिकरण्यनिश्चेऽपि<br>
हेतुधर्मितावच्छेदककसाध्यनिश्चयस्य अनियतत्वाभिप्रयेणेदं<br>
लक्षणमिति सङ्क्षेपः। एकमग्रेऽपि बोध्यम्। गुणत्वजातिसिद्धिस्तु<br>
गुणपदशक्यतावच्छेदकतयेति गुणदीधितौ भट्टाचार्याः। न चैवं<br>
विभुपदशक्यतावच्छेदकतया विभुत्वजातिः</p>
<p>सिध्येदिति वाच्यम्।<br>
भूतत्वसङ्करस्य बाधकस्य सत्त्वेन तस्य जातित्वासम्भवात्<br>
जातित्वाभिमतसङ्करस्यैव जातित्वबाधकत्वात् । तथा चोक्तम्<br>
द्रव्यकिरणावल्यामुदयनाचार्यैः</p>
<p>&lsquo;व्यक्तेरभेदस्तुल्यत्वं<br>
सङ्कारोऽथानवस्थितिः।</p>
<p>रूपहानिरसम्बन्धो<br>
जातिबाधकसङ्ग्रहः॥&rsquo;</p>
<p>इति। व्यक्तेरभेदः<br>
स्वाश्रयव्यक्तेरैक्यमाकाशत्वादेर्जातित्वे बाधकम्। व्यक्तेस्तुल्यत्वं<br>
अन्यूनानतिरिक्तव्यक्तिकत्वं</p>
<p>घटत्वकलशत्वाद्योर्भिन्नजातित्व् सङ्करः<br>
परस्परात्यन्ताभावसमानाधिकरणयोर्धर्मयोरेकत्र समावेशः<br>
भूतत्वमूर्तत्वादेर्जातित्व् अनवस्थितिः अनावस्था जातेः<br>
जातिमत्त्व् रूपहानिः स्वताव्यावर्तकत्वात्मकरूपहानि विशेषस्य<br>
जातिमत्त्व् असम्बन्ध असमवेतत्वमभावादेर्जातिमत्त्वे इति<br>
सङ्क्षेपः।</p>
<p>लघुत्वादीनां<br>
प्रामाणिकत्वेऽपि कॢप्तेष्वन्तर्भावो न्याय्य इति<br>
समाधत्तेलघुत्वस्येति।</p>
<p>{बालप्रिया}</p>
<p>तद्वति ध्वंस<br>
इति। सामान्यविशेषसमवायानां<br>
प्रागभावान्योन्याभावात्यन्ताभावानां चाजन्यत्वात्जन्यमात्रस्यैव</p>
<p>कालोपाधितया तेषु<br>
कालिकसम्बन्धेन सामान्यवत्त्वासम्भवाततिव्याप्तिर्न शक्यते<br>
वक्तुमित्यालोच्य ध्वंसेऽतिव्याप्तिरुक्ता। यद्यपि<br>
लक्षणलक्ष्यतावच्छेदकयोरभेद इति। गुणस्य गुणत्वजातिमत्त्वं यदि<br>
लक्षणं तदा गुणत्वं लक्षणम्, लक्ष्यतावच्छेदकमपि तदेवेति<br>
लक्षणलक्ष्यतावच्छदकयोरभदः स्यात् । अस्तु को दोष इति चेत्<br>
उच्यत् लक्षणं हि व्यावर्तकम्।<br>
लक्ष्यविशेष्यकलक्ष्येतरभेदविधेयकानुमितिजनकम्। तथा च<br>
गुणत्वस्य गुणलक्षणत्वेऽगुणः इतरभिन्नः गुणत्वात्ऽ<br>
इत्यनुमानप्रयोगः कर्तव्यः। तत्र<br>
गुणत्वव्यापकेतरभेदसमानाधिकरणगुणत्ववान् गुण इति<br>
परामर्शो वाच्यः। तत्र गुणत्वे इतरभेदसामानाधिकरण्ये<br>
भासमाने १ उल्यवित्तिवेद्यतया कदाचितितरभेदे<br>
गुणत्वसामानाधिकरण्यमति भासितुमर्हति। तथा च<br>
गुणत्वरूपपक्षतावच्छेदकसामानाधिकरण्यस्य इतरभेदरूपसाध्ये<br>
भानातनुमितिविषयस्य साध्ये पक्षतावच्छेदकसामानाधिकरण्यस्य<br>
परामर्शेनैव विषयीकृततया सिद्धसाधनं दोषः प्रसजतीति<br>
शङ्कितुराशयः। समाधत्ते  तथापीति। हेतौ<br>
साध्यसामानाधिकरण्ये भासमाने नियमेन साध्ये<br>
हेतुसामानाधिकरण्यभानं न सम्भवति। अतो न सिद्धसाध्नप्रसक्तिरिति<br>
गुणत्वजातिमत्त्वं गुणलक्षणं भवितुमर्हतीति भावः।</p>
<p>गुणपदशक्यतावच्छेदकतयेति।ऽगुणनिष्ठा गुणपदशक्यता<br>
किञ्चिद्धर्मावच्छिन्ना शक्यतात्वात्घटनिष्ठघटपदशक्यतावत्ऽ<br>
इत्यनुमानेन गुणत्वजातिः सिध्यतीति भावः।<br>
भूतत्वसङ्करस्येति। भूतत्वेन साकमेकत्र समावेशस्येत्यर्थः। ननु<br>
भूतत्वस्यापि जातित्वाभावात्कथ तत्सङ्करः विभुत्वस्य जातित्वे<br>
बाधक इत्याशङ्क्य न जातिसङ्करःजातित्वबाधकः, किं तु<br>
जातित्वाभिमतधर्मसङ्कर एव तथा। भूतत्वस्य जातित्वाभावेऽपि<br>
जातित्वाभिमानविषयत्वमस्तीति तत्सङ्करो जातित्वबाधक इति<br>
समाधत्ते  जातित्वाभिमतसङ्करस्यैवेति। व्यक्तेरभेदतुल्यत्वं<br>
सङ्करश्च जातिमत्त्वे बाधकानि। अनवस्था रूपहानिः असम्बन्धश्च<br>
जातित्वे बाधकाः। जातिबाधकसङ्ग्रह इत्यस्य<br>
जातित्वजातिमत्त्वान्यतरविषयकज्ञानप्रतिबन्धकज्ञानविषयविषयकसङ्क्षिप्तशब्दः<br>
इत्यर्थः।</p>
<p>व्यक्तेरभेदः इत्यस्य<br>
स्वाश्रयैकव्यक्तिकत्वमित्यर्थः।<br>
स्वप्रतियोगिवृत्तित्वस्वानुयोगिवृत्तित्वोभयसम्बन्धेन<br>
भेदविशिष्टान्यत्वमिति यावत् । यस्याश्रयभूता व्यक्तयः अनेकाः स<br>
उक्तोभयसम्बन्धेन भेदविशिष्टो भवति यथा घटत्नवं<br>
नीलघटभेदविशिष्टम्। स्वं नीलघटभेदः, स्वप्रतियोगी नीलघटः,<br>
तद्वृत्तित्वं घटत्वे, एव स्वं नीलघटभेदः,</p>
<p>१.<br>
तुल्यवित्तिवेद्यतयेति। एकज्ञानविषयतयेत्यर्थः।</p>
<p>तदनुयोगी रक्तघटः<br>
तद्वृत्तित्वं च घटत्वे इति घटत्वमुक्तोभयसम्बन्धेन<br>
नीलघटभेदविशिष्टम्। आकाशत्वं तु न तथा। भेदपदेन<br>
आकाशभेदोपादाने स्वप्रतियोगी आकाशः, तद्वृत्तित्वं<br>
यद्यप्याकाशेऽस्ति, तथाति आकाशभेदानुयोगिघटादिवृत्तित्वं नास्ति।<br>
घटभेदोपादाने स्वानुयोग्याकाशवृत्तित्वं यद्यप्यकाशत्वेऽस्ति,<br>
तथापि स्पप्रतियोगिघटवृत्तित्वं नास्तीति। तथा च<br>
आकाशत्वमुक्तोभयसम्बन्धेन भेदविशिष्टान्यदिति तत्<br>
स्वाश्रयैकव्यक्तिकम्, अतस्तत्न जातिः। जातित्वं हि नित्यत्वे<br>
सत्यनेकसमवेतत्वम्। अनेकसमवेतत्वं च उक्तोभयसम्बन्धेन<br>
भेदविशिष्टत्वम्। अत्र च आकाशत्वं जातिः (उक्तोभयसम्बन्धेन<br>
भेदविशिष्टम्) इति बुद्धिं प्रति आकाशत्वं स्वाश्रयैकव्यक्तिकम्<br>
(उक्तोभयसम्बन्धेन भेदविशिष्टान्यत्) इति ज्ञानस्य तद्वत्ताबुद्धिं<br>
प्रति तदभाववत्ताज्ञानं प्रतिबन्धकमिति रीत्या प्रतिबन्धकत्वात्<br>
जातित्वविषयकज्ञानप्रतिबन्धकज्ञानविषयत्बस्य व्यक्तेरभेदे सत्त्वात्<br>
जातिबाधकत्वमित्यवधेयम्।</p>
<p>व्यक्तेस्तुल्यत्वम्<br>
अन्यूनानतिरिक्तव्यक्तिकत्वमिति। अन्यूनानतिरिक्ताश्रयकत्वमित्यर्थः।<br>
घटत्वकलशत्वयोरीदृशतुल्यत्वसत्त्वात्तयोर्न भिन्नजातित्वम्।<br>
वस्तुतस्तु<br>
स्वभिन्नजात्याश्रयव्यक्तिनिष्ठसङ्ख्यान्यूनानतिरिक्तसङ्ख्याकव्यक्तिकत्वं<br>
स्वसमानाधिकरणान्योन्याभावप्रतियोगितानवच्छेकदकस्वभिन्नजातिसमानाधिकरणन्योन्याभावप्रतियोगितानवच्छेद</p>
<p>कत्वरूपम्<br>
तुल्यत्वमित्यर्थः। इदं कम्बुग्रीवादिमत्त्वस्य जातित्वे बाधकम्।<br>
स्वम्  कम्बुग्रीवादिमत्त्वं,<br>
तत्समानाधिकरणान्योन्याभावप्रतियोगितावच्छेदिका स्वभिन्नजातिः<br>
घटत्वजातिः<br>
तत्समानाधिकरणान्योन्याभावप्रतियोगितानवच्छेदकत्वं<br>
कम्बुग्रीवादिमत्त्वे अस्ति। यत्रैतादृशं तुल्यत्वमस्ति १ अत्र जातित्वं<br>
नास्ति। एवं चैतादृशतुल्यत्वज्ञानस्य<br>
जातित्वाभावव्याप्यवत्ताज्ञानविधया जातित्वज्ञानप्रतिबन्धकत्वम्।</p>
<p>१. तत्र जातित्व<br>
नास्तीति। यथा पृथिव्यादिमनोऽन्तान्यतमत्व् स्वं<br>
पृथिव्यादिमनोन्तान्यतमत्वं, तद्भिन्ना जातिः द्रव्यत्वं<br>
तत्समनियतत्वं पृथिव्यादिमनोन्तान्यतमत्वेऽस्तीति तन्न जातिः।<br>
तथा च स्वभिन्नजातिसमनियतत्वं तुल्यत्वम्।<br>
स्वभिन्नजातिसमवनियतत्वं च<br>
स्वसमानाधिकरणान्योन्याभावप्रतियोगितानवच्छेदकस्वभिन्नजातिसमाना</p>
<p>धिकरणान्योन्याभावप्रतियोगितानवच्छेदकत्वमिति भावः।</p>
<p>सङ्करो नाम<br>
परस्परं विहाय वर्तमानयोर्धर्मयोरेकत्र वृत्तिः।<br>
परस्परात्यन्ताभावसमानाधिकरणयोर्धर्मयोरेकत्र</p>
<p>वृत्तिरिति यावतयं<br>
भूतत्वमूर्तत्वयोर्जातित्वे बाधकः, भूतत्वं विहाय मूर्तत्वं<br>
मनसि, मूर्तत्वं विहाय भूतत्वमाकाशे, उभयोः<br>
पृथिव्यादिचतुष्टये समावेश इति द्वयोः सङ्करात्न<br>
जातित्वम्। १ वाधिकरणवृत्तित्वस्वाभाववद्वृत्तित्व<br>
स्वाधिकरणवृत्त्यत्यन्ताभावप्रतियोगित्वएतत्त्रितयसम्बन्धेन<br>
किञ्चिद्धर्मविशिष्टत्वं सङ्कर इति फलितम्। एतादृशसाङ्कर्यस्य<br>
कथं जातित्वबाधकत्वमिति चेत् उच्यत् लिङ्गविधयैव तस्य<br>
जातित्वबाधकत्वम्। तथा हि  भूतत्वं न जातिः उक्तत्रितयसम्बन्धेन<br>
मूर्तत्ववत्त्वात्यतुक्तत्रितयसम्बन्धेन मूर्तत्ववत्तन्न जातिः यथा<br>
२ अगनमनस्संयोग इत्यनुमानात्भूतत्वस्य जातित्वाभावसिद्धौ<br>
बाधज्ञानविधया जातित्वज्ञानप्रतिबन्धिका या निरुक्तानुमितिः<br>
तज्जनकव्याप्त्यादिज्ञाने निरुक्तसाङ्कर्यस्य विषयत्वात्<br>
साक्षात्प्रतिबन्धकज्ञानविषयस्येव</p>
<p>१. स्वाधिकरणेत्यादि।<br>
स्वं भूतत्वं स्वाधिकरणं पृथिव्यादिचतुष्टयं तद्वृत्तित्वं<br>
मूर्तत्वेऽस्ति। एवं स्वं भूतत्वं स्वाभावः भूतत्वाभावः तद्वत्मनः<br>
तद्वृत्तित्वं मूर्तत्वेऽस्ति। एवं स्वं भूतत्वं तदधिकरणमाकाशं<br>
तद्वृत्तिर्योऽत्यन्ताभावः मूर्तत्वाभावः तत्प्रतियोगित्वं मूर्तत्वेऽस्ति।<br>
एवं चोक्तत्रितयसम्बन्धेन भूतत्वविशिष्टत्वं यत्मूर्तत्वस्य तदेव<br>
सङ्कर इत्यर्थः।</p>
<p>२. गगनमनस्संयोग<br>
इति। गगनमनस्संयोगस्य मूर्तत्वाधिकरणमनोवृत्तित्वात्<br>
मूर्तत्वाभावाधिकरणगगनवृत्तित्वात्<br>
मूर्तत्वाधिकरणपृथिव्यादिचतुष्टयवृत्तिः यः<br>
गगनमनस्संयोगाभावः तत्प्रतियोगित्वाच्च उक्तत्रितयसम्बन्धेन<br>
मूर्तत्ववैशिष्ट्यमिति हेतुरस्ति जातित्वाभावरूपसाध्यं चास्तीति<br>
गगनमनस्संयोगस्य दृष्टान्तत्वम्।</p>
<p>प्रतिबन्धकज्ञानजनकज्ञानविषयस्यापि जातिबाधकपदार्थत्वेन<br>
१ अस्य साङ्कर्येऽक्षतत्वात् । अथ वा<br>
२ आतित्वाभावानुमितिजनकजातित्वाभावव्याप्यनिरुक्तत्रितयसम्बन्धेन<br>
मूर्तत्वपरामर्शस्य तदभावव्याप्यवत्तानिश्चयत्वेन<br>
जातित्वप्रकारकज्ञानप्रतिबन्धकत्वात्निरुक्तसाङ्कर्यस्य तद्विषयत्वेन<br>
साक्षाज्जातित्वज्ञानप्रतिबन्धकज्ञानविषयत्वमक्षतमित्याहुः।</p>
<p>अनवस्था<br>
अप्रामाणिकात्तरोत्तरकल्पनायाः विश्रान्त्यभावः। इयं जातेः<br>
जातिमत्त्वे बाधिका। ३ अर्कविधया बाधकत्वमस्याः।</p>
<p>रूपहानिः<br>
४ वतोव्यावर्तकत्वरूपलक्षणस्य भङ्गः। इयं विशेषस्य जातिमत्त्वे<br>
बाधिका। विशेषो हि स्वतोव्यावर्तकत्वेन लक्षितः। विशेषो यदि<br>
जामिमान् स्यात्तर्हि जातेरेव<br>
विशेषस्येतरव्यावृत्तिहेतुत्वसम्भवात्स्वतोव्यावर्तकत्वरूपं<br>
लक्षणं भग्नं स्यात् । अतो विशेषो न जातिमान्। एवं च<br>
रूपहानिरपि तर्कविधयैव</p>
<p>जातिमत्त्वबाधिका।</p>
<p>असम्बन्धः<br>
प्रतियोगित्वानुयोगित्वान्यतरसम्बन्धेन समवायशून्यत्वम्। अयं च<br>
समवायाभावयोर्जातिमत्त्वे बाधकः। यत्र यत्र जातिमत्त्वं वर्तते तत्र<br>
प्रतियोगित्वानुयोगित्वान्यतरसम्बन्धेन ५ अमवायोऽस्ति। समवाये<br>
अभावे</p>
<p>१. तस्येति।<br>
प्रतिबन्धकज्ञानजनकज्ञानविषयत्वस्येत्यर्थः।</p>
<p>२.<br>
जातित्वाभावानुमितीति। भूतत्वं न जातिरित्याकारिका या<br>
जातित्वाभावानुमितिः तज्जनकः य परामर्शः भूतत्वं<br>
जातित्वाभावव्याप्यमूर्तत्ववतित्याकारकः तस्येत्यर्थः। तथा<br>
चोक्तत्रितयसम्बन्धेन मूर्तत्ववत्त्वरूपस्य सङ्करस्य<br>
जातित्वानुमितिप्रतिबन्धकपरामर्शविषयतया<br>
जातित्वविषयकज्ञानप्रतिबन्धकज्ञानविषयत्वरूपं जातिबाधकत्वमिति<br>
भावः।</p>
<p>३. तर्कविधयेति। यदि<br>
जातिर्जातिमती स्यात्तर्हि उत्तरोत्तरजातिकल्पनायाः विश्रान्तिर्न<br>
स्यादिति तर्कोऽत्र विवक्षितः।</p>
<p>४. स्वतोव्यावर्तकत्वं<br>
च<br>
स्वभिन्नलिङ्गकस्वविशेष्यकस्वसजातीयेतरभेदानुमित्यविषयत्वम्।</p>
<p>५. समवायोऽस्तीति।<br>
यथा घटे जातिमत्वमस्ति, तत्र प्रतियोगित्वसम्बन्धेन<br>
घटसमवायोऽस्ति कपाले यो घटसमवायः तत्प्रतियोगित्वात्<br>
घटस्य, एवमनुयोगितासम्बन्धेन घटत्वसमवायोऽस्ति घटे यो<br>
घटत्वसमवायः तदनुयोगित्वात्घटस्येति।</p>
<p>च १ अदभावात्त<br>
जातिमत्त्वं तयोः। उक्तान्यतरसम्बन्धेन समवायाभावः<br>
जातिमत्त्वाभावव्याप्यः। अतः असम्बन्धज्ञानं<br>
तदभावव्याप्यवत्ताज्ञानविधया जातिमत्त्वज्ञानप्रतिबन्धकम</p>
<hr>
<p>{तर्कसङ्ग्रहः}</p>
<p>{कर्मविभागः}</p>
<p>{आन्ट्स्_५      उत्क्षेपणावक्षेपणाकुञ्चनप्रसारणगमनानि पञ्च कर्माणि ॥}</p>
<p>उत्क्षेपण  अपक्षेपण<br>
आकुञ्चन  प्रसारण  गमनानि पञ्चकर्माणि।</p>
<p>{दीपिका}</p>
<p>कर्म विभजते<br>
उत्क्षेपणेति। संयोगभिन्नत्वे सति संयोगसमवायिकारणं कर्म<br>
कर्मत्वजातिमद्वा। ननु भ्रमणादेरप्यतिरिक्तस्य कर्मणः सत्त्वात्<br>
पञ्चेत्यनुपपन्नमिति चेत् न्  भ्रमणादीनामपिगमनेऽन्तर्भावात्न<br>
पञ्चत्वविरोधः।</p>
<p>{प्रकाशिका}</p>
<p>संयोगासमवायिकारणे संयोगेऽतिव्याप्तिवारणाय<br>
संयोगभिन्नत्वे सतीति। संयोगसमवायिकारण<br>
द्रव्येऽतिव्याप्तिवारणाय असमवायीति।</p>
<p>भ्रमणादीनाम्<br>
इत्यादिना रेचनस्यन्दनोर्ध्वज्वलनतिर्यग्गमनानां सङ्ग्रहः।<br>
गमनेऽन्तर्भावादिति। न चोत्क्षेपणादीनामपि<br>
गमनेऽनतर्भावोऽस्त्विति शङ्क्यम्। स्वतन्त्रेच्छस्य<br>
नियोगपर्यनुयोगानर्हस्य मुनेसम्मतत्वादिति भावः।</p>
<p>१. तदभावादिति।<br>
समवायोऽभावो वान्यत्र समवायसम्बन्धेन नास्ति, अतः<br>
प्रतियोगितासम्बन्धेन समवायवत्त्वं समवायाभावयेर्न भवति। एवं<br>
समवायेऽभावे वा अन्यत्किमपि समवायसम्बन्धेन नास्ति, अतः<br>
अनुयोगितासम्बन्धेन समवायवत्त्वं तयोर्न भवतीति भावः।</p>
<p>{बालप्रिया}</p>
<p>संयोगभिन्नत्वे<br>
सति संयोगासमवायिकारणं कर्मेति कर्मणो लक्षणमुक्तम्।<br>
संयोगभिन्नत्वे सतीत्यनुक्तौ संयोगस्य<br>
संयोगोऽप्यसमवायिकारणम्; कायपुस्तकसंयोगं प्रति<br>
हस्तपुसतकसंयोगस्यासमवायिकारणत्वात्; अतः</p>
<p>संयोगेऽतिव्याप्तिः।<br>
तद्वारणाय संयोगभिन्नत्वे सतीत्युक्तम्।<br>
संयोगकारणमित्येतावन्मात्रोक्तौ संयोगसमवायिकारणे<br>
द्रव्येऽतिव्याप्तिः, तद्वारणाय कारणे असमवायीति विशेषणम्।<br>
तदाहसंयोगासमवायिकारण इति।</p>
<p>स्वतन्त्रेच्छस्येति।<br>
स्वतन्त्रेच्छो मुनिः नियोगपर्यनुयोगानर्ह इति सर्वसम्मत<br>
इत्यर्थः। नियोगः  आज्ञा। पर्यनुयोगः  प्रश्नः।</p>
<hr>
<p>{तर्कसङ्ङ्ग्रहः}</p>
<p>{सामान्यविभागः}</p>
<p>{आन्ट्स्_६      परमपरं चेति द्विविधं सामान्यम् ॥}</p>
<p>सामान्यं द्विविधम्  परमपरं चेति।</p>
<p>{दीपिका}</p>
<p>सामान्यं विभजते<br>
परमिति। परम्  अधिकदेशवृत्ति। अपरम्  न्यूनदेशवृत्ति।<br>
सामान्यादिचतुष्टये जातिर्नास्ति।</p>
<p>{प्रकाशिका}</p>
<p>परमित्यादि।<br>
सामान्यलक्षणमग्रे मूलकृतैव वक्ष्यत इति न न्यूनतेति ध्येयम्।<br>
सत्ताया द्रव्यत्वाद्यपेक्षया अधिकदेशवृत्तित्वेन परत्वमेव्<br>
घटत्वादीनां न्यूनदेशवृत्तित्वेन अपरत्वमेव् द्रव्यत्वादीनां<br>
सत्तातोऽपरत्वं घटत्वादितः परत्वमिति विवेकः।</p>
<hr>
<p>{तर्कसङ्ग्रहः}</p>
<p>{विशेषविभागः}</p>
<p>{आन्ट्स्_७      नित्यद्रव्यवृत्तयो विशेषास्त्वनन्ता एव ॥}</p>
<p>{दीपिका}</p>
<p>विशेषं विभजते<br>
नित्येति। पृथिव्यादिचतुष्टयपरमाणवः आकाशादिपञ्चकं च<br>
नित्यद्रव्याणि।</p>
<hr>
<p>{तर्कसङ्ग्रहः}</p>
<p>{समवायलक्षणम्}</p>
<p>{आन्ट्स्_८      समवायस्त्वेक एव ॥}</p>
<p>{दीपिका}</p>
<p>समवायस्य भेदो नास्तीत्याह<br>
समवायस्तु इति।</p>
<p>{प्रकाशिका}</p>
<p>समवायस्य भेदो<br>
नास्तीति। न च समवायस्याभेदे स्पर्शसमवायवति वायौ<br>
रूपवत्ताप्रतीतिः स्यादिति शङ्क्यम्। रूपसमवायसत्त्वेऽपि रूपाभावेन<br>
तथा प्रतीतेरभावादिति दिक् ।</p>
<p>{बालपिया}</p>
<p>रूपवत्ताप्रतीतिः स्यादिति।<br>
स्पर्शसमवायसत्त्वेन तदभिन्नस्य रूपसमवायस्यापि सत्त्वात्<br>
रूपसमवायस्यैव रूपवत्ताप्रतीतिनियामकत्वादिति भावः।<br>
रूपसमवायो न रूपवत्ताप्रतीतिनियामकः, अपि तु समवायसम्बन्धेन<br>
रूपम्।</p>
<p>वायौ तु न रूपमस्ति,<br>
अतो न रूपवत्ताप्रतीतिप्रसङ्ग इत्याशयेन समाधत्ते<br>
रूपसमवायसत्त्वेऽपीति। ननु वायौ रूपसमवायसत्त्वे रूपं नास्तीति<br>
वक्तुं न शक्यते सम्बन्धसत्तायाः सम्बन्धिसत्ताव्याप्यत्वादित्याशङ्क्याह<br>
दिगिति। अयमाशयः  वाय्वनुयोगिकत्वविशिष्टः<br>
रूपप्रतियोगिकत्वविशिष्टश्च समवायः वायौ<br>
रूपवत्ताप्रतीतिनियामकः। वाय्वनुयोगिकत्वविशिष्टसमवाये<br>
रूपप्रतियोगिकत्वाभावात्वायू रूपवानिति प्रतीतिः नापादयितुं<br>
शक्य इति। अधिकं मुक्तावलीमञ्जूषादौ द्रष्टव्यम्।</p>
<hr>
<p>{तर्कसङ्ग्रहः}</p>
<p>{अभावविभागः}</p>
<p>{आन्ट्स्_९      अभावश्चतुर्विधः । प्रागभावः प्रध्वंसाभावोऽत्यन्ताभावोऽन्योन्याभावश्चेति ॥}</p>
<p>अभावः चतुर्विधः  प्रागभावः, प्रध्वंसाभावः, अत्यन्ताभावः, अन्योन्याभावश्चेति।</p>
<p>{दीपिका}</p>
<p>अभावं विभजते<br>
अभाव इति।</p>
<hr>
<p>{तर्कसङ्ग्रहः}</p>
<p>{पृथिवीनिरूपणम्}</p>
<p>{आन्ट्स्_१०[१]     गन्धवती पृथिवी । सा द्विविधा नित्यानित्या च । नित्या परमाणुरूपा । अनित्या कार्यरूपा । पुनस्त्रिविधा शरीरेन्द्रियविषयभेदात् । शरीरमस्मदादीनाम् । इन्द्रियं गन्धग्राहकं घ्राणं नासाग्रवर्ति । विषयो मृत्पाषाणादिः ॥}</p>
<p>तत्र गन्धवती पृथिवी।</p>
<p>{दीपिका}</p>
<p>तत्रोद्देशक्रमानुसारात्प्रथमं पृथिव्याः लक्षणमाह  तत्रेति।<br>
नाम्ना पदार्थसङ्कीर्तनमुद्देशः। उद्देशक्रमे च सर्वत्र इच्छैव<br>
नियामिका।</p>
<p>ननु<br>
सुरभ्यसुरभ्यवयवारब्धे द्रव्ये परस्परविरोधेन<br>
गन्धानुत्पादादव्याप्तिः। न च तत्र गन्धप्रतीत्यनुपपत्तिरिति वाच्यम्।<br>
अवयवगन्धस्यैव तत्र प्रतीतिसम्भवेन चित्रगन्धानङ्गीकारात् । किं<br>
चोत्पन्नविनष्टघटादावव्याप्तिरिति चेत् न्<br>
गन्धसमानाधिकरणद्रव्यत्वापरजातिमत्त्वस्य विवक्षितत्वात् ।</p>
<p>ननु जलादावपि<br>
गन्धप्रतीतेरतिव्याप्तिरिति चेत् न्  अन्वयव्यतिरेकाभ्यां<br>
पृथिवीगन्धस्यैव तत्र भानाङ्गीकारत् । ननु तथापि कालस्य<br>
सर्वाधारतया सर्वेषां लक्षणानां कालेऽतिव्याप्तिरिति चेत् न्<br>
सर्वाधारताप्रयोजकसम्बन्धभिन्नसम्बन्धेन लक्षणस्य विवक्षितत्वात् ।</p>
<p>{प्रकाशिका}</p>
<p>पृथिवीलक्षणस्य<br>
प्राथम्ये बीजमाह  तत्रेति। पृथिव्यादिषु मध्य इत्यर्थः।<br>
गन्धसमवायिकारणतावच्छेदकतया पृथिवीत्वजातिसिद्धिरिति<br>
बोध्यम्। नाम्नेति। तृतीयार्थः अभेदः। सङ्कीर्तनपदार्थे<br>
प्रतिपादकशब्देऽन्वेति। तथा च वस्तुप्रतिपादकनाममात्रमुद्देश<br>
इति लक्षणं पर्यवस्यति। अत्र घट इति पदेऽतिव्याप्तिवारणाय<br>
वस्तुपदं लक्षणीयवस्तुपरम्। लक्षणीयस्य पृथिव्यादेः सामान्यतः<br>
प्रतिपादकप्रमेयपदेऽतिव्यापितवारणाय नामपदं<br>
लक्ष्यतावच्छेदकावच्छिन्नपरम्। लक्षणवाक्ये नामसत्त्वात्<br>
अतिव्याप्तिवारणाय मात्रपदमिति ध्येयम्।</p>
<p>आरब्धे  जन्य्<br>
परस्परविरोधेनेति। सुरभिगन्धं प्रति असुरभिगन्धस्य<br>
असुरभिगन्धं प्रति सुरभिगन्धस्य प्रतिबन्धकत्वेनेत्यर्थः।<br>
प्रतीत्यनुपपत्तिरिति। अतश्चित्रगन्ध एवाप्रतिबध्यः स्वीकार्य इति<br>
भावः। अवयवगन्धस्यैवेति। स्वाश्रयसमवेतत्वसम्बन्धेनेत्यादिः।<br>
तुष्यतु दुर्जन इति न्यायेनाङ्गीकृत्याह  किं चेति।<br>
जलत्वादिकमादाय अतिव्याप्तिवारणाय गन्धसमानाधिकरणेति।<br>
सत्तावारणाय द्रव्यत्वापरेति द्रव्यत्वन्यूनवृत्तीत्यर्थकम्। तेद<br>
द्रव्यत्वव्युदासः।</p>
<p>गन्धप्रतीतेरिति।<br>
सुरभि जलमित्यादिप्रतीतेरित्यर्थः। पृथिवीगन्धस्यैवेति।<br>
स्वाश्रयसंयुक्तत्वसम्बन्धेनेत्यादिः।</p>
<p>तत्र  जलादौ।<br>
यथाश्रुतग्राही शङ्कते  नन्विति। अनुगतरूपेण<br>
लक्षणताघटकसम्बन्धान्निवेश्य कालादावतिव्याप्तिं वारयति<br>
सर्वाधारेति। वस्सुतस्तु समवायादीनां समवायत्वादिनैव<br>
संसर्गतया तेनैव रूपेण तत्तत्सम्बन्धस्य तत्तल्लक्षणघटकत्वं<br>
बोध्यम्।</p>
<p>{बालप्रिया}</p>
<p>गन्धसमवायिकारणतावच्छेदकतयेति।<br>
ऽसमवायसम्बन्धावच्छिन्नगन्धत्वावच्छिन्नगन्धानिष्ठकार्यतानिरूपिततादात्म्यसम्बन्धावच्छिन्नपृथिवीनिष्ठकारणता<br>
किंयिद्धर्मावच्छिन्ना कारणतात्वात्कपालनिष्ठघटकारणतावत्ऽ<br>
इत्यनुमानप्रयोगोऽत्र विवक्षितः। नाम्ना पदार्थसङ्कीर्तनमुद्देश<br>
इति मूलम्। पदार्थस्य सङ्कीर्तनं पदार्थसङ्कीर्तनम्।<br>
सङ्कीर्तनशब्दस्य प्रतिपादकशब्द इत्यर्थः।<br>
पदार्थविषयकज्ञानकशब्दः पदार्थसङ्कीर्तनमिति यावत् ।<br>
पदार्थशब्दो वस्तुपरः। नाम्नेति तृतीयार्थस्य अभेदस्य<br>
शब्देऽन्वयात्नामाभिन्नः वस्तुविषयकज्ञानजनकशब्दः उद्देशः इति<br>
फलति। पृथिव्यप्तेजोवाय्वाकाशकालदिगात्ममनांसीत्यत्र<br>
पृथिव्यादिशब्दानां पृथिव्यादिवस्तुप्रतिपादकत्वात्नामत्वाच्च<br>
उद्देशलक्षणसमन्वयः। घट इति पदस्यापि वस्तुप्रतिपादकत्वात्<br>
नामत्वाच्च तत्रोद्देशलक्षणस्यातिव्याप्तिः।</p>
<p>तद्वारणाय वस्तुपदं<br>
लक्षणीयवस्तुपरं वक्तव्यम्। घटादिपदं च न तादशमिति<br>
नातिव्याप्तिः। प्रमेयमिति पदस्यापि<br>
लक्षणीयपृथिव्यादिप्रतिपादकत्वात्तत्रातिव्याप्तिः। तद्वारणाय<br>
वस्तुपदं लक्ष्यतावच्छेदकावच्छिन्नवस्तुपरं वाच्यम्। प्रमेयपदस्य<br>
प्रमेयत्वावच्छिन्नपृथिव्यादिबोधकत्वेऽपि<br>
लक्ष्यतावच्छेदकपृथिवीत्वाद्यवच्छिन्नपृथिव्यादिबोधकत्वाभावान्नातिव्याप्तिः।<br>
ऽतत्र गन्धवती पृथिवीऽ इत्यादिलक्षणवाक्यघटकपृथिवीपदस्यापि<br>
पृथिवीत्वावच्छिन्नबोधकत्वात्नामत्वाच्च तस्योद्देशत्वापत्तिः।<br>
तद्वारणाय नाममात्रमित्यपि वक्तव्यम्। मात्रपदेन<br>
लक्षणादिवाचकपदासमभिव्याहृतत्वमुच्यत् तथा च</p>
<p>लक्ष्यतावच्छेदकप्रकारकलक्ष्यविशेष्यकज्ञानजनक<br>
लक्षणादिवाचकपदासमभिव्याहृतनामाभिन्नः शब्दः उद्देशः इति<br>
निष्कर्षः। तदाह  तृतीयार्थोऽभेद इत्यादिना। सङ्कीर्तने<br>
इत्यस्य विवरणं प्रतिपादकशब्दे इति। सामान्यत इति।<br>
प्रमेयत्वरूपसामान्यधर्मेणेत्यर्थः। तृतीयायाः प्रतिपत्त्यन्वयि<br>
१ रकारत्वमर्थः।</p>
<p>गन्धवत्त्वस्य<br>
पृथिवीलक्षणत्वे<br>
सुरभिगन्धयुक्तावयवासुरभिगन्धयुक्तावयवाभ्यामुत्पन्ने द्रव्ये<br>
कस्यापि गन्धस्यानुत्पादादव्याप्तिः। न च<br>
अवयवगतगन्धरूपस्यासमवायिकारणस्य सत्त्वात्कुतो गन्धो<br>
नोत्पद्यत इति शङ्कनीयम्। सुरभिगन्धस्य असुरभिगन्धं प्रति<br>
असुरभिगन्धस्य सुरभिगन्धं प्रति प्रतिबन्धकत्वेन कस्यापि गन्धस्य<br>
तत्रोत्पत्त्यसम्भवात् । न च यदि तत्र गन्धो नोत्पद्यते, तर्हि कथं तत्र<br>
गन्धः प्रतीयेत, अतस्तत्र परस्परं प्रतिबन्धात्</p>
<p>१. प्रकारत्वमर्य<br>
इति। तथा च<br>
प्रमेयत्वरूपसामान्यवर्मप्रकारकपृथिव्यादिविशेष्यकज्ञानजनके<br>
प्रमेयपदे इत्यर्थः।</p>
<p>सुरभिगन्धः<br>
असुरभिगन्धो वा नोत्पद्यताम्, चित्रगन्ध उत्पद्यताम्, तेन<br>
गन्धप्रतीतिरुपद्यते, गन्धवत्तासत्त्वादव्याप्तिश्च नेति वाच्यम्।<br>
अवयवगतगन्धस्यैव स्वाश्रयसमवेतत्वसम्बन्धेन अवयविनि<br>
प्रतीतिसम्भवे चित्रगन्धस्यानङ्गीकारात् । तथा च<br>
तत्राव्याप्तितादवस्थ्यम्। किं च यो घटः प्रथमक्षणे उत्पन्नः अथ<br>
द्वितीयक्षणे विनष्टः तस्मिन् घटे अव्याप्तिः, प्रथमक्षणेऽउत्पन्नं द्रव्यं<br>
क्षणमगुणम्ऽ इति न्यायेन गन्धविरहात् । द्वितीयक्षणे धर्मिण एव<br>
नाशातित्याशयेन शङ्कते  दीपिकायां ननु<br>
सुरभ्यसुरभीति।</p>
<p>गन्धसमानाधिकरणेति। गन्धाधिकरणवृत्तिः द्रव्यत्वव्याप्या च<br>
या जातिः तद्वत्त्वं पृथिव्याः लक्षणम्। गन्धाधिकरणं पुष्पादितद्वृत्तिः<br>
द्रव्यत्वव्याप्या जातिः पृथिवीत्वजातिः तद्वत्त्वं<br>
सुरभ्यसुरभ्यवयवारब्धे द्रव्ये उत्पन्नविनष्टघटे चास्तीति<br>
नाव्याप्तिः। द्रव्यत्वव्याप्यजातिमत्त्वमात्रोक्तौ द्रव्यत्वव्याप्या या<br>
जलत्वजातिः तद्वत्त्वस्य जले सत्त्वात्तत्रातिव्याप्तिः। अतो<br>
गन्धसमानाधिकरणेति। जलत्वस्य गन्धाधिकरणवृत्तित्वाभावात्न<br>
दोषः। गन्धसमानाधिकरणजातिमत्त्वमात्रोक्तौ<br>
गन्धाधिकरणपृथिवीवृत्तिः या सत्ताजातिः तद्वत्त्वस्य जलादौ सत्त्वात्<br>
अतिव्याप्तिः। तद्वारणाय द्रव्यत्वव्याप्येति जातिविशेषणम्। ननु<br>
द्रव्यत्वव्याप्येति विशेषणे दत्तेऽपि<br>
द्रव्यत्वजातिमादायजलादिष्वतिव्याप्तिः दुर्वारा। द्रव्यत्वस्य<br>
गन्धाधिकरणपृथिवीवृत्तित्वात्द्रव्यत्वशून्यवृत्तित्वाच्चेति चेत्<br>
न्  प्रकृते द्रव्यत्वव्याप्यत्वं न द्रव्यत्वशूनयावृत्तित्वं किं तु<br>
द्रव्यत्वन्यूनवृत्तित्वरूपम्। द्रव्यत्वं च न द्रव्यत्वन्यूनवृत्ति<br>
इत्याशयात् । द्रव्यत्वन्यूनवृत्तित्वं च<br>
१ रव्यत्वसमानाधिकरणभेदप्रतियोगितावच्छेदकत्वम्। तदाह<br>
प्रकाशिकायां जलत्वादिकमादायेत्यादि।</p>
<p>१.<br>
द्रव्यत्वसमानाधिकरणेति। द्रव्यत्वाधिकरणं जलं तद्वृत्तिर्यो भेद<br>
पृथिवीभेदः तत्प्रतियोगितावच्छेदकत्वात्पृथिवीत्वस्य<br>
द्रव्यत्वन्यूनवृत्तित्वम्। द्रव्यत्वं तु न<br>
द्रव्यत्वाधिकरणवृत्तिभेदप्रतियोगितावच्छेदकं द्रव्यभेदस्य<br>
द्रव्यत्वाधिकरणावृत्तित्वादिति द्रव्यत्वं न द्रव्यत्वन्यूनवृत्तीति भावः।</p>
<p>दीपिकायां ननु<br>
जलादावपि गन्धप्रतीतेरिति। तथा च गन्धवत्त्वरूपस्य पृथिवीलक्षणस्य<br>
जलादौ अतिव्याप्तिरिति भावः। अन्वयव्यतिरेकाभ्यामिति। जलादौ<br>
गन्धवत्पृथिवीसंयोगसत्त्वे गन्धप्रतीतिः तदभावे तदभाव<br>
इत्यन्वयव्यतिरेकाभ्यामित्यर्थः।</p>
<p>प्रकाशिकायाम्<br>
स्वाश्रयसंयुक्तत्वसम्बन्धेनेति। स्वं पृथिवीगन्धः, स्वाश्रयः पृथिवी,<br>
तत्संयुक्तत्वं जलादौ।</p>
<p>यथाश्रुतग्राही<br>
सम्बन्धविशेषानवच्छिन्नं गन्धवत्त्वमेव लक्षणमित्यभिमानवान्।<br>
अनुगतरूपेणसर्वाधारताप्रयोजकसम्बन्धभिन्नसम्बन्घत्वेनेत्यर्थः।<br>
कालिकादिसम्बन्धः सर्वाधारताप्रयोजकः तद्भिन्नसम्बन्धत्वं<br>
समवायादौ। लक्षणताघटकसम्बन्धात्लक्षणतावच्छेदकसम्बन्धान्<br>
समवायादीन्। समवायादीनां समवायत्वादिनैव संसर्गतयेति।<br>
स्पष्टं चेदं व्यधिकरणगादाधर्याम्।</p>
<hr>
<p>{तर्कसङ्ग्रहः}</p>
<p>{पृथिवीविभागः}</p>
<p>{आन्ट्स्_१०[२]     सा द्विविधा नित्यानित्या च । नित्या परमाणुरूपा । अनित्या कार्यरूपा । पुनस्त्रिविधा शरीरेन्द्रियविषयभेदात् । शरीरमस्मदादीनाम् । इन्द्रियं गन्धग्राहकं घ्राणं नासाग्रवर्ति । विषयो मृत्पाषाणादिः ॥}</p>
<p>सा द्विविधा<br>
नित्या अनित्या चेति। नित्या परमाणुरूपा। अनित्या कार्यरूपा।<br>
पुनस्त्रिविधा  शरीरैन्द्रियविषयभेदात् । शरीरं<br>
अस्मदादीनाम्। इन्द्रियं गन्धग्राहकं घ्राणम्। तच्च नासाग्रवर्ति।<br>
विषयो मृत्पाषाणादिः।</p>
<p>{दीपिका}</p>
<p>पृथिवीं विभजते<br>
सा द्विविधेति। नित्यत्वं ध्वंसाप्रतियोगित्वम्। अनित्यत्वम्<br>
ध्वंसप्रतियोगित्वम्। प्रकारान्तरेण विभजते  पुनरिति। आत्मनो<br>
भोगायतनं शरीरम्। यदवच्छिन्नात्मनि भोगो जायते<br>
तद्भोगायतनम्। सुखदुःखान्यतरसाक्षात्कारो भोगः।<br>
शब्देतरोद्भूतविशेषगुणानाश्रयत्वे सति<br>
ज्ञानकारणमनस्संयोगाश्रयत्वमिन्द्रियत्वम्। शरीरेन्द्रियभिन्नो<br>
विषयः। एवं च गन्धवच्छरीरं पार्थिवशरीरम्, गन्धवदिन्द्रियं<br>
पार्थिवेन्द्रियम्, गन्धवान् विषयः पार्थिवविषय इति तत्तल्लक्षणं<br>
बोध्यम्। पार्थिवशरीरं दर्शयतिशरीरमिति। पार्थिवेन्द्रियं<br>
दर्शयति  इन्द्रियमिति। गन्धग्राहकमिति प्रयोजनकथनम्।<br>
घ्राणमिति सञ्ज्ञा। नासोग्रेत्याश्रयोक्तिः। एवमुत्तरत्र ज्ञेयम्।<br>
पार्थिवविषयं दर्शयति  मृत्पाषाणादि इति।</p>
<p>{प्रकाशिका}</p>
<p>नित्यपृथिवीत्वादिरूपलक्षणगतं नित्यत्वादि दर्शयति<br>
नित्यत्वमिति। प्रकारान्तरेणेति। पृथिवीमित्यनुषज्यत् अत्र<br>
नित्यपृथिव्याः शरीरेन्द्रियभिन्नत्वरूपविषयलक्षणाक्रान्तत्वेन<br>
विषयान्तर्गतत्वमिति पृथिव्यास्त्रिविधत्वम्। अत एव मूले<br>
पुनस्त्रिविधेत्युक्तिः सङ्गच्छते इति ध्येयम्।</p>
<p>केचित्तु<br>
अनित्यपृथिव्या एव त्रैविध्यं वर्णयन्ति। उद्देशक्रमानुसारेण प्रथमं<br>
शरीरलक्षणमाह  आत्मन इति। आयतनमवच्छेदकम्। तथा च<br>
मिलितं यादृशं लक्षणं सम्पन्नं तादृशमाह  यदवच्छिन्नेति।<br>
सुखदुःखान्यतरसाक्षात्कारावच्छेदकमिति यावत् । अत्र<br>
अन्त्यावयवित्वे सतीति विशेषणं देयम्। तेन पादादीनां<br>
अवच्छेदकत्वेऽपि तत्र न अतिव्याप्तिः। यथा शरीरत्वं न जातिः,<br>
पृथिवीत्वादिना सङ्करात्तथा इन्द्रियत्वं न<br>
जातिरित्याशयेनाह  शब्देतरोद्भूतेति।<br>
आत्मादावतिव्याप्तिवारणाय सत्यन्तम्। श्रोत्रेऽव्याप्तिवारणाय<br>
शब्देतरेति। चक्षुरादौ विशेषगुणस्यानुद्भूतरूपादेः<br>
सत्त्वेनाव्यप्तिवारणाय उद्भूतेति। उद्भूतत्वं न जातिः<br>
शुक्लत्वादिना साङ्कर्यात् । न च शुक्लत्वादिव्याप्यं<br>
नानैवोद्भूतत्वमिति वाच्यम्। चाक्षुषादौ उद्भूतरूपत्वादिना<br>
कारणत्वानुपपत्तेः। किं तु शुक्लत्वादिव्याप्यमनुद्भूतत्वं नाना<br>
तदभावकूटवत्त्वमुद्भूतत्वम्। तच्च संयोगादावपि। तथा च<br>
शब्देतरोद्भूतगुणं संयोगमादाय असम्भववारणाय विशेषेति।<br>
कालादावतिव्याप्तिवारणाय विशेष्यदलम्; तत्रैव<br>
अतिव्याप्तिवारणाय ज्ञानकारणेति। प्राचीनमते<br>
विषयावयवेन्द्रियावयवसंयोगस्य प्रत्यक्षकारणतया तदाश्रयस्य<br>
इन्द्रियावयवस्य, नवीनमते कालादौ रूपाभावप्रत्यक्षे<br>
सन्निकर्षघटकतया कारणीभूतचक्षुस्संयोगाश्रयस्य कालादेश्च<br>
वारणाय मनः पदम्। न च आत्मान्यत्वे सति इत्यनेनैव आत्मनि<br>
अतिव्याप्तिवारणसम्भवे किं<br>
गुरुतरशब्देतरोद्भूतेत्यादिविशेषणेनेति वाच्यम्। तथा सति<br>
चर्ममनस्संयोगस्य ज्ञानमात्रं प्रति हेतुत्वमते<br>
तत्रातिव्याप्तेरित्यलं विस्तरेण् एवं चेति। तत्तदर्थंस्य<br>
शरीरादिसामान्यलक्षणत्वे चेत्यर्थः। ननु गन्धवत्त्वप्रवेशेनैव<br>
तल्लक्षणस्य सामञ्जस्ये गन्धग्राहकत्वनिवेशनमनुचितम्। एवं च<br>
इन्द्रियं गन्धग्राहकमिति मूलमनुचितमित्याशङ्कां<br>
परिजिहीर्षुः तन्मूलं तत्प्रयोजनकथनपरतया<br>
व्याचष्टेगन्धग्राहकमिति। उत्तरत्र इन्द्रियं रसग्राहकमित्यादौ।</p>
<p>{बालप्रिया}</p>
<p>ननुऽपुनः<br>
त्रिविधा शरीरेन्द्रियविषयभेदात्ऽ इति गन्थेन किं<br>
पृथिवीसामान्यस्य त्रेधा विभाग उच्यते किं वा अनित्यपृथिव्याः। नाद्यः,<br>
पृथिवीसामान्यस्य यद्ययं विभागः स्यात्तर्हि नित्यपृथिव्या अपि<br>
शरीरेन्द्रियविषयेषु क्वचिदन्तर्भावो वाच्यमः। स च न सम्बभवति।<br>
तथा हि  न तावत्नित्यपृथिव्याः शरीरेऽन्तर्भावः सम्भवति, नापि</p>
<p>इन्द्रिय्<br>
तयोरुभयोरप्यनित्यत्वात् । नापि विषये, मृत्पाषाणादिरूपस्य<br>
विषयस्य नित्यत्वाभावात् । न द्वितीयः, पुनस्त्रिविधेति पुनःशब्देन<br>
पूर्वं विभक्तस्यैव विभागान्तरं क्रियत इति सूचनात्<br>
इत्याशङ्क्य आहअत्र नित्यपृथिव्या इत्यादिना। एवं च<br>
पृथिवीसामान्यस्यैव पुनस्त्रेधा विभागः। नित्यपृथिव्याः<br>
शरीरेन्द्रियभिन्नत्वात्विषये अन्तर्भांव इति नानुपपत्तिरिति<br>
भावः।</p>
<p>ननु कथञ्चिदत्र<br>
निर्वाहेऽपि तेजः प्रकरणे पुनस्त्रिविधमिति न सङ्गच्छत्<br>
नित्यतेजसः परमाणुरूपस्य भौमदिव्योदर्याकरजेषु चतुर्षु<br>
विषयेष्वन्तर्भावासम्भवात् । जन्यत्वघटितभौमत्वादेः<br>
नित्ययेजस्यसम्भवात् । अतः अनित्यपृथिव्या एवायं विभागः।<br>
पुनःशब्दश्च वाक्यालङ्कार इति नानुपपत्तिरित्याशयानानां<br>
मतमाह  केचित्तु इति। केचिदित्यस्वरसोद्भावनम्। तद्बीजं<br>
तु पुनःशब्दास्वारस्यात्नानित्यपृथिव्या अयं विभागः। न च स<br>
वाक्यालङ्कार इति</p>
<p>वाच्यम्। वाक्यादौ<br>
प्रयुक्तस्य पुनःशब्दस्य वाक्यालङ्कारतायाः कुत्राप्यदृष्टचरत्वात् ।<br>
यत्किञ्चित्पदोत्तरं प्रयुज्यमानस्यैव पुनःशब्दस्य<br>
वाक्यालङ्कारतायास्तत्र तत्र दृष्टत्वात् । किं च पुनश्शब्दस्य<br>
प्रकारान्तरपरत्वमेव अन्नम्भट्टस्यापि सम्मतम्।ऽप्रकारान्तरेण<br>
विभजते  पुनस्त्रिविधेतिऽ इत्यवतरणिकादानात् । न च<br>
पृथिवीसामान्यस्यात्र विभाग इति कथञ्चितुपपादनेऽपि<br>
तेजःप्रकरणेऽनुपपत्तिरिति वाच्यम्। तत्र भौमादिशब्दानां<br>
भूमिसम्बन्धि इत्याद्येवार्थः, न तु भूमिजन्यमिति। तथा च<br>
परमाणुरूपतेजसोऽपि भूमिसम्बन्धित्वादेरक्षततया<br>
विषयान्तर्भावो युज्यत इति।</p>
<p>आत्मनो भोगायतनं<br>
शरीरमिति शरीरलक्षणम्। आत्मपदोत्तरषष्ठ्याः समवेतत्वमर्थः।<br>
तस्य भोगेऽन्वयः। भोगो नाम सुखदुःखान्यतरसाक्षात्कारः।<br>
आयतनमवच्छेदकम्। तथा च<br>
आत्मसमवेतसुखदुःखान्यतरसाक्षत्कारावच्छेदकं शरीरमित्युक्तं<br>
भवति। इदं लक्षणं हस्तपादादौ शरीरावयवेऽतिव्याप्तम्।<br>
हस्तपादाद्यवच्छेदेनापि आत्मनि<br>
सुखदुःखान्यतरसाक्षात्कारस्योत्पादात् । अतः अन्त्यावयवित्वे सतीति<br>
विशेषणं देयम्। अन्त्यावयवित्वं नाम द्रव्यानारम्भकत्वे सति<br>
अवयवित्वम्। हस्तादेः शरीरारम्भकतया सत्यन्ताभावात्<br>
नातिव्याप्तिः। तदाह  सुखदुःखान्यतरसाक्षात्कारावच्छेदकमिति<br>
यावदित्यादिना पृथिवीत्वादिना सङ्करादिति। शरीरत्वं विहाय<br>
पृथिवीत्वं घटादौ, पृथिवीत्वं विहाय शरीरत्वं जलीयादिशरीर्<br>
उभयोः पार्थिवशरीरे समावेशात्सङ्कर इति भावः। तथा<br>
इन्द्रियत्वं न जातिरिति। पृथिवीत्वं विहाय इन्द्रियत्वं<br>
रसनादौ । इन्द्रियत्वं विहाय पृथिवीत्वं घटादौ, उभयोः<br>
समावेशः घ्राणेन्द्रियो इत्येवं पृथिवीत्वादिना सङ्करात्<br>
इन्द्रियत्वं न जातिरिति भावः। आत्मादावतिव्याप्तिवारणाय<br>
सत्यन्तमिति।<br>
ज्ञानकारणमनस्संयोगाश्रयत्वमिन्द्रियत्वमित्येतावन्मात्रोक्तौ<br>
ज्ञानकारणीभूतो यः मनस्संयोगः आत्ममनस्संयोगः तदाश्रयत्वं<br>
आत्मन्यप्यस्तीति तत्रातिव्याप्तिः स्यात् । तद्वारणाय सत्यन्तम्।<br>
तन्निवेशे च शब्देतरो यः उद्भूतविशेषगुणः ज्ञानसुखादिः<br>
तदाश्रयत्वस्यैवात्मनि सत्त्वात्नातिव्याप्तिः इत्यर्थः।<br>
उद्भूतविशषगुणे शब्देतर इति विशेषणादाने शब्दरूपः यः<br>
उद्भूतविशेषगुणः तदाश्रयत्वमेव श्रोत्रेन्द्रियेऽस्ति न<br>
तदनाश्रयत्वमित्यव्याप्तिः। स्यात् । तद्वारणाय शब्देतरेति<br>
विशेषणम्। विशेषगुणे उद्भूतेति विशेषणादाने चक्षुरादौ<br>
शब्देतरः यः विशेषगुणः अनुद्भूतरूपादिः<br>
तदाश्रयत्वमेवास्तीत्यव्याप्तिः स्यात् । तद्वारणाय उद्भूतेति<br>
विशेषणम्। विशेषपदमनुपादाय<br>
शब्देतरोद्भूतगुणानाश्रयत्वमित्येतावन्मात्रोक्तौ शब्देतरः यः<br>
संयोगाख्यः सामान्यगुणः तदाश्रयत्वस्यैव सत्त्वात्<br>
चक्षुरादीन्द्रियेष्वसभ्भवः स्यात्; तद्वारणाय विशेषपदम्।</p>
<p>ननु<br>
विशेषपदानुपादानेऽपि संयोगो नोपादातु शक्यत्<br>
तस्योद्भूतत्वाभावातुद्भूतपदेनैव तद्वारणात्<br>
इत्याशङ्क्याह  उद्भूतत्वं न जातिरित्यादिना। उद्भूतत्वं<br>
विहाय शुक्लत्वमनुद्भूतशुक्ले, शुक्लत्वं विहाय उद्भूतत्वं<br>
उद्भूतनीले, उभयोः उद्भूतत्वशुक्लत्वयोः उद्भूतशुक्ले समावेश<br>
इति साङ्कर्यातुद्भूतत्वं न जातिः।</p>
<p>न च शुक्लत्वव्याप्यम्<br>
उद्भूतत्वमन्यत्नीलत्वव्याप्यमुद्भूतत्वमान्यतित्येवं<br>
शुक्लत्वादिव्याप्यमुद्भूतत्वं नानैव् तथा च शुक्लत्वं विहाय<br>
उद्भूतत्वं नास्तीति न सङ्कर इति वाच्यम्। उद्भूतत्वस्य<br>
नानात्वे चाक्षुषादिप्रत्यक्षं प्रति</p>
<p>उद्भूतरूपं<br>
कारणमित्येवमनुगतकार्यकारणभावस्य भङ्गप्रसङ्गात् । अतः<br>
शुक्लादिभेदेन तद्वृत्ति अनुद्भूतत्वं नाना।<br>
अनुद्भूतत्वाभावकूटवत्त्वमेव चोद्भूतत्वम्। तदेव च लक्षणे<br>
निवेशितम्। तच्च सयोगेऽप्यस्ति। संयोगो हि नानुद्भूत इति<br>
अनुद्भूतत्वाभावकूटवत्त्वस्य तत्र सत्त्वात् । तथा च<br>
१ इरुक्तोद्भूतत्वाश्रयसंयोगाश्रयत्वमेवेन्द्रियेष्वस्तीत्यसम्भववारणाय<br>
विशेषपदमिति भावः।</p>
<p>कालादावतिव्याप्तिवारणाय विशेष्यदलमिति।<br>
ज्ञानकारणमनस्संयोगाश्रयत्वमिति विशेष्यदलस्यानुपादाने काले<br>
कस्यापि विशेषगुणस्याभावात्<br>
शब्देतरोद्भूतविशेषगुणानाश्रयत्वमस्तीति अतिव्याप्तिः स्यात् ।<br>
विशेष्यदले उपात्ते तु ज्ञानकारणीभूतो यः मनस्संयोगः<br>
आत्ममनस्संयोगः मनैन्द्रियसंयोगो वा तदाश्रयत्वं काले<br>
नास्तीति नातिव्याप्तिः इति भावः। मनस्संयोगे ज्ञानकारणेति<br>
विशेषणस्य प्रयोजनमह  तत्रैवेति। कालस्य विभुतया विभुत्वस्य<br>
सर्वमूर्तद्रव्यसंयोगित्वरूपतया मनस्संयोगाश्रयत्वमस्तीति काले<br>
अतिव्याप्तिवारणाय ज्ञानकारणेत्युक्तम्। कालानुयोगिकस्य<br>
मनस्संयोगस्य ज्ञानकारणत्वाभावात्नातिव्याप्तिरिति भावः।</p>
<p>मनःपदस्य मतभेदेन<br>
प्रयोजनमाह  प्राचीनमत इति। मनःपदमनुपादाय<br>
ज्ञानकारणसंयोगाश्रयत्वमित्येतावन्मात्रोक्तौ प्राचीनमते विषयस्य<br>
इन्द्रियावयवस्य च यः संयोगः तस्यापि ज्ञानकारणतया<br>
तदाश्रयत्वस्य इन्द्रियावयवे सत्त्वात्तत्र अतिव्याप्तिः। नवीनमते<br>
विषयेन्द्रियसंयोगस्यैव ज्ञानकारणत्वमिति यद्यपि<br>
इन्द्रियावयवेऽतिव्याप्तिः न सम्भवति। तथापि काले रूपं नास्तीति<br>
कालविशेषणकरूपाभावविशेष्यकप्रत्यक्षे<br>
चक्षुस्संयुक्तकालनिरूपितविशेष्यतायाः सन्निकर्षविधया</p>
<p>कारणत्वात्<br>
तद्घटकचक्षुस्संयोगस्यापि कारणत्वात्ज्ञानकारणीभूतो यः<br>
चक्षुस्संयोगः तदाश्रयत्वं कालेऽस्तीत्यतिव्याप्तिः स्यात् । तद्वारणाय<br>
मनःपदम्। तथा सति विषयेन्द्रियावयवसंयोगस्य वा<br>
कालचक्षुस्संयोगस्य वा मनस्संयोगत्वं नास्तीति न तावादाय<br>
पूर्वोक्तातिव्याप्तिरिति भावः। पूर्वं सत्यन्तानुपादाने आत्मनि<br>
अतिव्याप्तिरित्युक्तम्। सा च</p>
<p>१.<br>
निरुक्तोद्भूतत्वेति। अनुद्भूतत्वाभावकूटवत्त्वरूपं यत्<br>
उद्भूतत्वं तदाश्रयेत्यर्थः।</p>
<p>अतिव्याप्तिः<br>
आत्मान्यत्वे सतीति वशेषणदानेऽपि वारयितुं शक्येति किमर्थं<br>
शब्देतरेत्यादिगुरुतरविशेषणमिति शङ्कते  न चेति। समाधत्ते<br>
तथा सतीति। आत्मान्यत्वे सति<br>
ज्ञानकारणमनस्संयोगाश्रयत्वमित्युक्तौ चर्मणः आत्मान्यत्वात्<br>
ज्ञानकारणीभूतः यः चर्ममनस्संयोगः तदाश्रयत्वाच्च<br>
चर्मण्यतिव्याप्तिः स्यात् । तद्वारणाय शब्देतरेत्यादिगुरुतरं<br>
विशेषणं देयमित्यर्थः।</p>
<hr>
<p>{तर्कसङ्ग्रहः}</p>
<p>{जलनिरूपणम}</p>
<p>{आन्ट्स्_११     शितस्पर्शवत्य आपः । ता द्विविधाः नित्या अनित्याश्च । न्त्याः परमाणुरूपाः । अनित्याः कार्यरूपाः. । पुनस्त्रिविधाः. शरीरेन्द्रियविषयभेदात् । शरीरं वरुणलोके । इन्द्रियं रसग्राहकं रसनं जिह्वाग्रवर्ति । विषयः सरित्समुद्रादिः ॥}</p>
<p>शीतस्पर्शवत्य<br>
आपः। ताश्च द्विविधाः। नित्या अनित्याश्चेति। नित्याः परमाणुरूपाः।<br>
अनित्याः कार्यरूपाः। पुनस्त्रिविधाः  शरीरैन्द्रिय  विषयभेदात् ।<br>
शरीरं वरुणलोक् इन्द्रियं रसग्राहकं रसनम्। तच्च<br>
जिह्वाग्रवर्ति। विषयः सरित्समुद्रादिः।</p>
<p>{दीपिका}</p>
<p>अपां लक्षणमाह<br>
शीतेति। उत्पन्नविनष्टजलेऽव्याप्तिवारणाय<br>
शीतस्पर्शसमानाधिकरणद्रव्यत्वापरजातिमत्त्वं विवक्षितम्।ऽशीतं<br>
शिलातलम्ऽ इत्यादौ जलसम्बन्धादेव शीतस्पर्शभानमिति<br>
नातिव्याप्तिः। अन्यत्सर्वं पूर्वरीत्या व्याख्येयम्।</p>
<p>{प्रकाशिका}</p>
<p>शीतस्पर्शसमानाधिकरणेति। तत्र विशेषणप्रयोजनं<br>
पूर्वोक्तरीत्या ऊह्यम्। जलत्वजातिसिद्धिस्तु<br>
स्नेहजनकतावच्छेदकतयेति ध्येयम्। अन्यत्सर्वे पूर्वरीत्येति।<br>
नित्यत्वादिकं शरीरादिलक्षणं च गन्धवत्त्वस्थाने शीतस्पर्शवत्त्वं<br>
निवेश्य पृथिवीनिरूपणोक्तरीत्येर्थः। एवमग्रेऽप्यूह्यम्।</p>
<p>{बालप्रिया}</p>
<p>पूर्वोक्तरीत्या<br>
ऊह्यमिति। द्रव्यत्वव्याप्यजातिमत्त्वमात्रोक्तौ<br>
द्रव्यत्वव्याप्यपृथिवीत्वजातिमत्यां पृथिव्यामतिव्याप्तिः। तद्वारणाय<br>
शीतस्पर्शसमानाधिकरणेति जातिविशेषणम्।<br>
शीतस्पर्शवज्जलवृत्तिसत्ताजतिमादाय पृथिव्यादावतिव्याप्तिवारणाय<br>
द्रव्यत्वव्याप्येति। द्रव्यत्वव्याप्यत्वं च द्रव्यत्वन्यूनवृत्तित्वं न तु<br>
तच्छून्यावृत्तित्वम्। अतो द्रव्यत्वजातिमादाय नोक्तदोष इति<br>
भावः। स्नेहजनकतावच्छेदकतयेति।<br>
ऽसमवायसम्बन्धावच्छिन्नस्नेहत्वावच्छिन्नस्नेहनिष्ठकार्यतानिरूपिततादात्म्यसम्बन्धावच्छिन्नजलनिष्ठकारणता<br>
किञ्चिद्धर्मावच्छिन्ना कारणतात्वात्ऽ इत्यनुमानेन<br>
जलत्वजातिसिद्धिरित्यर्थः।</p>
<hr>
<p>{तर्कसङ्ग्रहः}</p>
<p>{तेजोनिरूपणम्}</p>
<p>{आन्ट्स्_१२     उष्णस्पर्शवत्तेजः । तद्द्विविधं नित्यमनित्यं च । निय्यं परमाणुरूपम् । अनित्यं कार्यरूपम् । पुनस्त्रिविधं शरीरेन्द्रियविषयभेदात् । शरीरमादित्यलोके । इन्द्रियं रूपग्राहकं चक्षुः कृष्णताराग्रवर्ति । विषयश्चतुर्विधः । भौमदिव्यौदर्याकरजभेदात् । भौमं वह्न्यादिकम् । अबिन्धनं दिव्यं विद्युदादि । भुक्तस्य परिणामहेतुरौदर्यम्. आकरजं सुवर्णादि ॥}</p>
<p>उष्णस्पर्शवत्<br>
तेजः। तत्द्विविधम्  नित्यमनित्यं चेति। नित्यं<br>
परमाणुरूपम्। अनित्यं कार्यरूपम्। पुनस्त्रिविधम्  शरीरैन्द्रिय<br>
विषयभेदात् । शरीरमादित्यलोक् इन्द्रियं रूपग्राहकं चक्षुः।<br>
तच्च कृष्णताराग्रवर्ति।</p>
<p>विषयश्चतुर्विधः<br>
भौमदिव्यौदर्यआकरजभेदात् । भौमं वह्न्यादि। दिव्यमबिन्धनं<br>
विद्युदादि। भुक्तस्य परिणामहेतुरुदर्यम्। आकरजं सुवर्णादि।</p>
<p>{दीपिका}</p>
<p>तेजसो लक्षणमाह  उष्णस्पर्शवदिति।<br>
ऽउष्णं जलम्ऽ इत्यादिप्रतीतेः तेजस्संयोगानुविधायित्वात्<br>
नातिव्याप्तिः। विषयं विभजते  भौमेति।</p>
<p>{सुवर्णतैजसत्ववादः}</p>
<p>ननु सुवर्णं<br>
पार्थिवं पीतत्वात्गुरुत्वाथरिद्रावतिति चेत् न्<br>
अत्यन्तानलसंयोगे सति घृतादौ द्रवत्वनाशदर्शनेन,<br>
जलमध्यस्थघृतादौ तन्नाशादर्शनेन च असति प्रतिबन्धके<br>
पार्थिवद्रवत्वना शाग्निसंयोगयोः कार्यकारणभावावधारणात्<br>
सुवर्णस्य अत्यन्तानलसंयोगे सति अनुच्छिद्यमानद्रवत्वाधिकरणत्वेन<br>
पार्थिवत्वानुपपत्तेः पीतद्रव्यद्रवत्वनाशप्रतिबन्धकतया<br>
द्रवद्रव्यान्तरसिद्धौ नैमित्तिकद्रवत्वाधिकरणतया जलत्वानुपपत्तेः<br>
रूपवत्तया वाय्वादिषु अनन्तर्भावात्तैजसत्वसिद्धिः।<br>
तस्योष्णस्पर्शभास्वररूपयोः उपष्टम्भकपार्थिवरूपस्पर्शाभ्यां<br>
प्रतिबन्धादनुपलब्धिः। तस्मात्सुवर्णं तैजसमिति सिद्धम्।</p>
<p>{प्रकाशिका}</p>
<p>मूले<br>
अबिन्धनमिति। अद्भिः इन्धनं दीपनं यस्य तदित्यर्थः। भुक्तस्येति।<br>
भुक्तस्यौदनादेः परिणामः परिपाकः, तत्र हेतुरित्यर्थः।<br>
आकरजमिति। आकरः खनिः तत्र जातमित्यर्थः।</p>
<p>सुवर्णस्य तैजसत्वं<br>
व्यवस्थापयितुं शङ्कते  दीपिकायां नन्विति। पार्थिवत्वसाधकं<br>
पीतत्वहेतुमुक्त्वा तैजसत्वाभावसाधकं हेतुमाह  गुरुत्वादिति।<br>
एतेन सुवर्णरूपतेजसि विजातीयपीतरूपं स्वीक्रियत्ऽपीतं<br>
सुवर्णंऽ इत्यबाधितप्रत्यक्षप्रतीतिबलात् । एवं च तैजसत्वस्य<br>
निर्बाधतया पृथिवीत्वं न सिध्यतीति कस्यचित्भ्रान्तिर्निरस्ता।<br>
गुरुत्वस्याप्रत्यक्षत्वेन तथा वक्तुमशक्यत्वादिति दिक् । सुवर्णस्य<br>
पीतिमगुरुत्वाश्रयतोऽतिरिक्तत्वं व्यवस्थापयितुमनुमाने<br>
अप्रयोजकशङ्कावारणाय कार्यकारणभावमनुकूलतर्कं व्यवस्थापयति<br>
अत्यन्तानलेति। सुवर्णस्येत्यादिः। अनुमानप्रयोगस्तु<br>
इत्थमवसेयः  सुवर्णमपार्थिवमसति प्रतिबन्धके<br>
अत्यन्तानलसंयोगे सति अनुच्छिद्यमानद्रवत्वाधिकरणत्वात्यन्नैवं<br>
तन्नैवम्। यथा पृथिवी। जलमध्यस्थघृतादौ व्यभिचारवारणाय असति<br>
प्रतिबन्धक इति। अग्निसंयोगासमानाधिकरणद्रवत्ववतिघृतादौ<br>
व्यभिचारवारणाय अत्यन्तानलसंयोगे सति इति।<br>
द्रवद्रव्यान्तरसिद्धाविति।ऽअत्यन्तानलसंयोगी पीतिमाश्रयः<br>
द्रवत्वनाशप्रतिबन्धकद्रवद्रव्यान्तरसंयुक्तः अत्यन्तानलसंयोगेऽपि<br>
अनुच्छिद्यमानद्रवत्वाधिकरणत्वे सति गुरुत्वात<br>
जलमध्यस्थघृतादिवत्ऽ इत्यनुमानेन तत्सिद्धिर्द्रष्टव्या।<br>
जलादिकमादायानुमानपर्यवसानं वारयति  नैमित्तिकेति। ननु<br>
उष्णस्पर्शभास्वररूपयोः उपलब्ध्यभावेन सुवर्णस्य तैजसत्वं<br>
अनुपपन्नमित्यत आह  तस्येति। प्रतिबन्धादिति।<br>
दोषविधयेत्यादिः।</p>
<p>{बालप्रिया}</p>
<p>सुवर्णं पार्थिवं<br>
पीतत्वात्गुरुत्वाथरिद्रावतिति मूले पीतत्वगुरुत्वाभ्यां<br>
द्वाभ्यां हेतुभ्यां सुवर्णस्य पार्थिवत्वं</p>
<p>पूर्वपक्षिणा<br>
साधितम्। तत्र पीतत्वरूपेण ऐकेन हेतुनैव<br>
पृथिवीत्वसाधनसम्भवात्गुरुत्वरूपद्वितीयहेतूपन्यासो व्यर्थ<br>
इत्याशङ्क्याह  पार्थिवत्वसाधकमिति। तथा च पीतत्वं<br>
पार्थिवत्वसाधकम्। गुरुत्वं तु तेजोभिन्नत्वसाधकम्। न च<br>
द्वितीयानुमानं व्यर्थमिति वाच्यम्। परमतनिराकरणपूर्वकं<br>
स्वसिद्धान्तस्य कथनीयतया पराभिमततैजसत्वनिराकरणाय<br>
द्वितीयानुमानस्य आवश्यकत्वादिति भावः।</p>
<p>ननु सुवर्णस्य<br>
पार्थिवत्वसाधननैव अर्थात्तैजसत्वाभावनिर्णये<br>
अनुमानान्तरप्रणयनवैयर्थ्यम्। एकेनैव पीतत्वहेतुना<br>
पार्थिवत्वतैजसभिन्नत्वयोः साधनसम्भवादिति चेत् अत्राहुः।<br>
ऽसुवर्णं पार्थिवम्ऽ इत्याद्यनुमाने सुवर्णत्वं न पक्षतावच्छेदकम्।<br>
तथा सति रजतस्य पक्षतावच्छेदकानाक्रान्ततया तत्र<br>
पार्थिवत्वासिद्धिप्रसङ्गात् । तदर्थमनुमानान्तरप्रणयने गौरवाच्च्<br>
नापि रजतसाधारणं हिरण्यत्वं पक्षतावच्छेदकम्। तथा सति<br>
पक्षतावच्छेदकाश्रयरजते पीतत्वरूपहेत्वभावेन<br>
भागासिद्धिप्रसङ्गात् । तस्मात्गुरुत्वहेत्वनुसरणम्। गुरुत्वं तु<br>
रजतेऽप्यस्तीति न भागासिद्धिरिति।</p>
<p>वस्तुतस्तु अत्र<br>
पूर्वपक्षिणः सुवर्णस्य पार्थिवत्वसाधने न निर्भरः। सुवर्णे<br>
पार्थिवत्वाभावस्य केनाप्यनुक्ततया तदभावरूपपृथिवीत्वमेवास्तु<br>
इति पूर्वपक्षस्याप्रसरात् ।ऽआकरजं सुवर्णादिऽ इति ग्रन्थकृता<br>
पूर्वसुवर्णस्य तेजस्त्वकथनात्तदुपरि सुवर्णं तेजो न भवतीति<br>
पूर्वपक्षस्यैव युक्तत्वात् । अत एवऽतस्मात्सुवर्णं तैजसम्ऽ इति<br>
सिद्धान्ते उपसंहारोऽपि सङ्गच्छत् एवं च सुवर्णस्य<br>
तेजोभिन्नत्वमप्यत्र पूर्वपक्षिणा सिषाधयिषितम्। सुवर्णस्य<br>
तेजोभिन्नत्वं तु पीतत्वेन हेतुना न साधयितुं शक्यतेऽसुवर्णं<br>
पीतम्ऽ इत्याकारकाबाधितप्रत्यक्षबलात्सुवर्णस्य तेजस्त्वेऽपि<br>
तत्र पीतत्वस्योपपत्तेः। अतो गुरुत्वादिति द्वितीयहेतूपन्यासः।<br>
ऽसुवर्णं गुरुऽ इति प्रत्यक्षाभावेन सुवर्णस्य तेजस्त्वेऽपि<br>
गुरुत्वमुपपद्यत इति वक्तुमशक्यम्। अतो गुरुत्वं<br>
तेजोभिन्नत्वसाधने समर्थमिति भावोऽत्र प्रतीयत् स्पष्टीकृतश्च<br>
अयं भावःऽएतनेऽ इत्यादिग्रन्थेनेति।</p>
<p>दीपिकायाम्<br>
अत्यन्तानलसंयोगे सतीत्यादि। अयमर्थः  घृतादिपृथिव्यां यत्<br>
द्रवत्वं तस्यात्यन्ताग्निसंयोगे सति नाशो भवति। तेन<br>
पार्थिवगतद्रवत्वनाशं प्रति अत्यन्ताग्निसंयोगः कारणमिति<br>
कार्यकारणभावो लभ्यत् परं तु तुलमध्यस्थघृतद्रवत्वस्य<br>
अत्यन्ताग्निसंयोगे सत्यपि नाशो न<br>
भवतीत्यन्वयव्यभिचारशङ्गावारणाय उक्तकार्यकारणभावेऽअसति<br>
प्रतिबन्धकेऽ इति विशेषणं देयम्। तेन<br>
प्रतिबन्धकासमवधानकालीनः अत्यन्ताग्निसंयोगः पार्थिवद्रवत्वनाशस्य<br>
हेतुः इति कार्यकारणभावः फलति। जलमध्यस्थघृते तु जलस्य<br>
प्रतिबन्धकत्वात्न द्रवत्वनाशः। तथा च<br>
प्रतिबन्धकासमवहिताग्निसंयोगरूपकारणाभावात्तत्र<br>
द्रवत्वनाशरूपकार्याभाव इति न पूर्वोक्तान्वयव्यभिचारः। सुवर्णे<br>
तु अत्यन्ताग्निसंयोगे सत्यपि तत्र विद्यमानपार्थिवभागस्य यत्<br>
द्रवत्वं तन्नाशो न भवति। अतः तद्द्रवत्वनाशप्रतिबन्धकं किञ्चित्<br>
द्रव्यं सुवर्णेऽस्तीति वक्तव्यम्। तदेव तेजः। तथा च सुवर्णे<br>
पृथिव्यसाधारणानुभूयमानपीतरूपगुरुत्वयोराश्रयभूतः<br>
पार्थिवभागः तद्गतद्रवत्वप्रतिबन्धकतेजोभाग इति<br>
भागद्वयमङ्गीकार्यम्। तथा अनङ्गीकारे सुवर्णस्य कृत्स्नस्यापि<br>
पार्थिवत्वे तद्गतद्रवत्वं नश्येत् । एवं च अत्यन्ताग्निसंयोगे<br>
पीतिमाश्रयभागः दुवत्वनाशप्रतिबन्धकद्रवद्रव्यान्तरसंयुक्तः<br>
अत्यन्तानलसंयोगे सत्यपि अविनाशिद्रवत्ववत्त्वात्<br>
जलमध्यस्थघृतवतित्यनुमानेन प्रतिबन्धकद्रवद्रव्यान्तरसिद्धौ<br>
ऽतत्द्रव्यं न पार्थिवमसति प्रतिबन्धकेऽत्यन्ताग्निसंयोगे सति<br>
अनुच्छिद्यमानद्रवत्ववत्त्वात्यन्नैवं तन्नैवं यथा पृथिवीऽ<br>
इत्यनुमानेन तादृशद्रव्यान्तरस्य पृथिवीभिन्नत्वे सिद्धे तस्य<br>
ऽतादृशद्रव्यान्तरं न जलं तैमितिकद्रवत्ववत्त्वात्ऽ इत्यनुमानेन<br>
जलत्वाभावे सिद्धेऽतादृशद्रव्यान्तरं न वाय्वादिकं रूपवत्त्वात्ऽ<br>
इत्यनुमानेन वाय्वादित्वाभावे च सति तादृशद्रव्यं तैजसं<br>
पृथिव्याद्यष्टकान्यत्वे सति द्रव्यत्वातिति परिशेषानुमानेन तस्य<br>
तैजसत्वं सिध्यतीति। न च तादृशद्रव्यस्य रूपवत्त्वमसिद्धमिति कथं<br>
तेन हेतुना वाय्वादिभेदः साध्य इति वाच्यम्। तस्य रूपशून्यत्वे<br>
वाय्वादिवत्द्रवत्वनाशप्रतिबन्धकत्वानुपपत्त्या रूपवत्त्वस्वीकारस्य<br>
आवश्यकत्वातित्याशयात् । वस्तुतो नैमित्तिकद्रवत्ववत्त्वेनैव<br>
हेतुना वाय्वादिभेदोऽपि शक्यः साधयितुम्। तथा च तेजस्त्वेन<br>
निर्णीतं प्रतिबन्धकं द्रव्यमेव सुवर्णं हिरण्यमित्यादिभिः<br>
विशेषशब्दैः सामान्यशब्दैश्च व्यवह्रियत इति सिध्यति।</p>
<p>अत्रेदं तत्त्वम्<br>
प्रतिबन्धकाभावविशिष्टः अत्यन्ताग्निसंयोगः पार्थिवद्रवत्वनाशं<br>
इति हेतुरिति</p>
<p>कार्यकारणभावः<br>
आवश्यकः। तत्र सुवर्णस्थपार्थिवभागगतद्रवत्वनाशरूपकार्याभावः<br>
प्रतिबन्धकाभावविशिष्टात्यन्ताग्निसंयोगरूपकारणाभावप्रयुक्त इति<br>
निर्विवादम्। तत्र तादृशविशिष्टाभावरूपः कारणाभावः न<br>
विशेष्याभावात्, अत्यन्ताग्निसंयोगरूपस्य विशेष्यस्य तत्र सत्त्वात् ।<br>
किं तु प्रतिबन्धकाभावरूपस्य विशेषणस्याभावादेव वक्तव्य इति<br>
प्रतिबन्धकं किञ्चित्द्रवद्रव्यान्तरं तत्रास्तीति वक्तव्यम्। तस्यापि<br>
पृथिवीत्वे तद्द्रवत्वनाशप्रतिबन्धकं द्रव्यान्तरं तस्यापि<br>
तथेत्यनवस्था स्यात् । अतः प्रतिबन्धकान्तरं विना<br>
अविनश्यद्द्रवत्वादेव तन्न पृथिवी इति। अयं दीपिकाग्रन्थः<br>
पार्थिवभागस्यापि द्रवत्वं तेजोभागस्यापि द्रवत्वमित्यङ्गीकृत्य<br>
प्रवृत्त इति प्रतीयतेऽपीतद्रव्यद्रवत्वनाशऽऽद्रवद्रव्यान्तरऽ इति<br>
पदयोः स्वारस्यात् । मुक्तावल्यां तुऽजलमध्यस्थमषीक्षोदवत्<br>
तस्याद्रुतत्वातऽ इति ग्रन्थेन पार्थिवभागस्य द्रवत्वाभाव एव<br>
प्रतिपादितः। तन्मते सुवर्णस्य तैजसत्वसाधकानुमानमन्यदेवेति।</p>
<p>प्रकाशिकायाम्<br>
सुवर्णस्य पीतिमगुरुत्वाश्रयतोऽतिरिक्तत्वमिति। सुवर्णशब्दवाच्यस्य<br>
भागविशेषस्य पृथिवीभागादतिरिक्तत्वमित्यर्थः।<br>
अनुमानेऽप्रयोजकशङ्कावारणायेति। सुवर्णशब्दवाच्यस्य<br>
भागविशेषस्य पृथिव्यतिरिक्तत्वसाधकेऽसुवर्णमपार्थिवम्<br>
अत्यन्ताग्निसंयोग सति अनुच्छिद्यमानद्रवत्वाधिकरणत्वात्ऽ<br>
इत्यनुमाने अत्यन्ताग्निसंयोगे सति<br>
अनुच्छिद्यमानद्रवत्वाधिकरणत्वरूपहेतुरस्तु अपार्थिवत्वरूपसाध्यं<br>
मास्तु इत्यप्रयोजकशङ्कायां तद्वारणाय यदि सुवर्णस्य<br>
पार्थिवत्वं स्यात्तर्हि अत्यन्ताग्निसंयोगे सति<br>
उच्छिद्यमानद्रवत्वाधिकरणमेव स्यात्; पार्थिवद्रवत्वनाशं प्रति<br>
अत्यन्ताग्निसंयोगस्य कारणत्वात्<br>
इत्येवंरूपमनुकूलतर्कमाहेत्यर्थः। असति प्रतिबन्धके इत्यस्य<br>
प्रतिबन्धकाभावविशिष्टमित्यर्थः। तस्य द्रवत्वेऽन्वयः। वैशिष्ट्यं च<br>
संयोगसमवायघटित एककालावच्छिन्नैकाधिकरणवृत्तित्वरूपसामानाधि करण्यसम्बन्धेन्<br>
अत्यन्तानलसंयोगे सति इत्यस्यापि<br>
समवायघटितोक्तसामानाधिकरण्यसम्बन्धेन<br>
अत्यन्ताग्निसंयोगविशिष्टमित्यर्थः। अन्वयश्च तस्य द्रवत्वे एव्<br>
जलमध्यस्थघृतादौ व्यभिचारवारणायेति।<br>
अपार्थिवत्वरूपसाध्याभाववति तत्र<br>
अनुच्छिद्यमानद्रवत्वरूपहेतुसत्त्वादिति भावः।<br>
अग्निसंयोगासमानाधिकरणद्रवत्ववति घृतादाविति।<br>
शिक्यस्थघृतादौ इत्यर्थः।</p>
<p>अत्यन्तानलसंयोगीत्यादि। पीतिमाश्रयत्वमात्रस्य<br>
पक्षतावच्छेदकत्वे तदवच्छेदेन च अनुमितेरुद्देश्यत्वे<br>
अग्निसंयोगरहितस्यापि पीतिमाश्रयस्य पक्षतावच्छेदकाक्रान्ततया<br>
तत्राग्निसंयोगघटितस्य हेतोरभावात्भागासिद्धिः स्यातिति<br>
तद्वारणाय अत्यन्तानलसंयोगीति पक्षविशेषणम्।<br>
अत्यन्तानलसंयोगिनः तैजसभागस्य साध्यशून्यत्वात्बाधः स्यात्<br>
इति तद्वारणाय पीतिमाश्रय इति। द्रवद्रव्यान्तरस्य अप्रतिबन्धकत्वे<br>
तत्कल्पनेऽपि प्रकृते नोपयोग इति सूचनाय<br>
द्रवत्वनाशप्रतिबन्धकेति साध्यविशेषणम्। जलमध्यस्थघृतादौ<br>
पार्थिवद्रवत्वनाशं प्रति द्रवद्रव्यस्यैव प्रतिबन्धकत्वदर्शनात्<br>
प्रकृतेऽपि प्रतिबन्धकं द्रव्यं द्रवमेव स्यादित्यभिप्रेत्य द्रवेति<br>
विशेषणम्। अनुमानपर्यवसानमिति।<br>
अजिज्ञासितार्थंसिद्धिरूपमर्थान्तरं वारयितुमित्यर्थः।</p>
<p>ननु यदि सुवर्णं<br>
तैजसं भवेत्तर्हि तेजोगुणयोः उष्णस्पर्शभास्वरशुक्लरूपयोः<br>
सुवर्णे उपलब्धिः स्यात् । यतः न तयोः सुवर्णे उपलब्धिः अतः सुवर्णं<br>
न तैजसमिति शङ्कानिरासार्थः तस्येति ग्रन्थ इत्याहननु<br>
उष्णस्पर्शेति। वस्तुतः सुवर्णे विद्यमानयोरपि उष्णस्पर्शशुक्लरूपयोः<br>
प्रत्यक्षं प्रति पार्थिवगतस्पर्शरूपे प्रतिबन्धके इति<br>
दीपिकायामुक्तम्। तच्च प्रतिबन्धकत्वं दोषविधया न तु तद्वत्ताबुद्धिं<br>
प्रति तदभाववत्ताज्ञानविधयेत्यभिप्रेत्याह</p>
<p>दोषविधयेत्यादिरिति।</p>
<hr>
<p>{तर्कसङ्ग्रहः}</p>
<p>{वायुनिरूपणम्}</p>
<p>{आन्ट्स्_१३     रूपरहितस्पर्शवान् वायुः । स द्विविधो नित्योऽनित्यश्च । नित्यः परमाणुरूपः । अनित्यः कार्यरूपः । पुनस्त्रिविधः शरीरेन्द्रियविषयभेदात् । शरीरं वायुलोके । इन्द्रियं स्पर्शग्राहकं त्वक्सर्वशरीरवर्ति । विषयो वृक्षादिकम्पनहेतुः ॥ शरीरान्तःसञ्चारी वायुः प्राणः । स चैकोऽप्युपाधिभेदात्प्राणापानादिसञ्ज्ञा लभते ॥}</p>
<p>रूपरहितस्पर्शवान् वायुः। सः द्विविधः। नित्यः अनित्यश्च<br>
इति। नित्यः परमाणुरूपः। अनित्यः कार्यरूपः। पुनस्त्रिविधः<br>
शरीर  इन्द्रिय  विषयभेदात् । शरीरं वायुलोक् इन्द्रियं<br>
स्पर्शग्राहकं त्वक् । सर्वशरीरवृत्तिः। विषयो वृक्षादिकम्पनहेतुः<br>
वायुः। शरीरान्तस्सञ्चारी वायुः प्राणः। स चैकोऽपि उपाधिभेदात्<br>
प्राणापानादिसञ्ज्ञां लभत्</p>
<p>{दीपिका}</p>
<p>वायुं लक्षयति<br>
रूपरहितेति। आकाशादौ अतिव्याप्तिवारणाय स्पर्शवानिति।<br>
पृथिव्यादौ अतिव्याप्तिवारणाय रूपरहितेति। प्राणस्य कुत्रान्तर्भाव<br>
इत्यत आह  शरीरेति। स चेति। एक एव प्राणः स्थानभेदात्<br>
प्राणापानादिशब्दैः व्यवह्रियत इत्यर्थः।</p>
<p>स्पर्शानुमेयो वायुः।<br>
तथा हि  योऽयं वायैं वाति सति अनुष्णाशीतस्पर्शमुपलभ्यते स<br>
क्वचिदाश्रितः गुणत्वात्रूपवत् । न चास्य आश्रयः पृथिवी,<br>
उद्भूतस्पर्शंवत्पार्थिवस्य उद्भूतरूपवत्त्वनियमात् । न जलतेजसी,<br>
अनुष्णाशीतस्पर्शवत्त्वात् । न विभुचतुष्टयम्,<br>
सर्वत्रोपलब्धिप्रसङ्गात् । न मनः, परमाणुस्पर्शस्य अतीन्द्रियत्वात् ।<br>
तस्मात्य. प्रतीयमानस्पर्शाश्रयः स वायुः (एव)।</p>
<p>ननु वायुः प्रत्यक्षः<br>
प्रत्यक्षस्पर्शाश्रयत्वात्घटवतिति चेत् न्<br>
उद्भूतरूपवत्त्वस्योपाधित्वात् ।ऽयत्र द्रव्यत्वे सति<br>
बहिरिन्द्रियजन्यप्रत्यक्षत्वम्, तत्र उद्भूतरूपवत्त्वम्ऽ इति<br>
साध्यव्यापकत्वम्। पक्षे साधनाव्यापकत्वम्। न चैवं<br>
तप्तवारिस्थतेजसोऽपि अप्रत्यक्षत्वापत्तिः इष्टत्वात् । तस्मात्<br>
रूपरहितत्वात्वायुः अप्रत्यक्षः।</p>
<p>{प्रकाशिका}</p>
<p>शरीरेति इति।<br>
तथा च प्राणस्य विषये अन्तर्भाव इति भावः। स्थानभेदादिति।ऽहृदि<br>
प्राणऽ इत्यादिकोशोक्तस्थानभेदादित्यर्थः। मुखनासिकाभ्यां<br>
निष्क्रमणप्रवेशनात्प्राणः। मलादीनामधोनयनातपानः। आहारेषु<br>
पाकार्थं वह्नेः समुन्नयनात्समानः। ऊर्ध्वनयनातुदानः।<br>
नाडीमुखेषु वितननात्व्यानः।</p>
<p>स्वमतं दर्शंयति  स्पर्शानुमेय इति।<br>
अस्य  उपलभ्यमानस्पर्शस्य आश्रयः पृथिवी न च इत्यन्वयः।<br>
चतुष्टयमिति। इदमाकाशादिप्रत्येकभेदसाधनाभिप्रायेण्<br>
सर्वत्रोपलब्धिप्रसङ्गादिति। स्पर्शस्येत्यादिः। आकाशादीनां<br>
विभुत्वादिति भावः।</p>
<p>प्रत्यक्षः  बहिरिन्द्रियजन्यप्रत्यक्षविषयः।<br>
अनुद्भूतस्पर्शाश्रये त्वगिन्द्रिये व्यभिचारवारणाय प्रत्यक्षेति।<br>
उपाधित्वादिति। तथा च हेतौ उपाधिव्यभिचारेण<br>
साध्यव्यभिचारोन्नयनसम्भवात्न प्रत्यक्षत्वसिद्धिरिति भावः। ननु<br>
तादृशप्रत्यक्षत्वस्य गुणादावपि सत्त्वेन तत्रोद्भूतरूपाभावेन<br>
साध्याव्यापकत्वात्कथं तस्योपाधिकत्वमित्यत आह  यत्रेति। तथा<br>
च पक्षधर्मावच्छिन्नसाध्यव्यापकोऽयमुपाधिरिति भावः।<br>
एवम्प्रत्यक्षस्पर्शाश्रयस्यापि उद्भेतरूपाभावेन प्रत्यक्षत्वानङ्गीकारेऽ<br>
अप्रत्यक्षत्वापत्तिरिति। उद्भूतरूपाभावादिति भावः।</p>
<p>{बालप्रिया}</p>
<p>न विभुचतुष्टयम्<br>
इत्यस्य विभुचतुष्टयत्वावच्छिन्नप्रतियोगिताकभेदवानिति नार्थः;<br>
विभावपि प्रत्येकं तच्चतुष्टयभेदसम्भवेनाभिमतासिद्धेः। अपि तु<br>
उपलभ्यमानस्पर्शाश्रयः आकाशाद्यात्मान्तान्यतमभिन्न इति अर्थो<br>
विवक्षित इत्याशयेनाह<br>
इदमाकाशादिप्रत्येकभेदसाधनाभिप्रायेणेति।</p>
<p>तथा च हेताविति।ऽप्रत्यक्षस्पर्शाश्रयत्वं<br>
प्रत्यक्षत्वव्यभिचारि प्रत्यक्षत्वव्यापकोद्भूतरूपव्यभिचारित्वात्;<br>
यत्यद्व्यापकव्यभिचारि तत्तद्व्यभिचारिऽ इति प्रयोगोऽत्र<br>
विवक्षितः। ननुऽवायुः बहिरिन्द्रियजन्यप्रत्यक्षविषयः<br>
प्रत्यक्षस्पर्शाश्रयत्वात्ऽ इत्यनुमाने उद्भूतरूपस्य उपाधित्वं न<br>
सम्भवति। उपाधेः उद्भूतरूपस्य साध्यव्यापकत्वाभावात्<br>
बहिरिन्द्रियजन्यप्रत्यक्षविषयत्ववति गुणादौ उद्भूतरूपाभावात्<br>
इत्याशङ्कते  ननु तादृशप्रत्यक्षत्वस्येत्यादिना।<br>
बहिरिन्द्रियजन्यप्रत्यक्षविषयत्वस्येत्यर्थः। तथा चेति। पक्षः वायुः<br>
तद्गतधर्मः द्रव्यत्वं तदवच्छिन्नं सामानाधिकरण्यसम्बन्धेन<br>
तद्विशिष्टं साध्यं बहिरिन्द्रियजन्यप्रत्यक्षविषयत्वं तद्व्यापक<br>
इत्यर्थः। एवं च द्रव्यत्वविशिष्टबहिरिन्द्रियजन्यप्रत्यक्षविषयत्वं<br>
गुणादौ नास्ति तत्र द्रव्यत्वरूपविशेषणाभावात् । अपि तु द्रव्ये<br>
घटादावेवास्ति। तत्र च उद्भूतरूपमस्तीति उद्भूतरूपस्य<br>
पक्षधर्मावच्छिन्नसाध्यव्यापकत्वादुपाधित्वमुपपद्यत इति। उपाधिर्हि<br>
केवलसाध्यव्यापकः, पक्षधर्मावच्छिन्नसाध्यव्यापकः,<br>
साधनावच्छिन्नसाध्यव्यापक इति त्रिविधः। तत्र<br>
मध्यमोऽयमुपाधिरिति भावः। एवमिति व्याख्येयं पदम्। तस्य<br>
व्याख्यानं प्रत्यक्षस्पर्शाश्रयस्याप्युद्भूतरूपाभावेन<br>
प्रत्यक्षत्वानङ्गीकार इति। उद्भूतरूपस्य साध्यव्यापकस्य<br>
वायावभावेन व्यापकाभावात्व्याप्याभाव इति रीत्या<br>
प्रत्यक्षत्वाभावस्य सिद्धेरिति भावः।</p>
<p>{दीपिका}</p>
<p>{सृष्टिसंहारप्रक्रिया}</p>
<p>इदानीं<br>
कार्यरूपपृथिव्यादिचतुष्टयस्य उत्पत्तिविनाशक्रमः कथ्यत् ईश्वरस्य<br>
चिकीर्षावशात्परमाणुषु क्रिया</p>
<p>जायत् ततः<br>
परमाणुद्वयसंयोगे सति द्व्यणुकमुत्पद्यत् त्रिभिरेव द्व्यणुकैः<br>
त्र्यणुकमुत्पद्यत् एवं चतुरणुकादिक्रमेण महती पृथिवी, महत्य<br>
आपः, महत्तेजः, महावायुः उत्पद्यत् एवमुत्पन्नस्य कार्यद्रव्यस्य<br>
सञ्जिहीर्षावशात्क्रियया परमाणुद्वयविभागे द्व्यणुकनाश<br>
इत्येवं पृथिव्यादिनाशः। असमवायिकारणनाशात्द्व्यणुकनाशः।<br>
समवायिकारणनाशात्त्र्यणुकानाश इति सम्प्रदायः।<br>
सर्वत्रासमवायिकारणनाशात्द्रव्यनाश इति नवीनाः।</p>
<p>किं पुनः<br>
परमाणुसद्भावे प्रमाणम्? उच्यते  जालसूर्यमरीचिस्थं सर्वतः<br>
सूक्ष्मतमं यत्द्रव्यमुपलभ्यते तत्सावयवं चाक्षुषद्रव्यत्वात्<br>
घटवत् । त्र्यणुकावयवोऽपि सावयवः महदारम्भकत्वात्कपालवत् ।<br>
यः द्व्यणुकावयवः स एव परमाणुः। स च नित्यः, तस्यापि कार्यत्वे<br>
अनवस्थाप्रसङ्गात् । सृष्टिप्रलयसद्भावेऽधाता यथापूर्वं<br>
अकल्पयत्ऽ इत्यादि श्रुतिरेव प्रमाणम्।<br>
ऽसर्वकार्यद्रव्यध्वंसोऽवान्तरप्रलयः, सर्वभावकार्यध्वंसो<br>
महाप्रलयःऽ इति विवेकः।</p>
<p>{प्रकाशिका}</p>
<p>ननु परमाणुपुञ्जस्यैव घटादिरूपत्वेन<br>
अतिरिक्तावयविनः असत्त्वात्पृथिव्यादिचतुष्टयस्य<br>
नित्यत्वानित्यत्वाभ्यां विभागकथनमनुपपन्नमित्याशङ्कां<br>
वारयति  इदानीमिति। पृथिव्यादिचतुष्टयनिरूपणानन्तरम्<br>
इत्यर्थः। व्द्यणुकनाश इत्यस्य परमाणुद्वयसंयोगनाशादित्यादिः।<br>
सर्वत्रेति। जन्यद्रव्यसामान्य इत्यर्थः। सर्वत्र एकरीतिरेवोचिता<br>
इति भावः।</p>
<p>चाक्षुषद्रव्यत्वादिति।<br>
चाक्षुषत्वे सति द्रव्यत्वादित्यर्थः। रूपादौ आत्मनि च<br>
व्यभिचारवारणाय विशेष्यविशेषण् न च इदमप्रयोजकमिति<br>
शङ्क्यम्। चाक्षुषं प्रति कारणस्य महत्त्वस्य त्रुटावपेक्षिततया<br>
सावयवत्वं विना अवयवसङ्ख्याजन्यस्य तस्य स्वीकर्तुमशक्यत्वादिन्ति<br>
सङ्क्षेपः। यत्किचिञ्ज्जन्यद्रव्यध्वंसस्य इदानीमपि सत्त्वात्सर्वेति।<br>
नित्यद्रव्याणां ध्वंसासम्भवात्कार्येति। परमाणुनिष्ठरूपादीनां<br>
तदानीमपि सत्त्वात्द्रव्येति। ध्वंसानां ध्वंसांसम्भवेन<br>
महाप्रलयेऽपि सत्त्वात्भावेतीति दिक् ।</p>
<p>{बालप्रिया}</p>
<p>परमाणुपुञ्जस्यैवेति। परमाणुसमूहस्यैवेत्यर्थः।<br>
अतिरिक्तावयविन इति। परमाणुभिन्नस्य अवयविन इत्यर्थः।<br>
विभागकथनमनुपपन्नमिति। अनित्यस्य पृथिव्यादिचतुष्टयस्याभावात्<br>
इति भावः। मूले चिकीर्षावशादिति। सिसृक्षावशादित्यर्थः।<br>
त्रिभिरेव व्द्यणुकैरिति। द्वाभ्यां द्व्यणुकाभ्यां त्र्यणुकोत्पत्तिः न<br>
भवति। त्र्यणुकमिति<br>
१ रित्वसङ्ख्याकाण्ववयवकत्वप्रवृत्तिनिमित्तकत्र्यणुकशब्दानुपपत्तेरिति<br>
मत्वा एवमुक्तम्। कार्यद्रव्यस्य सञ्जिहीर्षावशादिति।<br>
कार्यन्द्रव्यविषयकेश्वरकर्तृकसंहारेच्छावशादित्यर्थः।<br>
असमवायिकारणनाशादिति। द्व्यणुकस्य असमवायिकारणं यः</p>
<p>परमाणुद्वयसंयोगः<br>
तस्य नाशात्द्व्यणुकस्य नाश इत्यर्थः। समवायिकारणनाशात्<br>
त्र्यणुकनाश इति त्र्यणुकस्य यत्समवायिकारणं द्व्यणुकं तस्य<br>
नाशात्त्र्यणुकनाश इत्यर्थः। द्व्यणुकस्य तु<br>
समवायिकारणनाशात्नाशो न वक्तुं शक्यत् समवायिकारणस्य<br>
परमाणोः नाशासम्भवादिति भावः। जालसूर्येत्यादि। प्रथमानुमानं<br>
द्व्यणुकसाधकम्, द्वितीयानुमानं परमाणुसाधकमिति विवेकः।</p>
<p>चाक्षुषद्रव्यत्वादित्यस्य<br>
चाक्षुषं च तत्द्रव्यत्वं चेति समासे घटादौ चाक्षुषं यत्द्रव्यत्वं<br>
तस्यैव आत्मनि सत्त्वेन सावयवत्वाभाववति तत्र हेतोः व्यभिचारः<br>
स्यात् । अतः चाक्षुषं च तत्द्रव्यं च चाक्षुषद्रव्यं तस्य भावः इति</p>
<p>१. त्रित्वसङ्ख्याकेति।<br>
त्रीणि अणूनि यस्य तत्त्र्यणुकमिति विग्रहः। तथा च<br>
त्रित्वंसङ्ख्याविशिष्टाण्ववयवकत्वं त्र्यणुकशब्दस्य प्रवृत्तिनिमित्तम्।<br>
तत्र त्रिभिर्द्व्यणुकैः त्र्यणुकोत्पत्तावेव सङ्गच्छत इति भावः।</p>
<p>चाक्षुषद्रव्यं तस्य<br>
भावः इति समासोऽत्र विवक्षितः। तेन चाक्षुषत्वविशिष्टद्रव्यत्वं<br>
हेतुरिति फलति। वैशिष्ट्यं च सामानाधिकरण्यसम्बन्धेन्  आत्मनि<br>
चाक्षुषत्वरूपविशेषणाभावात्विशिष्टद्रव्यत्वरूपो हेतुः नास्तीति<br>
न व्यभिचार</p>
<p>इत्याशयेनाह<br>
चाक्षुषत्वे सति द्रव्यत्वादित्यर्थ इति। चाक्षुषत्वमात्रोक्तौ<br>
सावयवत्वरूपसाध्याभाववति रूपादौ चाक्षुषत्वसत्त्वात्व्यभिचार<br>
इति तद्वारणाय द्रव्यत्वोपादानम्। द्रव्यत्वमात्रोक्तौ आत्मनि<br>
व्यभिचार इति तद्वारणाय द्रव्यत्वोपादानम्। द्रव्यत्वमात्रोक्तौ<br>
आत्मनि व्यभिचार इति तद्वारणाय<br>
चक्षुरिन्द्रियजन्यप्रत्यक्षविषयत्वरूपचाक्षुषत्वोपादानम्।<br>
विशेष्यविशेषणे इति। विशेष्यं द्रव्यत्वम्। विशेषणं<br>
चाक्षुषत्वम्।</p>
<p>न<br>
चेदमप्रयोजकमिति। चाक्षुषद्रव्यत्वरूपहेतुरस्तु,<br>
सावयवत्वरूपसाध्यं मास्तु इत्याशङ्कायां<br>
तद्वारकतर्काभावादित्यर्थः। अप्रयोजकमित्यस्य<br>
व्यभिचारशङ्कानिवर्तकतर्कंशून्यमित्यर्थः। त्र्यणुकरूपे पक्षे<br>
सावयवत्वं नास्ति चेत्चाक्षुषद्रव्यत्वरूपहेतुरपि न स्यात् ।<br>
चाक्षुषप्रत्यक्षं प्रति महत्त्वस्य कारणतया त्र्यणुके महत्त्वं यदि स्यात्<br>
तदैव चाक्षुषत्वं तस्य भवेत् । त्र्यणुके महत्त्वं तु<br>
अवयवगतबहुत्वसङ्ख्याजन्यमिति त्र्यणुकं सावयवमिति<br>
अङ्गीकार्यम्। तथा च सावयवत्वस्य महत्त्वद्वारा<br>
त्र्यणुकचाक्षुषत्वप्रयोजकत्वात्सावयवत्वचाक्षुषत्वयोः</p>
<p>प्रयोज्यप्रयोजकभावरूपानुकूलतर्कसद्भावात्<br>
नेदमनुमानमप्रयोजकमित्याशयः।</p>
<p>ननु<br>
त्र्यणुकगतमहत्त्वस्य नित्यत्वस्वीकारेण अवयवसङ्ख्याजन्यत्वस्य<br>
अनावश्यकत्वात्सावयवत्वं विनापि चाक्षुषत्वोपपत्तेः<br>
अप्रयोजकमेव द्व्यणुकसाधकत्वेनोपन्यस्तमनुमानम्<br>
इत्याशङ्क्याह  सङ्क्षेप इति।<br>
अणुव्यवहारस्याणुपरिमाणनिबन्धनतया<br>
तदाश्रयद्व्यणुकाख्याणुवस्तुनः अवश्याङ्गीकरणीयत्वादिति भावः।</p>
<p>सर्वभावकार्यध्वंसः<br>
महाप्रलय इति। महाप्रलयानन्तरं पुनः सृष्ट्यनभ्युपगमेनेदम्।<br>
तदभ्युपगमे तु पुनः सृष्ट्युपयोगिधर्माधर्मयोरावश्यकत्वात्<br>
सर्वम्भावकार्यध्वंसरूपो महाप्रलय एव न स्यातित्यवधेयम्।<br>
ऽधाता यथापूर्वमकल्पयत्ऽ इति श्रुतिस्तु<br>
अवान्तरप्रलयानन्तरसृष्टिविषयेति तेषामाशयः। महाप्रलयेऽपि<br>
सत्त्वादिति। तथा च सर्वकार्यान्तर्गतध्वंसस्य ध्वंसाभावात्<br>
सर्वकार्यध्वंसरूपलक्षणासम्भवः स्यातिति तद्वारणाय<br>
भावपदमिति भावः।</p>
<hr>
<p>{तर्कसङ्ग्रहः}</p>
<p>{आकाशनिरूपणम्}</p>
<p>{आन्ट्स्_१४     शब्दगुणमाकाशम् । तच्चैकं विभु नित्यं च ॥}</p>
<p>शब्दगुणकमाकाशम्। तच्च एकम्, विभु, नित्यं च्</p>
<p>{दीपिका}</p>
<p>आकाशं लक्षयति<br>
शब्दगुणकमिति। ननु आकाशमपि पृथिव्यादिवन्नाना किं? नेत्याह<br>
तच्चैकमिति। भेदे प्रमाणाभावातित्यर्थः। एकत्वादेव सर्वत्र<br>
शब्दोपलब्धेः विभुत्वमङ्गीकर्तव्यमित्याह विभ्विति।<br>
सर्वमूर्तद्रव्यसंयोगित्वं विभुत्वम्। मूर्तत्वम्<br>
परिच्छिन्नपरिमाणवत्त्वं, क्रियावत्त्वं वा। विभुत्वादेव आत्मवत्<br>
नित्यमित्याह  नित्यं चेति।</p>
<p>{प्रकाशिका}</p>
<p>शब्दगुणकमित्यत्र<br>
शब्दवदिति वक्तव्ये तथाकथनंऽआकाशे शब्द एव विशेषगुणऽ इति<br>
द्योतनाय् घटाकाशो मठाकाश इत्यादिव्यवहारस्योपाधिकृतत्वेन<br>
असाधकत्वाताकाशस्य अनेकत्वे प्रमाणं नेत्याह  भेद इति।<br>
एकत्वादिति।</p>
<p>आकाशस्येत्यादिः।<br>
नन्वेकत्वेऽपि अविभुत्वम्मस्तु इत्यत आह  सर्वत्रेति।<br>
सर्वदिगवच्छेदेनेत्यर्थः। परिच्छिन्नपरिमाणवत्त्वमिति। यदि<br>
परिच्छिन्नस्य अपकर्षाश्रयत्वात्मकतया परमणोरणुतरत्वेन<br>
द्व्यणुकपरिमाणापेक्षया परमाणुपरिमाणस्य अपकृष्टत्वाभावात्<br>
परमाणुषु अव्याप्तमिदं लक्षणमित्युच्यते तदाप्याहक्रियावत्त्वमिति।<br>
वस्तुतस्तु लाघवमेवोत्तरकल्पानुसरणे बीजमिति ध्येयम्।</p>
<p>{बालप्रिया}</p>
<p>ननु घटाकाशः<br>
मठाकाश इत्यादिव्यवहाराताकाशेऽपि भेदोऽस्तीत्यवगम्यत्<br>
तथा च भेदे प्रमाणाभावादिति दीपिकोक्तिः न सङ्गच्छत्<br>
उक्तव्यवहारस्यैव आकाशस्यानेकत्वे प्रमाणत्वातित्याशङ्क्य<br>
घटमठादिरूपो य आकाशस्य अवच्छेदकः पदार्थः तद्गतं<br>
भेदमाश्रित्य घटाकाशो मठाकाश इत्यादिव्यवहारः, न तु<br>
आकाशगतं भेदम्। अतः स न भेदे प्रमाणमिति समाधानमभिप्रयन्<br>
आह  घटाकाश इति। उपाधिकृतत्वेनेति।</p>
<p>घटमठज्ञदिरूपावच्छेदकगतभेदानिमित्तकत्वेनेत्यर्थः।<br>
असाधकत्वादिति। आकाशभेदासाधकत्वादित्यर्थः।</p>
<p>अणुतरत्वेनेति।<br>
उत्कर्षाश्रयाणुपरिमाणवत्त्वेनेत्यर्थः।</p>
<p>ननु परिच्छिन्नत्वं<br>
नापकर्षाश्रयत्वम्। अपि तु परममहत्परिमाणभिन्नत्वम्,<br>
आकाशादिचतुष्टयान्यतमासमवेतत्वं वा। तथा च<br>
परममहत्परिमाणान्यपरिमाणवत्त्वं<br>
आकाशादिचतुष्टयान्यतमासमवेतपरिमाणवत्त्वं वा मूर्तत्वम्, तच्च<br>
परमाणुष्वपि वर्तत इति न तत्राव्याप्तिः। अतो<br>
द्वितीयलक्षणानुसरणे नाव्याप्तिर्हेतुरित्याशङ्क्याह  वस्तुतसतु<br>
इति।</p>
<hr>
<p>{तर्कसङ्ग्रहः}</p>
<p>{कालनिरूपणम्}</p>
<p>{आन्ट्स्_१५     अतीतादिव्यवहारहेतुः कालः । स चैको विभुर्नित्यश्च ॥}</p>
<p>अतीतादिव्यवहारहेतुः कालः। स च एकः विभुः नित्यश्च्</p>
<p>{दीपिका}</p>
<p>कालं लक्षयति<br>
अतीतेति। सर्वाधारः कालः सर्वङ्कार्यनिमित्तकारणम्।</p>
<p>{प्रकाशिका}</p>
<p>अतीतादिव्यवहारहेतुः काल इति मूले आदिना<br>
अनागतादिपरिग्रहः। अतीतत्वं च वर्तमानध्वंसप्रतियोगित्वम्।</p>
<p>वर्नमानत्वमिह<br>
शब्दप्रयोगाधिकरणकालवृत्तिवम्। भविष्यत्वं च<br>
वर्तमानप्रागभावप्रतियोगित्वं। अत्र सर्वत्र कालस्य घटकतया<br>
शब्दप्रयोगरूपातीतादिव्यवहारे हेतुत्वं तस्य इति ध्येयम्। न च<br>
तादृशव्यवहारः सूर्यपरिस्पन्दोपाधिमादाय सम्भवतीति वाच्यम्।<br>
अनुगतस्य व्यवहारस्य अनुगतविषयं विना असम्भवेन<br>
अतिरिक्तकालस्वीकारादिति दिक् । सर्वाधार इति।<br>
कालिकसम्बन्धेनेत्यादिः। अत्र विभिन्नकालिकयोः<br>
आधाराधेयभावविरहात्क्रियादेः सर्वाधारत्वशङ्कैव<br>
नावतरतीति भावः।</p>
<p>{बालप्रिया}</p>
<p>ननु घटः अतीतः<br>
वर्तमानः भविष्यनित्यादिशब्दप्रयोगः कालस्य यः उपाधिः<br>
अवच्छेदकः सूर्यपरिस्पन्दः तद्धेतुकः। तथा च अतीत इत्यस्य<br>
शब्दप्रयोगाधिकरणसूर्यपरिस्पन्दवृत्तिध्वंसप्रतियोगीत्यर्थः।<br>
वर्तमान इत्यस्य शब्दप्रयोगाधिकरणसूर्यपरिस्पन्दवृत्तिरित्यर्थः।<br>
भविष्यन्नित्यस्य<br>
शब्दप्रयोगाधिकरणसूर्यपरिस्पन्दवृत्तिप्रागभावप्रतियोगीत्यर्थः।<br>
तथा च न कालः सिध्यति इत्याशङ्कते  न च तादृशव्यवहार<br>
इति। समाधत्ते  अनुगतस्येति। एकरूपः अतीतः इत्यादिः व्यवहारः<br>
एकरूपं विषयं विना न सम्भवति इति एकः कालः स्वीकरणीयः।<br>
सूर्यपरिस्पन्दस्तु अनेकः। अतः कालघटनयैव अतीतत्वादिकं<br>
निर्वाच्यमिति भावः।</p>
<p>अपि च सूर्यपरिस्पन्दः<br>
अतीतादिविषयेषु साक्षात्सम्बन्धेन नास्ति। अतः<br>
१ वाश्रयतपनसंयोगिसंयोगादिरूपपरम्परासम्बन्धेनैव<br>
सूर्यपरिस्पन्दवृत्तित्वं घटादेर्वक्तव्यम्। तदपेक्षता लाघवात्<br>
साक्षात्सम्बन्धशालिकालस्वीकरणमेवोचितमित्याशयेनाह  दिगिति।<br>
विषयतासम्बन्धेन सर्वाधारत्वं ज्ञानस्याप्यस्ति इत्याशङ्क्य<br>
कालिकसम्बन्धेनेत्यादिरिति कथितम्।<br>
सर्वपदार्थनिष्ठकालिकसम्बन्धावच्छिन्नाधेयतानिरूपिताधिकरणत्वं<br>
सर्वाधारत्वमत्र विवक्षितमिति भावः।</p>
<p>१. स्वाश्रयेति। स्वं<br>
सूर्यपरिस्पन्दः तदाश्रयः सूर्यः तत्संयोगी कालः तत्संयोगी<br>
घटस्य्</p>
<p>ननु क्रियामात्रं<br>
कालोपाधिरिति सिद्धान्तात्क्रियायाः कालिकसम्बन्धेन<br>
सर्वाधारत्वसत्त्वात्तत्रातिव्याप्तिरित्यत आह  अत्र<br>
विभिन्नकालिकयोरिति। क्रियायाः<br>
तत्समकालवर्तिसकलपदार्थाधारत्वेऽपि<br>
तदसमकालवर्तिपदार्थाधारत्वं न सम्भवति,<br>
भिन्नकालिकयोराधाराधेयभावविरहात् । सर्वाधारत्वमित्यत्र<br>
सर्वपदं तु सकलकालवर्तिसर्वपदार्थपरम्, अतो न<br>
क्रियायामतिव्याप्तिरिति भावः।</p>
<hr>
<p>{तर्कसङ्ग्रहः}</p>
<p>{दिङ्निरूपणम्}</p>
<p>{आन्ट्स्_१६     प्राच्यादिव्यवहारहेतुर्दिक् । सा चैका विभ्वी नित्या च ॥}</p>
<p>प्राच्यादिव्यवहारहेतुः दिक् । सा च एका विभ्वी नित्या च्</p>
<p>{दीपिका}</p>
<p>दिशो लक्षणमाह<br>
प्राचीति। दिगपि कार्यमात्रनिमित्तकारणम्।</p>
<p>{प्रकाशिका}</p>
<p>प्राच्यादिव्यवहारहेतुः इति मूले आदिना<br>
प्रतीच्यादिपरिग्रहः। उदयाचलसन्निहितमूर्तावच्छिन्ना दिक्प्राची।<br>
अस्ताचलसन्निहितमूर्तावच्छिन्न दिक्प्रतीची।<br>
मेरुसन्निहितमूर्तावच्छिन्न दिकुदीची। तद्व्यवहितमूर्तावच्छिन्ना<br>
तु दक्षिणा।</p>
<hr>
<p>{तर्कसङ्ग्रहः}</p>
<p>{आत्मनिरूपणम्}</p>
<p>{आन्ट्स्_१७[१]     ज्ञानाधिकरणमात्मा । स द्विविधः परमात्मा जीवात्मा च । तत्रेश्वरः सर्वज्ञः परमात्मैक एव । जीवात्मा प्रतिशरीरं भिन्नो विभुर्नित्यश्च ॥}</p>
<p>ज्ञानाधिकरणमात्मा। सः द्विविधः जीवात्मा परमात्मा चेति।</p>
<p>{ईश्वरसाधनम्}</p>
<p>तत्रेश्वरः सर्वज्ञः<br>
परमात्मा एक एव्</p>
<p>{जीवात्मनिरूपणम्}</p>
<p>जीवस्तु<br>
प्रतिशरीरं भिन्नः। विभुः नित्यश्च्</p>
<p>{दीपिका}</p>
<p>आत्मनो लक्षणमाह<br>
ज्ञानेति। आत्मानं विभजते  स द्विविध इति।</p>
<p>परमात्मनो लक्षणमाह<br>
तत्रेति। नित्यज्ञानाधिकरणत्वमीश्वरत्वम्। ननु<br>
ईश्वरसद्भावे किं प्रमाणम्? न तावत्प्रत्यक्षम्। तद्धि बाह्यं<br>
आन्तरं वा। नाद्यः, अरूपिद्रव्यत्वात् । न द्वितीयः,<br>
आत्मसुखदुःखादिव्यतिरिक्तत्वात् । नाप्यनुमानम्, लिङ्गाभावात् ।<br>
नाप्यागमः, तथाविधागमाभावातिति चेत् न् ऽअङ्कुरादिकं<br>
सकर्तृकं कार्यत्वाते घटवत्ऽ इत्यनुमानस्यैव प्रमाणत्वात् ।<br>
उपादानगोचरापरोक्षज्ञानचिकीर्षाकृतिमत्त्वं कर्तृत्वम्। उपादानं<br>
समवायिकारणम्। सकलपरमाण्वादिसूक्ष्मदर्शित्वात्सर्वज्ञत्वम्।ऽयः<br>
सर्वज्ञः सर्वंवित्ऽ इत्याद्यागमोऽपि तत्र प्रमाणम्।</p>
<p>जीवस्य लक्षणमाह<br>
जीव इति। सुखाद्याश्रयत्वं जीवलक्षणम्। ननुऽमनुष्योऽहम्ऽ,<br>
ऽब्राह्मणोऽहम्ऽ इत्यादौ सर्वत्र अहम्प्रत्यये शरीरस्यैव विषयत्वात्<br>
शरीरमेव आत्मा इति चेत् न्  शरीरस्य आत्मत्वे<br>
करपादादिनाशे शरीरनाशातात्मनोऽपि नाशप्रसङ्गात् । नापि<br>
इन्द्रियाणामात्मत्वम्ऽयोऽहं घटमद्राक्षं सोऽहमिदानीं<br>
स्पृशामिऽ इत्यनुसन्धानाभावप्रसङ्गात् । अन्यानुभूतेर्ऽथे<br>
अन्यस्यानुसन्धानायोगात् । तस्मात्देहेन्द्रियव्यतिरिक्तः जीवः<br>
सुखदुःखादिवैचित्र्यात्प्रतिशरीरं भिन्नः। स च न परमाणुः।<br>
सर्वशरीरव्यापिसुखाद्यनुपलब्धिप्रसङ्गात् । न मध्यमपरिमाणवान्।<br>
तथा सति अनित्यत्वप्रसङ्गेन कृतहान  अकृताभ्यागमप्रसङ्गात् ।<br>
तस्मात्नित्यः विभुः जीवः।</p>
<p>{प्रकाशिका}</p>
<p>मूले ज्ञानाधिकरणमिति। समवायेन<br>
ज्ञानवदित्यर्थः। तत्र  तयोर्मध्य् दीपिकायाम्<br>
नित्यज्ञानाधिकरणत्वमिति। न चऽ(नित्यं) विज्ञानमानन्दं ब्रह्मऽ इति<br>
श्रुत्वा विरोध इति वाच्यम्। आनन्दपदस्य आनन्दवदर्थकताया<br>
इव विज्ञानपदस्यापि</p>
<p>विज्ञानवदर्थकतास्वीकारेण अविरोधात् । न च आनन्दपदस्यैव<br>
तादृशार्थकत्वमसिद्धमिति वाच्यम्। अर्श आद्यजन्तत्वाङ्गीकारेण<br>
तादृशार्थसिद्धेः। अन्यथा नपुंसकत्वानुपपत्तेः। अत्र आनन्दः<br>
ऽभारापगमे सुखी संवृत्तोऽहम्ऽ इतिवत्दुःखाभावे उपचर्यत्<br>
नवीनास्तु नित्यसुखमीश्वरस्याङ्गीकुर्वन्ति इत्यलमधिकजल्पनेन्<br>
अरूपिद्रव्यत्वादिति। बाह्यप्रत्यक्षं प्रति उद्भूतरूपस्य हेतुत्वादिति<br>
भावः। आत्मसुखदुःखादीति। विजातीयात्ममनस्संयोगस्य<br>
मानसप्रत्यक्षहेतोः ईश्वरेऽभावादिति भावः। प्रमाणत्वादिति। न<br>
चेदमप्रयोजकमिति शङ्यम्। अप्रयोजकमिति शङ्क्यम्।<br>
कार्यत्वावच्छिन्नं प्रति कृतित्वावच्छिन्नस्य हेतुत्वेन</p>
<p>अप्रयोजकत्वाभावादिति दिक् । उपादानेति। यद्यपि कर्तृत्वं<br>
कृतिमत्त्वमेव सम्भवति तथापि अपरोक्षज्ञानादेः चिकीर्षादिकं प्रति<br>
कारणत्वप्रदर्शनाय तथोक्तिरिति ध्येयम्। सर्वविदिति।<br>
विदधात्वर्थो विशेषरूपेण ज्ञानम्।</p>
<p>लक्षणमाहेति।<br>
स्वरूपमाहेत्यर्थः। मूले प्रतिशरीरं भिन्न इति। न<br>
चावयवोपचयाभ्यां तत्तच्चैत्रादिशरीराणां विभिन्नत्वेऽपि<br>
जीवभेदाभावातिदमसङ्गतम्। एवं कायव्यूहस्थलेऽपीति<br>
वाच्यम्। समानकालिकायोगजधर्माजन्यशरीरभेदेन जीवभेदस्यैव<br>
विवक्षिततया अदोषात् । एवं च एतच्छरीरावच्छिन्नभोगवान्<br>
समानकालिकयोगजधर्माजन्यतच्छरीरावच्छिन्नभोगवद्भिन्न इति<br>
रीत्या प्रतिशरीरं जीवभेदः साध्य इत्यलम्।</p>
<p>शरीरस्यैवेति। अन्यथा<br>
मनुष्यत्वादीनां शरीरधर्मत्वेन तथा प्रत्ययस्यैव<br>
असङ्गतिरित्यभिमानः नाशप्रसङ्गादिति। समवायिकारणनाशस्य<br>
द्रव्यनाशकत्वादिति भावः। योऽहमिति। भूतकालिकदर्शनवति<br>
वर्तमानकालिकस्पार्शनवत्त्वं प्रत्याय्यते तच्च भवतां मते न<br>
सम्भवति चाक्षुषस्पार्शनवतोर्भेदादिति भावः।<br>
अनुसन्धानायोगादिति। अन्यथा चैत्रेणानुभूतस्य वस्तुनः मैत्रेण<br>
स्मरणापत्तेरिति भावः।</p>
<p>ननु<br>
सर्वशरीरावच्छेदेन आत्मनि सुखादिसाक्षात्कारोपपत्तये<br>
सर्वशरीरव्यापित्वमात्मनोऽस्तु। तथापि विभुत्वाङ्गीकारे<br>
प्रयोजनाभाव इत्यत आह  न मध्यमेति। अनित्यत्वप्रसङ्गेनेति।<br>
यन्मध्यमपरिमाणं तदनित्यमिति व्याप्तेरिति भावः। कृतेति।<br>
कृतस्य यागादिना सम्पादितस्य धर्मादेर्हानं नाशः,<br>
अकृतस्याभ्यागमः प्राप्तिः तत्प्रसङ्गादित्यर्थः। कर्तुः आत्मन<br>
उत्तरजन्मनि असत्त्वात्, अकर्तुश्च सत्त्वादिति भावः।</p>
<p>ननु जीवस्य<br>
अणुत्वमेव आस्ताम्, तावता नोक्तदोषः। सूक्ष्मदीपस्य<br>
सर्वगृहावच्छेदेनेव अणुरूपस्यापि जीवस्य प्रभाप्रसरणङ्गीकारात्<br>
इति चेत् न्  तथा सति कायव्यूहस्थले<br>
सुखादिसाक्षात्कारानुपपत्तेरिति दिक् ।</p>
<p>{बालप्रिया}</p>
<p>समवायेन<br>
ज्ञानवदिति। कालिकसम्बन्धेन ज्ञानवति कालेऽतिव्याप्तिवारणाय<br>
समवायेनेति। सम्बन्धविशेषावच्छिन्नाधारतासूचनायैव<br>
अधिकरणपदम्। अन्यथा ज्ञानवानात्मा इत्येव वदेतिति<br>
भावः। दीपिकायाम्  बाह्मम्  बहिरिन्द्रियजन्यम्। आन्तरम्<br>
मनोजन्यम्। अरूपिद्रव्यत्वादिति। रूपवतो द्रव्यस्यैव<br>
बहिरिन्द्रियजन्यप्रत्यक्षविषयत्वादिति भावः।<br>
आत्मसुखदुःखादिव्यतिरिक्तत्वादिति। यस्य जीवात्मनः स्वीयमनसा<br>
संयोगोऽस्ति स तस्यैव जीवात्मनः तत्समवेतसुखादेर्वा<br>
मानसप्रत्यक्षं जनयेत् । तज्जीवात्मतदीयसुखादिव्यतिरिक्तं<br>
तदीयमनस्संयोगजन्यप्रत्यक्षविषयो न भवति। अतः ईश्वरः<br>
जीवात्मतत्सुखातिरिक्तः तदीयमानसप्रत्यक्षविषयो न भवतीत्याशयः<br>
लिङ्गाभावादिति। ईश्वरव्याप्यस्य लिङ्गस्याभावादीश्वरे<br>
नानुमानं प्रमाणमिति भावः।</p>
<p>ननुऽ(नित्यं)<br>
विज्ञानमानन्दं ब्रह्मऽ इति श्रुत्या आत्मनः ज्ञानस्वरूपत्वमात्रावगमात्<br>
ज्ञानाधिकरणत्वं न सम्भवतीति शङ्कते  न च नित्यमिति। समाधत्ते<br>
आनन्दपदस्येति। आनन्दार्थकस्य आनन्दशब्दस्य<br>
नित्यपुंल्लिङ्गत्वातानन्दमिति नपुंसकत्वानुपपत्तेः<br>
आनन्दोऽस्यास्तीत्यर्थे आनन्दशब्दात्ऽअर्श आदिभ्योऽच्ऽ इत्यच्प्रत्यये<br>
नपुंसक आनन्दशब्दः सम्पद्यत् तथा च आनन्दमित्यस्य आनन्दवदित्यर्थ<br>
एव वक्तव्यः। तत्समभिव्याहृतः विज्ञानशब्दः विज्ञानवदर्थक एव युक्तः।<br>
तथा च ज्ञानाधिकरणत्वमेव तया श्रुत्या ईश्वरस्य बोध्यत</p>
<p>इति भावः।<br>
उपचर्यते  लक्षणया प्रयुज्यत्</p>
<p>विजातीयात्ममनस्संयोगस्येति। परात्मव्यावृत्तस्य<br>
स्वात्ममात्रवृत्तेः मनस्संयोगस्येत्यर्थः। न चेदमप्रयोजकमिति।<br>
कार्यत्वमस्तु कर्तृजन्यत्वं मास्तु इति शङ्कायाः निवर्तकस्तर्को<br>
नास्तीति भावः। न चेदमप्रयोजकमिति। कार्यत्वरूपहेतुरस्तु<br>
सकर्तृकत्वरूपसाध्यं मास्तु इति शङ्काया निवारको यस्तर्कः<br>
तच्छून्यमित्यर्थः। कार्यत्वावच्छिन्नं प्रतीति। ननु सकर्तृकत्वं हि<br>
कर्तृजन्यत्वम्। पक्षे तदभावोऽस्तु इति शङ्कायां यदि<br>
कर्तृजन्यत्वं न स्यात्तर्हि कार्यत्वमपि न स्यात्, कार्यसामान्यं<br>
प्रति</p>
<p>कर्तुः<br>
कारणत्वादित्येवं कार्यत्वावच्छिन्नं प्रति कर्ता कारणमिति<br>
कार्यकारणभावाख्योऽनुकूलतर्क एव वक्तव्यः न तु कार्यत्वावच्छिन्नस्य<br>
कृतित्वावच्छिन्नं कारणमित्येतादृश इति कथमेतदिति चेत्<br>
न्  साध्यं सकर्तृकत्वं न कर्तृजयत्वरूपम्। तथा सति कर्तृत्वस्यैव<br>
जनकतावच्छेदकत्वं स्यात् । कर्तृत्वं च कृतिमत्त्वरूपं<br>
कृत्यात्मकमिति अनन्तानां कृतीनां कारणतावच्छेदकत्वे गौरवं<br>
स्यात् । अतः कृतिजन्यत्वमेव सकर्तृकत्वम्। कृतित्वमेव<br>
जनकतावच्छेदकं कृतित्वं तु जातिरूपतया एकमित्याशयेन<br>
कार्यत्वावच्छिन्ने कृतित्वावच्छिन्नं कारणम्<br>
इत्येतादृशकार्यकारणभावाश्यतर्काभिधानात् ।</p>
<p>ननु घटत्वावच्छिन्नं<br>
प्रति कुलालकृतित्वावच्छिन्ना हेतुः इति विशिष्यैव<br>
कार्यकारणभावादेतादृशसामान्यकार्यकारणभावे प्रमाणाभावे<br>
इत्यत्राह  दिगिति।<br>
घटत्वपटत्वादिभेदेनानन्तकार्यकारणभावकल्पनापेक्षया<br>
कार्यत्वावच्छिन्नं प्रति कृतित्वेन एकहेतुहेतुमद्भावकल्पनमेव<br>
उचितमिति भावः। दीपिकायामुपादानगोचरेति। उपादानं<br>
समवायिकारणं कपालादि तद्विषयकं यतपरोक्षज्ञानं, एवं<br>
समवायिकारणविषयिणी या चिकीर्षा कपालेन घटं कुर्याम्<br>
इत्याकारिका इच्छा, एवं समवायिकारणविषयिणी या कृतिः<br>
तद्वत्त्वं कर्तृत्वमित्यर्थः। उपादानगोचरेत्यस्य त्रिष्वप्यन्वयात् ।<br>
यद्यपीत्यादि।ऽजानातिऽ,ऽइच्छतिऽ,ऽयततेऽ,ऽकरोतिऽ इति<br>
क्रमात्कार्यसामान्यं प्रति यत्नः कारणम्, यत्ने चिकीर्षा कारणम्,<br>
चिकीर्षां प्रति ज्ञानं कारणमिति ज्ञापनाय दीपिकायां त्रितयमुक्तम्।<br>
साध्यं तु कृतिजन्यत्वमेवेति भावः। ननुऽयः सर्वज्ञः सर्ववित्ऽ<br>
इति श्रुतौ सर्वज्ञशब्दसमानार्थकत्वात्सर्ववित्पदस्य<br>
पुनरुक्तिरित्याशङ्क्याह  विदधात्वर्थ इति। तथा च सर्वज्ञशब्देन<br>
सामान्यतः प्रमेयत्वादिना सर्वविषयकज्ञानमुच्यत् सर्ववित्पदेन<br>
घटत्वपटत्वादिना विशेषरूपेण सर्वविषयकज्ञानमुच्यत् अतो न<br>
पुनरुक्तिरिति भावः।</p>
<p>ननु जीवस्तु<br>
ऽप्रतिशरीरं भिन्नऽ इति मूले जीवस्य प्रतिशरीरं भेद एवोच्यते न<br>
लक्षणम्। तथा च तस्य म्लस्यऽजीवस्य लक्षणमाहऽ इत्यवतरणं न<br>
युक्तमित्यत आह  स्वरूपमाहेत्यर्थ इति। शङ्कते  न चेति।<br>
चैत्रशरीरस्य अवयवोपचयाभ्यां भेदस्यावश्यकतया<br>
चैत्रीयबालशरीरापेक्षया तदीययुवशरीरवृद्धशरीरादीनां भेदो<br>
वक्तव्यः। तथा च बालयुवादिशरीरभेदे सत्यपि तदवच्छिन्न आत्मा एक<br>
एव् एवं सौभरिप्रभृतीनामात्मन एकत्वेऽपि<br>
शरीरासमूहाङ्गीकारात्प्रतिशरीरं जीवभेदाभावात्प्रतिशरीरं<br>
जीवो भिन्न इति कथं सङ्गच्छत इति शङ्काग्रन्थस्यार्थः।<br>
कायव्यूहस्थल इति। एकेन जीवेन अनेकशरीराधिष्ठानस्थल<br>
इत्यर्थः।</p>
<p>समाधत्ते<br>
समानकालिकेति। समानकालिकानां योगजधर्माजन्यानां शरीराणां<br>
भेदो यत्र तत्र जीवभेद इत्येव मूले विवक्षितम्।<br>
चैत्रीयबालयुवादिशरीराणां समानकालिकत्वाभावात्<br>
सौभरिप्रभृतिभिः एककाले अधिष्ठितानां</p>
<p>शरीराणां<br>
योगजधर्मजन्यत्वेन तदजन्यत्वाभावात्तादृशशरीराणां भेदः<br>
नात्मभेदव्याप्यतया मूलाभिप्रेत इति नानुपपत्तिः। तथा च<br>
समानकालिकयोगजधर्माजन्यशरीरभेदव्यापकभेदप्रतियोगी जीव<br>
इतिऽजीवस्तु प्रतिशरीरं भिन्नःऽ इति मूलार्थः। तादृशः<br>
शरीरभेदः चैत्रमैत्रादिशरीरेषु तत्रात्मभेदोऽस्तीति भावः।</p>
<p>एवं चेत्यादि।<br>
अवच्छेद्यतासम्बन्धेन तच्छरीरभिन्नशरीरवत्त्वादिति हेतुः पूरणीयः।<br>
अन्यथेत्यादि।ऽअहं मनुष्यऽ इत्यादिप्रतीत्या अहमर्थे आत्मनि<br>
मुनष्यत्वादिधर्माः प्रकारतया भासन्त् शरीर एव मनुष्यत्वादयः<br>
भवन्ति। तस्मात्<br>
अहमर्थात्मविशेष्यकमनुष्यत्वादिदेहधर्मप्रकारकप्रतीतिरियं<br>
शरीरमेवात्मा इत्यवगमयति। यदि तु शरीरातिरिक्तः आत्मा तर्हि<br>
मनुष्यत्वादिरहिते आत्मनि मनुष्यत्वादिप्रकारिका इयं प्रतीतिः<br>
भ्रमरूपा स्यात्न प्रमात्मिकेति भावः। अन्यथा<br>
शरीरातिरिक्तस्यात्मनः अहमर्थत्व् प्रत्ययस्यैवासङ्गतिरिति। तथा<br>
प्रतीतेः प्रमात्वानुपपत्तिरित्यर्थः। मनुष्यशब्दस्य<br>
मनुष्यशरीरावच्छिन्न इत्यर्थात्ऽअहं मनुष्यऽ इति प्रतीतिः<br>
अहमर्थे मनुष्यशरीरावच्छिन्नत्वमवगाहत् अतः शरीरात्मत्वसाधिका<br>
इयं प्रतीतिर्न भवतीति सिद्धान्तं मनसिकृत्यऽइत्यभिमानऽ<br>
इत्युक्तम्।</p>
<p>भूतकालिकेति।<br>
ऽयोऽहमद्राक्षं सोऽहमिदानीं स्पृशामिऽ इति प्रतीत्या<br>
भूतकालिकचाक्षुषप्रत्यक्षाश्रयवर्तमानकालिकस्पार्शनप्रत्यक्षाश्रययोरैक्यमवगम्यत्<br>
इन्द्रियात्मवादे चाक्षुषप्रत्यक्षाश्रयः चक्षुः स्पार्शनप्रत्यक्षाश्रयः त्वक्<br>
इति तयोर्भेदात्तयोरैक्यावगाहिनी प्रत्यभिज्ञाप्रतितिर्न घटत<br>
इति भावः। दीपिकायामन्यानुभूत इति। ननु<br>
चक्षुस्त्वचोर्भेदात्तयोरभेदावगाही प्रत्यभिज्ञाप्रत्ययो नोपपद्यत<br>
इत्येव वक्तव्यम्। न त्वेवमिति कथमेष ग्रन्थो योजनीय इति<br>
चेत् श्रूयताम्। उक्तप्रत्यभिज्ञा यथा वा<br>
चाक्षुषस्पार्शनप्रत्यक्षाश्रययोरैक्यमवगाहते तथा<br>
चाक्षुषप्रत्यक्षविषयस्यैव स्पार्शनप्रत्यक्षविषयत्वमप्यवगाहत् तत्र<br>
चक्षुःकर्तृकचाक्षुषप्रत्यक्षविषयस्य घटस्य<br>
त्वक्कर्तृकस्मरणविषयत्वासम्भवात्तत्स्मरणपूर्वकं तत्र<br>
स्पार्शनप्रत्यक्षविषयत्वावगाहिनीत्वक्कर्तृकप्रत्यभिज्ञा न स्यात् । अत</p>
<p>इन्द्रियातिरिक्तः<br>
चाक्षुषस्पार्शनप्रत्यक्षयोराश्रयः एकोऽङ्गीकार्यः। स च स्वात्मनः<br>
अभेद स्वानुभूतमर्थं च अनुसन्धातुमर्हतीत्याशयेन दीपिकायाः<br>
प्रवृत्तेरिति। प्रकाशिकायां हानं नाश इति। कृत्स कर्मणो नाशो<br>
नाम निष्फलत्वम्। कर्मकर्तुः फलानुभवं विनैव नाशात् ।</p>
<p>अकृतस्य कर्मणः<br>
कर्मण्यकृतऽपि अभ्यागमः  फलप्राप्तिः। फलानुभविता कर्मकर्तुरन्य<br>
एवेति तस्य कर्मानुष्ठानं विनैव तत्फप्राप्तिरिति भावः। तदाह<br>
कर्तुःा मन इति। प्रभाप्रसरणाङ्गीकारादिति। ज्ञानरूपप्रभायाः<br>
सर्वशरीरव्याप्त्यङ्गीकारातित्यर्थः। कायव्यूहस्थले इति।<br>
एकेन जीवेन युगपदधिष्ठितानेक शरीस्थले यस्मिन्<br>
शरीरेऽणुर्जीवः वर्तते तच्छरीरे जीवप्रभायाः ज्ञानस्य प्रसरेऽपि<br>
शरीरान्तरेषु ततप्रसराभावात्तदवच्छेद्यसुखाद्यनुसन्धानमात्मनो<br>
न स्यादिति भावः।</p>
<p>ननु<br>
कायव्यूहस्थलेऽपि यावन्ति शरीराणि जीवेनाधिष्ठितानि तावत्सु<br>
तत्प्रभाप्रसरोऽङ्गीक्रियत् अतो नाक्तानुपपत्ति<br>
रित्यशङ्क्याहदिगिति। यथा एकगृहान्तरारोपितदीपस्य प्रभा<br>
गृहान्तरे न प्रसरति, तथा एकशरीरान्तःस्थजीवस्य प्रभा शरीरान्तरे<br>
न प्रसरेदिति भावः।</p>
<hr>
<p>{तर्कसङ्ग्रहः}</p>
<p>{मनोनिरूपणम्}</p>
<p>{आन्ट्स्_१८     सुखाद्युपलब्धिसाधनमिन्द्रियं मनः । तच्च प्रत्यात्मनियतत्वादनन्तं परमाणुरूपं नित्यं च ॥}</p>
<p>सुखाद्युपलब्धिसाधनमिन्द्रियं मनः। तच्च<br>
प्रत्यात्मनियतत्वातनन्तं परमाणुरूपं नित्यं च्</p>
<p>{दिपिका}</p>
<p>मनसो लक्षणमाह<br>
सुखेति। स्पर्शरहितत्वे सति क्रियायत्त्वं मनसो लक्षणम्। तद्विभजते<br>
तच्चेति। एकैकस्यात्मन एकैकं मन आवश्यकमित्यात्मनां<br>
अनेकत्वात्मनसोऽप्यनेकत्वमित्यर्थः। परमाणुरूपमिति।<br>
मध्यमपरिमाणवत्त्वे अनित्यत्वप्रसङ्गादित्यर्थः।</p>
<p>ननुऽमनो विभु<br>
स्पर्शरहितत्वे सति द्रव्यत्वात्, आकाशादिवत्ऽ इति चेत् न्<br>
मनसो विभुत्वे आत्ममनस्संयोगस्य असमवायिकारणस्य अभावात्<br>
ज्ञानानुत्पत्तिप्रसङ्गः। न च विभुद्वयसंयोगः अस्त्त्विति वाच्यम्।<br>
तत्संयोगस्य नित्यत्वेन सुषुप्त्यभावप्रसङ्गात्,<br>
पुरीतद्व्यतिरिक्तस्थले आत्ममनस्संयोगस्य सर्वदा विद्यमानत्वात् ।<br>
अणुत्वे तु यदा मनः पुरीतति प्रविशति तदा सुषुप्तिः, यदा<br>
निस्सरति तदा ज्ञानोत्पत्तिरित्यणुत्वसिद्धिः।</p>
<p>{प्रकाशिका}</p>
<p>मनस्संयोगाद्यतिव्याप्तिवारकेन्द्रियत्वघटितमूलोक्तलक्षणापेक्षया<br>
लघुलक्षणमाह  स्पर्शरहितत्वे सतीति। एकैकं मन इति।<br>
सर्वात्मनामेकस्य मनसः स्वीकारे एकस्य ज्ञानदशायामपरस्य<br>
तदनुपपत्तिः, तस्याणुत्वेन सकलेन्द्रियैरेकदा संयोगाभावादिति<br>
भावः। विभ्विति। तथा च तस्य परममहत्परिमाणवत्त्वेन<br>
पूर्वोक्तदोषानवकाश इति भावः। अभावादिति।<br>
विभुद्वयसंयोगानभ्युपगमादिति भावः। विभ्विति। तथा च तस्य<br>
परममहत्परिमाणवत्त्वेन पूर्वोक्तदोषानवकाश इति भावः।<br>
अभावादिति। विभुद्वयसंयोगानभ्युपगमादिति भावः।<br>
ज्ञानानुत्पत्तीति। भावकार्यस्यासमवायिकारणजन्यत्वनियमादिति<br>
भावः। विभुद्वयसंयोगोऽस्त्विति। तस्य नित्यत्वेन<br>
असमवायिकारणक्रियाद्यसत्त्वेऽपि न क्षतिरिति भावः।</p>
<p>{बालप्रिया}</p>
<p>तर्कसङ्ग्रहोक्तं<br>
मनोलक्षण परित्यज्य दीपिकायामन्यस्य मनोलक्षणस्य कथने<br>
बीजमाह  मनस्संयोगादीति।ऽसुखादिसाक्षात्कारसाधनत्वं मनसो<br>
लक्षणम्ऽ इत्येतावन्मात्रोक्तौ आत्ममनस्संयोगेऽतिव्याप्तिः,<br>
तस्यापि सुखादिसाक्षात्कारसाधनत्वात् । तद्वारणाय इन्द्रियत्वं<br>
निवेशितम्। इन्द्रियत्वं वऽशब्देतरेऽ त्यादिरूपमिति तद्घटितं<br>
मनोलक्षणमतिगुरु इति पर्यालोच्य लघुलक्षणं दीपिकायां<br>
उक्तमिति भावः।</p>
<p>&lsquo;साधनमित्यस्य करणमित्यर्थः।<br>
एतल्लाभायैव इन्द्रियपदमुपात्तम्, न तु तेन रूपेण प्रवेशः<br>
गौरवात्&rsquo;इति तु नृसिंहशास्त्रिणः प्राहुः। तेषां<br>
पक्षे सभ्भवतो लक्षणान्तरस्याकथने न्यूनता स्यादिति तद्वारणायैव<br>
दीपिकायां लक्षणान्तरकरणम्। उक्तं च तैरेव &lsquo;न्यूनतापरिहाराय स्वयं मनोलक्षणमाह&rsquo;इति। ननु विभद्वयसंयोगः कथ भवेत्? संयोगं प्रति<br>
क्रियायाः संयोगस्य च हेतुत्वात् । विभुनोश्च क्रियाशून्यत्वात्<br>
क्रियाजन्यः संयोगो न सम्भवति। अवयवशून्यत्वात्<br>
हस्तपुसतकसांयोगात्कायपुस्तकसंयोगवत्<br>
संयोगजसंयोगोऽपि न सम्भवतीत्यत्राह  तस्य नित्यत्वेनति।<br>
क्रियादीत्यत्र आदिशब्देन संयोगो गृह्यत् तथा च जन्यसंयोगं<br>
प्रत्येव क्रियादेः हेतुत्वं न त्वसंयोगे अजत्वविरोधादिति भावः।</p>
<hr>
<p>{तर्कसङ्ग्रहः}</p>
<p>{रूपनिरूपणम्}</p>
<p>{आन्ट्स्_१९     चक्षुर्मात्रग्राह्यो गुणो रूपम् । तच्च शुक्लनीलपीतरक्तहरितकपिशचित्रभेदात्सप्तविधं पृथिवीजलतेजोवृत्ति । तत्र पृथिव्यां सप्तविधम् । अभास्वरशुक्लं जले । भास्वरशुक्लं तेजसि ॥}</p>
<p>चक्षुर्मात्रग्राह्यो<br>
गुणो रूपम्। तच्च शुक्ल  नीलपीत  रक्तहिरत  कपिश<br>
चित्रभेदात्सप्तविधम्। पृथिवीजलतेजावृत्ति। तत्र पृथिव्यां<br>
सप्तविधम्। अभास्वरशुक्लं जल् भास्वरशुक्लं तेजसि।</p>
<p>{दीपिका}</p>
<p>रूपं लक्षयति<br>
चक्षुरिति। सङ्ख्यादावतिव्याप्तिवारणाय मात्रपदम्। रूपत्वे<br>
अतिव्याप्तिवारणाय गुणपदम्। रूपं विभजते  तच्चेति।</p>
<p>ननु<br>
अव्याप्यवृत्तिनीलादिसमुदाय एव चित्ररूपमिति चेत् न्  रूपस्य<br>
व्याप्यवृत्तित्वनियमात् । ननु चित्रपटे अवयवरूपस्यैव<br>
प्रतीतिरस्त्विति चेत् न्  रूपरहितत्वेन<br>
पटस्याप्रत्यक्षत्वप्रसङ्गात् । न च रूपवत्समवेतत्वं<br>
प्रत्यक्षत्वप्रयोजकम्, गौरवात् । तस्मात्पटस्य प्रत्यक्षत्वानुपपत्त्या<br>
चित्ररूपसिद्धिः। रूपस्याश्रयमाह  पृथिवीति। आश्रयं विभज्य दर्शयति<br>
तत्रेति।</p>
<p>{प्रकाशिका}</p>
<p>मात्रपदमिति।<br>
यद्यपि चक्षुर्मात्रग्राह्यत्वं चक्षुरितराग्राह्यत्वे सति चक्षुर्ग्राह्यत्वम्, तच्च<br>
न रूपे सम्भवति; तथापि त्वगिन्द्रियाग्राह्यत्वे सति चक्षुर्ग्राह्यत्वं<br>
तदिति ध्येयम्। गुणपदमिति। न चैवमपि<br>
प्रभाभित्तिसंयोगेऽतिव्याप्तिरिति वाच्यम्,<br>
त्वगग्राह्यचक्षुर्ग्राह्यगुणविभाजकधर्मवत्त्वे पर्यवसानेन अदोषात् । अत<br>
एव परमाणुरूपादौ नावयाप्तिरिति बोध्यम्। समुदाय एवेति।<br>
एवकारेणातिरिक्तचित्ररूपव्यवच्छेदः। व्याप्यवृत्तिवेति।<br>
दैशिकव्याप्यवृत्तित्वेत्यर्थः।</p>
<p>इदमुपलक्षणम्<br>
एकैकचित्ररूपस्थले अनेकरूपाणामेकैकतत्तत्प्रागभावादिस्थले च<br>
अनेकप्रागभावादीनां कल्पनेन अनेकरूपेषु चित्रः<br>
इत्याकारकप्रतीतिविषयत्वकल्पनेन च गौरवमिति।<br>
रूपरहितत्वेनेति। समवायेनेत्यादिः। प्रसङ्गादिति। द्रव्यचाक्षुषं<br>
प्रति समवायेन रूपस्य कारणत्वादिति भावः। रूपवत्समवेतत्वमिति।<br>
स्पाश्रयसमवेतत्वसम्बन्धेन रूपम्। प्रत्यक्षत्वप्रयोजकमिति।<br>
प्रत्यक्षविषयत्वप्रयोजकमस्तु इत्यर्थः। गौरवादिति।<br>
साक्षात्सम्बन्धेन कारणत्वापेक्षया गौरवादित्यर्थः।<br>
चित्रावयवकावयवकपालैः आरब्धपटस्य चाक्षुषत्वानुरोधेन<br>
स्वसमवायिसमवेतसमवेतसमवेतत्वसम्बन्धेन रूपस्य<br>
तत्प्रयोजकत्वमङ्गीकर्तव्यम्। एवं च त्रुटेः चाक्षुषत्वानुपपत्तिरपि<br>
द्रष्टव्या। प्रत्यक्षत्वानुपपत्त्येति। एतेन चित्ररूपवत्चित्ररसोऽपि<br>
सिध्येदिति शङ्कानिरस्तार् । दवयलौकिकरासनस्य अप्रसिद्ध्या<br>
तदनुपपत्त्यभावेन न चित्ररसाङ्गीकार इति सङ्क्षेपः।</p>
<p>{बालप्रिया}</p>
<p>ननु<br>
चक्षुर्मात्रग्राह्यत्वं रूपे असम्भवि। चक्षुरितराग्राह्यत्वे सति चक्षुर्ग्राह्यत्वं<br>
हि चक्षुर्मात्रग्राह्यत्वम्। ज्ञानसामान्ये मनसः कारणत्वात्<br>
चक्षुरितरमनोजन्यप्रत्यक्षविषयत्वस्यैव रूपे सत्त्वेन<br>
चक्षुरितराग्राह्यत्वस्य रूपे अभावादिति शङ्कते  यद्यपीति।<br>
चक्षुरितराग्राह्यत्वं चक्षुरितरजन्यप्रत्यक्षाविषयत्वम्। चक्षुर्ग्राह्यत्वं<br>
चक्षुरिन्द्रियजन्यप्रत्यक्षविषयत्वम्। समाधत्ते  तथापीति।<br>
चक्षुरितरपदेन त्वगिन्द्रियं विवक्षितम्। तथा च<br>
त्वगिन्द्रियजन्यप्रत्यक्षाविषयत्वे सति चक्षुरिन्द्रियजन्यप्रत्यक्षविषयत्वं<br>
चक्षुर्मात्रग्राह्यत्वम्। अस्ति चेदं रूपे इति नासम्भव इति भावः।<br>
सत्यन्तानुपादाने एकत्वादिसङ्ख्यायामतिव्याप्तिः, तस्या अपि<br>
चक्षुरिन्द्रियजन्यप्रत्यक्षविषयत्वात् । तदुपादाने तु सङ्ख्यायाः<br>
त्वगिन्द्रियोणापि ग्राह्यतया त्वगिन्द्रियजन्यप्रत्यक्षाविषयत्वं नास्तीति<br>
नातिव्याप्तिः। अतीन्द्रिये धर्मादावतिव्याप्तिवारणाय विशेष्यम्। न<br>
चैवमपीति। प्रभाभित्तिसंयोगस्य त्वगिन्द्रियाग्राह्यत्वात्<br>
चक्षुर्ग्राह्यत्वाच्चेति भावः। त्वगग्राह्येति। त्वगिन्द्रियजन्यप्रत्यक्षाविषयः<br>
चक्षुरिन्द्रियजन्यप्रत्यक्षविषयश्च यः गुणविभाजकधर्मः तद्वत्त्वं रूपस्य<br>
लक्षणम्। गुणविभाजकधर्मः रूपत्वजातिः। सा च त्वगग्राह्या चक्षुर्ग्राह्या<br>
च, यो गुणः यदिन्द्रियग्राह्यः तन्निष्ठा जातिः तदभावश्च<br>
तदिन्द्रियग्राह्यौ इति न्यायात् । रूपत्ववत्त्वं च रूपे अस्तीति<br>
लक्षणसमन्वयः। प्रभाभित्तिसंयोगे विघमानः</p>
<p>गुणविभाजकधर्मः<br>
संयोगत्वम्। स च न त्वगग्राह्यो भवति घटपटसंयोगादौ<br>
संयोगत्वस्य त्वगिन्द्रियेण ग्रहणातिति</p>
<p>प्रभाभित्तिसंयोगे<br>
नातिव्याप्तिरिति भावः। एतादृशजातिघटितलक्षणकरणे<br>
प्रभाभित्तिसंयोगे अतिव्यापितवारणवत्<br>
परमाणुरूपेऽव्याप्तिवारणमिति प्रयोजनमित्सयाह  अत एवेति।<br>
परमाणुगतरूपस्य अतीन्द्रियतया तत्र चक्षूर्ग्राह्यत्वाभावात् ।</p>
<p>यथाश्रुतलक्षणे<br>
अव्याप्तिः। यथोक्तजातिघटितलक्षणे तु परमाणुरूपे विद्यमानः<br>
गुणविभाजकधर्मः रूपत्वम्। स तु घटरूपे चक्षुर्ग्राह्य एव् तथा च<br>
चक्षर्ग्राह्यरूपत्ववत्तया परमाणुरूपे लक्षणसमन्वयात्नाव्याप्तिरिति<br>
भावः। ननु उत्पत्तिक्षणे घटादौ रूपाभावेन रूपस्य<br>
कालिकाव्याप्यवृत्तितयाऽरूपस्य व्याप्यवृत्तित्वनियमात्ऽ<br>
इत्यसङ्गतमित्यत आह  दैशिकव्याप्यवृत्तित्वेति।</p>
<p>ननु<br>
स्वाश्रयसमवेतत्वसम्बन्धेन पटे तन्तुगतरूपाणां सत्त्वात्<br>
रूपरहितत्वेन इत्यसङ्गतमित्यत आह  समवायेनेतयादिति।<br>
विषयतासम्बन्धेन प्रत्यक्षं प्रति समवायसम्बन्धेन रूपस्य कारणत्वात्<br>
पटे समवायेन रूपं नास्ति चेत्पटस्य प्रत्यक्षविषयत्वं न स्यादिति<br>
भावः। ननु प्रत्यक्षत्वं प्रत्यक्षज्ञानवृत्ति। प्रत्यक्षज्ञाने च<br>
रूपवत्समवेतत्वाभावात्ऽरूपवत्समवेतत्वं प्रत्यक्षत्वप्रयोजकम्ऽ<br>
इति ग्रन्थः असङ्गत इत्याशङ्क्याह<br>
प्रत्यक्षविषयत्वप्रयोजकमिति। प्रत्यक्षत्वपदमत्र<br>
प्रत्यक्षविषयत्वार्थकमिति भावः। विषयतासम्बन्धेन द्रव्यप्रत्यक्षं प्रति<br>
स्वाश्रयसमवेतत्वसम्बन्धेन रूपं कारणम्। पटे समवायेन<br>
रूपाभावेऽपि १ वाश्रयसमवेतत्वसम्बन्धेन तन्तुरूपं तत्र वर्तत् अतः<br>
तस्य प्रत्यक्षविषयत्वं भवति। तस्मात्चित्ररूपं मास्तु इत्याशयः।<br>
स्वसमवायिसमवेतसमेवतसमवतत्वसम्बन्धेनेति। स्वं चित्ररूपम्।<br>
स्वसमवायिनः ये अवयवाः कपालावयवावयवाः, तत्र समवेताः<br>
कपालावयवाः, तत्समवेतत्वं कपाले तत्समवेतत्वं घट् त्रुटेः<br>
चाक्षुषत्वानुपपत्तिरिति। परमाणुगतरूपस्य त्र्यणुके<br>
स्वसमवायिपरमाणुसमवेतद्व्यणुकसमवेतत्वसम्बन्धेन सत्त्वेऽपि<br>
स्वसमवायिसमवेतसमवेतसमवेतत्वसम्बन्धेन असत्त्वात्,<br>
परमाणोरवयवे सत्येव तद्रूपस्य उक्तसम्बन्धेन त्र्यणुके सम्भवात् ।<br>
तथा चोक्तसम्बन्धेन त्र्यणुके रूपाभावेन त्र्यणुकस्य<br>
चाक्षुषप्रत्यक्षविषयत्वं न स्यादिति भावः। ननु चित्रो रस इति<br>
प्रतीत्या अतिरिक्तचित्ररसिद्धिरित्यत आह  सङ्क्षेप इति।<br>
तादृशप्रतीतेः अवयवगतनानासैरुपपत्तेः<br>
अतिरिक्तचित्ररसतत्प्रागभावध्वंसादिकल्पने गौरवादिति भावः।</p>
<hr>
<p>{तर्कसङ्ग्रहः}</p>
<p>{रसनिरूपणम्}</p>
<p>{आन्ट्स्_२०     रसनग्राह्यो गुणो रसः । स च मधुराम्ललवणकटुकषायतिक्तभेदात्षड्विधः । पृथिव्यां षड्विधः । जले मधुर एव ॥}</p>
<p>रसनग्राह्यो गुणो<br>
रसः। स च मधुर  अम्ल  लवण  कटु  कषाय  तिक्तभेदात्<br>
षड्विधः। पृथिवीजलवृत्तिः। तत्र पृथिव्यां षड्विधः। जले मधुर<br>
एव्</p>
<p>१. स्वाश्रयेति। स्वं<br>
तन्तुरूपं तस्याश्रयः तन्तुः तत्समवेतत्वं पटस्य्</p>
<p>{दीपिका}</p>
<p>रसं लक्षयति<br>
रसनेति। रसत्वेऽतिव्याप्तिवारणाय गुणपदम्। रसस्याश्रयमाह<br>
पृथिवीति। आश्रयं विभज्य दर्शयति  तत्रेति।</p>
<p>{प्रकाशिका}</p>
<p>रसत्व इति।<br>
रसनग्राह्यगुणविभाजकोपाधिमत्त्वे तात्पर्यम्। एवं गन्धलक्षणेऽपि।</p>
<p>{बालप्रिया}</p>
<p>ननु रसनाग्राह्यत्वे<br>
सति गुणत्वं रसस्य लक्षणमित्युक्तावपि परमाणुरसे अव्याप्तिः,<br>
तस्य रसनेन्द्रियजन्यप्रत्यक्षविषयत्वाभावातित्याशङ्क्याह<br>
रसनग्राह्येति। रसनेन्द्रियजन्यप्रत्यक्षविषयो यः गुणविभाजको धर्मः<br>
तद्वत्त्वं रसलक्षणम्। फलादिरसे रसत्वजातिःऽयो गुणःऽ<br>
इत्यादिन्यायेन रसनेन्द्रियजन्यप्रत्यक्षविषयो भवति<br>
तादृशरसत्वजातिमत्त्वस्य परमाणुरसेऽपि सत्त्वात्नाव्याप्तिरिति<br>
भावः। एवं गन्धलक्षणेऽपीति। घ्राणग्राह्यगुणविभाजकोपाधिमत्त्वं<br>
गन्धलक्षणमिति भावः।</p>
<hr>
<p>{तर्कसङ्ग्रहः}</p>
<p>{गन्धनिरूपणम्}</p>
<p>{आन्ट्स्_२१     घ्राणग्राह्यो गुणो गन्धः । स च द्विविधः सुरभिरसुरभिश्च । पृथिवीमात्रवृत्तिः ।}</p>
<p>घ्राणग्राह्यो गुणो<br>
गन्धः। स द्विविधः  सुरभिः असुरभिश्चेति। पृथिवीमात्रवृत्ति।</p>
<p>{दीपिका}</p>
<p>गन्धं लक्षयति<br>
घ्राणेति। गन्धत्वे अतिव्याप्तिवारणाय गुणपदम्।</p>
<hr>
<p>{तर्कसङ्ग्रहः}</p>
<p>{स्पर्शनिरूपणम्}</p>
<p>{आन्ट्स्_२२     त्वगिन्द्रियमात्रग्राह्यो गुणो सपर्शः । स च त्रिविधः शितोष्णानुष्णाशीतभेदात् । पृथिव्यप्तेजोवायुवृत्तिः । तत्र शीतो जले । उष्णस्तेजसि । अनुष्णाशीतः पृथिवीवाय्वोः ॥}</p>
<p>त्वगिन्द्रियमात्रग्राह्यो गुणः स्पर्शः। सः त्रिविधः<br>
शीतौष्णअनुष्णाशीतभेदात् । पृथिव्यप्तेजोवायुवृत्तिः। तत्र शीतलं<br>
जल् उष्णः तेजसि। अनुष्णाशीतः पृथिवीवाय्योः।</p>
<p>{दीपिका}</p>
<p>स्पर्शं लक्षयति<br>
त्वगिति। स्पर्शत्वे अतिव्याप्तिवारणाय गुणपदम्।<br>
संयोगादावतिव्याप्तिवारणाय मात्रपदम्।</p>
<p>{प्रकाशिका}</p>
<p>मात्रपदमिति।<br>
चक्षुरग्राह्यत्वगिन्द्रियग्राह्यगुणविभाजकोपाधिमत्त्वमिति फलितोर्ऽथः।</p>
<p>{बालप्रिया}</p>
<p>ननु<br>
त्वगिन्द्रियमात्रग्राह्यत्वे सति गुणत्वं स्पर्शस्य लक्षणमित्युक्तावपि<br>
परमाणुगतस्पर्शेऽव्याप्तिः। तस्यातीन्द्रियतया<br>
त्वगिन्द्रियग्राह्यत्वाभावादित्याशङ्क्याह  चक्षुरग्राह्येति।<br>
चक्षुरिन्द्रियजन्यप्रत्यक्षाविषयः त्वगिन्द्रियजन्यप्रत्यक्षविषयश्च यो<br>
गुणविभाजको धर्मः तद्वत्त्वं स्पर्शस्य लक्षणम्। घटादिस्पर्शेषु<br>
स्पर्शत्वजातिः चक्षुरग्राह्या त्वग्ग्राह्य च भवति तद्वत्त्वं<br>
परमाणुगतस्पर्शेऽप्यस्तीति समन्वयः। त्वगिन्द्रियग्राह्यं<br>
सङ्ख्यात्वमादाय सङ्ख्यायामतिव्याप्तिवारणाय चक्षुरग्राह्येत्युक्तम्।<br>
चक्षुरग्राह्यमतीन्द्रियं धर्मत्वाधर्मत्वादिकमादाय<br>
धर्माधर्मादिष्वतिव्याप्तिवारणाय त्वगिन्द्रियग्राह्येत्युक्तम्।<br>
स्पर्शनिष्ठतया गृह्यमाणं गुणत्वं चक्षुरग्राह्यं त्वग्ग्रह्यं च भवतीति<br>
तद्बत्त्वमादाय सड्ख्यादौ अतिव्याप्तिवारणाय<br>
गुणविभाजकेत्युपाधिविशेषणम्। गुणत्वं तु न गुणविभाजकमिति<br>
भावः।</p>
<hr>
<p>{तर्कसङ्ग्रहः}</p>
<p>{पाकप्रक्रियानिरूपणम्}</p>
<p>{आन्ट्स्_२३     रूपादिचतुष्टयं पृथिव्यां पाकजमनित्यं च । अन्यत्रापाकजं नित्यमन्त्यं च । नित्यगतं नित्यम् । अनित्यगतमनित्यम् ॥}</p>
<p>रूपादिचतुष्टयं<br>
पृथिव्यां पाकजमनित्यम्। अन्यत्र अपाकजं नित्यमनित्यं च्<br>
नित्यगतं नित्यम्। अनित्यगतमनित्यम्।</p>
<p>{दीपिका}</p>
<p>पाकजमिति। पाकः<br>
तेजस्संयोगः। तेन पूर्वयपं नश्यति रूपान्तरमुत्पद्यत इत्यर्थः।<br>
तत्र परमाणुष्वेव पाकः न द्व्यणुकादौ। आमनिक्षिप्ते धटे<br>
परमाणुषु रूपान्तरोत्पत्तौ श्यामघटनाशे पुनः द्व्यणुकादिक्रमेण<br>
रक्तघटोत्पत्तिः। तत्र परमाणवः समवायिकारणम्। तेजस्संयोगः<br>
असमवायिकारणम्। अदृष्टादिकं निमित्तकारणम्। द्व्यणुकादिरूपे</p>
<p>कारणरूपं<br>
असमवायिकारणमिति पीलुपाकवादिनो वैशेषिकाः। पूर्वघटस्य<br>
नाशं विनैव अवयविनि अवयवेषु च परमाणुपर्यन्तेषु युगपत्<br>
रूपान्तरोत्पत्तिः इति पिठरपाकवादिनो नैयायिकाः। अत एव<br>
पार्थिवपरमाणुरूपादिकमनित्यमित्यर्थः। अन्यत्रेति। जलादावित्यर्थः।<br>
नित्यगतमिति। परमाणुगतमित्यर्थः। अनित्यगतमिति।<br>
द्व्यणुकादिगतमित्यर्थः। रूपादिचतुष्टयमुद्भूतं प्रत्यक्षम्।<br>
अनुद्भूतमप्रत्यक्षम्। उद्भूतत्वं प्रत्यक्षत्वप्रयोजको धर्मः।<br>
तदभावः अनुद्भूतत्वम्।</p>
<p>{प्रकाशिका}</p>
<p>परमाणुष्वेव पाक<br>
इति। परमाणुष्वेव पूर्वरूपपरावृत्त्यादिजनकतेजस्संयोग<br>
इत्यर्थः। एवकारव्यवच्छेद्यं</p>
<p>स्पष्टयति  न<br>
व्द्यणुकादाविति। आमनिक्षिप्ते घट इति। घटे आमनिक्षिप्ते सति<br>
श्यामघटनाशे परमाणुषु रूपान्तरोत्पत्तावित्यन्वयः। तत्र<br>
परमाणुरूप् अवयविनिपाकानङ्गीकारादाह  कारणरूपमिति।<br>
परमाणुष्वेव पाकं वदतां वैशेषिकाणामयमाशयः<br>
वेगातिशयवता तेजसा परमाणूनामभिघातसंयोगे सति अवश्यं<br>
तेषु क्रिया जायत् ततयो विभागः, तत आरम्भकसंयोगनाशे सति<br>
अवश्यं यावदवयविनाशः ततः स्वतन्त्रेषु परमाणुषु<br>
रूपान्तरोत्पत्तौ</p>
<p>पुनरदृष्टादिधटितसामग्रीवशात्परमाणुषु<br>
क्रियाविभागादिक्रमेण यथास्थितमपरावयविपर्यन्तमुत्पत्तिरिति।</p>
<p>अवयविन्यपि पाकं<br>
वदतां नैयायिकानां तु अवमाशयः  तेजसा<br>
परमाणूनामभिघातसंयोगेऽपि तस्य नियमत<br>
आरम्भकसंयोगप्रतिद्वन्द्विविभागजनकक्रियाजनकत्वे मानाभावेन<br>
अवयविन्यपि पाकस्वीकार उचितः। अत एवऽसोऽयं घटःऽ इति<br>
प्रत्याभिज्ञापि सङ्गच्छत् अनन्तावयविनाशाद्यकल्पनेन लाघवं चेति।<br>
न चावयविरूपं प्रति अवयवरूपस्य, तन्नाशं प्रति आश्रयनाशस्य च<br>
हेतुतायां व्यभिचार इति वाच्यम्। कार्यतावच्छेदककोटौ<br>
वैजात्यनिवेशनेन व्यभिचारवारणसम्भवात् । अन्यत्रेति<br>
जलादावित्यर्थ इति। यद्यपि रूपादिचतुष्टयं जलादौ बाधितम्,<br>
तथापि यथायोग्यमन्वये तात्पर्यम्। उद्भूतत्वमिति। उद्भूतत्वं<br>
जातिः। न च शुक्लत्वादिना साङ्कर्यम्। गुणसाङ्कर्यं न दोष<br>
इति नवीनमताभिप्रायकोऽयं ग्रन्थ इति न दोषः।</p>
<p>केचित्तु<br>
शुक्लत्वादिव्याप्यमनुद्भूतत्वं नाना। तदभावकूटवत्त्वमेव<br>
उद्भूतत्वमित्याहुः।</p>
<p>{बालप्रिया}</p>
<p>पूर्वरूपपरावृत्त्यादीति। परावृत्तिः  नाशः। आदिपदेन<br>
रूपान्तरोत्पत्तिः गृह्यत् तत्रेति व्याख्येयं पदम्। तस्य व्याख्यानं<br>
परमाणुरूप इति। परमाणुगते रूपे इत्यर्थः। ननु<br>
द्व्यणुकादिगतरूपे विजातीयतेजस्संयोगात्मकपाकस्यैव<br>
असमवायिकारणत्वसम्भवात्कारणरूपं<br>
असमवायिकारणमित्यसङ्गतमित्याशङ्क्याह  अवयविनि<br>
पाकानङ्गीकारादिति। पीलुपाकवादिवैशेषिकमते अवयविनि<br>
पाकवशात्पूर्वरूपादिपरावृत्तियपान्तरोत्पत्त्योः अनङ्गीकारात्<br>
तत्र रूपान्तरं प्रति पाकस्यासमवायिकारणत्वं न सम्भवतीति भावः।<br>
यावदवयविनाश इति। अन्त्यावयविपर्यन्तं नाश इत्यर्थः।<br>
आरम्भकसंयोगेत्यादि। द्व्यणुकाद्यारम्भको यः परमाणुसंयोगः<br>
तत्प्रतिद्वन्द्वी तस्य संयोगस्य विनाशको यो विभागः तज्जनिका या<br>
क्रिया तज्जनकत्व इत्यर्थः। वैजात्यनिवेशनेनेति।<br>
पाकजन्यरूपतद्विनाशयोरवृत्ति यद्वैजात्यं तदवच्छिन्नं प्रति<br>
अवयवरूपमाश्रयनाशश्च हेतुरिति भावः।</p>
<p>ऽअन्यत्र अपाकजं<br>
नित्यमनित्यं चऽ इति परममूलम्। अन्यत्र इत्यस्य<br>
जलादावित्यर्थः। पूर्ववाक्यात्रूपादिचतुष्टयमित्यनुवर्तन्  तथा<br>
च जलादौ विद्यमानं रूपादिचतुष्टयमपाकजमित्यर्थो लभ्यत्<br>
तदेतदसङ्गतम्। जलादौ रूपादिचतुष्टयाभावात् । जले<br>
गन्धरहितस्य रूपादित्रयस्यैव, तेजसि गन्धरसरहितस्य<br>
रूपस्पर्शद्विकस्यैव वायौ स्पर्शस्यैव सत्त्वातित्यत आह<br>
यद्यपीत्यादिना। यथायोग्यमन्वय इति। रूपादिचतुष्टयमित्यस्य<br>
रूपादिचतुष्टयघटकमित्यर्थः। तद्घटकं च त्रिकं द्वयमेकं च<br>
भवतीति नानुपपत्तिरिति भावः।</p>
<hr>
<p>{तर्कसङ्ग्रहः}</p>
<p>{सङ्ख्यानिरूपणम्}</p>
<p>{आन्ट्स्_२४     एकत्वादिव्यवहारहेतुः सङ्ख्या । नवद्रव्यवृत्तिरेकत्वादिपरार्धपर्यन्ता । एकत्वं नित्यमनित्यं च । नित्यगतं नित्यमनित्यगतमनित्यम् । द्वित्वादिकं तु सर्वत्रानित्यमेव ॥}</p>
<p>एकत्वादिव्यवहारहेतुः सङ्ख्या। नवद्रव्यवृत्तिः।<br>
एकत्वादिपरार्धपर्यन्ता। एकत्वं नित्यगतं नित्यम्।<br>
अनित्यगतमनित्यम्। द्वित्वादिकं तु सर्वत्रानित्यमेव्</p>
<p>{दीपिका}</p>
<p>सङ्ख्यां लक्षयति<br>
एकेति।</p>
<p>{प्रकाशिका}</p>
<p>मूले द्वित्वादिकं<br>
तु सर्वत्रानित्यमेवेति। हेतुभूतापेक्षाबुद्धिनाशेन<br>
द्वित्वादिनाशादिति भावः।</p>
<hr>
<p>{तर्कसङ्ग्रहः}</p>
<p>{परिमाणनिरूपणम्}</p>
<p>{आन्ट्स्_२५     मानव्यवहारकारणं परिमाणम् । नवद्रव्यवृत्ति । तच्चतुर्विधम् । अणु महद्दीर्घं ह्रस्वं चेति ॥}</p>
<p>मानव्यवहारासाधारणं कारणं परिमाणम्। नवद्रव्यवृत्ति।<br>
तच्चतुर्विधम्  अणुमहत्दीर्घंह्रस्वं चेति।</p>
<p>{दीपिका}</p>
<p>परिमाणं लक्षयति<br>
मानेति। परिमाणं विभजते  तच्चेति। भावप्रधानो निर्देशः।<br>
अणुत्वं महत्वं दीर्घत्वं ह्रस्वत्वं चेत्यर्थः।</p>
<p>{प्रकाशिका}</p>
<p>परिमाणस्य गुणिबोधकशब्दैः<br>
विभजनमसङ्गतम्। अतः दीपिकायां भावप्रधान इति।</p>
<p>{बालप्रिया}</p>
<p>ननु परिमाणस्य<br>
गुणत्वात्तद्विभागोऽपि गुणबोधकैः अणुत्वमहत्वादिशब्दैरेव<br>
कर्तव्यः, न तु परिमाणविशेषरूपगुणविशिष्टवाचकैः<br>
अणुमहदादिशब्दैः इति शङ्कायां समाधानमुक्तम्  दीपिकायां<br>
भावप्रधानो निर्देश इति। अणुमहदादयः शब्दाः मूले<br>
धर्मप्रधानकाः। तथा च तेषां शब्दानामणुत्वं<br>
महत्त्वमित्यादिपरिमाणरूपगुणा एवार्थ इति नानुपपत्तिः। तदाह<br>
परिमाणस्येति।</p>
<hr>
<p>{तर्कसङ्ग्रहः}</p>
<p>{पृथक्त्वनिरूपणम्}</p>
<p>{आन्ट्स्_२६     पृथग्व्यवहारकारणं पृथग्त्वम् । सर्वद्रव्यवृत्ति ॥}</p>
<p>पृथग्व्यवहारासाधारणं कारणं पृथक्त्वम्। सर्वद्रव्यवृत्ति।</p>
<p>{दीपिका}</p>
<p>पृथक्त्वं लक्षयति<br>
पृथगिति।ऽइदमस्मात्पृथक्ऽ इति व्यवहारकारणं<br>
पृथक्त्वमित्यर्थः।</p>
<hr>
<p>{तर्कसङ्ग्रहः}</p>
<p>{संयोगनिरूपणम्}</p>
<p>{आन्ट्स्_२७     संयुक्तव्यवहारहेतुः संयोगः । सर्वद्रव्यवृत्तिः ॥}</p>
<p>संयुक्तव्यवहारहेतुः संयोगः। सर्वद्रव्यवृत्तिः।</p>
<p>{दीपिका}</p>
<p>संयोगं लक्षयति<br>
संयुक्तेति।ऽइमौ संयुक्तौऽ इति व्यवहारहेतुरित्यर्थः।<br>
सङ्ख्यादिलक्षणे सर्वत्र् दिक्कालादौ अतिव्याप्तिवारणाय<br>
असाधारणेति विशेषणीयम्।</p>
<p>संयोगो द्विविधः<br>
कर्मजः संयोगजश्चेति। आद्यो हस्तक्रियया हस्तपुस्तकसंयोगः।<br>
द्वितीयो हस्तपुस्तक संयोगात्कायपुसतकसंयोगः। अव्याप्यवृत्तिः<br>
संयोगः। स्वात्यन्ताभावसमानाधिकरणत्वमव्याप्यवृत्तित्वम्।</p>
<p>{प्रकाशिका}</p>
<p>असाधारणेतीति।<br>
कालादेः साधारणकारणत्वेन तत्र नातिव्याप्तिरिति भावः।<br>
स्वात्यन्ताभावेति। स्वप्रतियोगित्व<br>
स्वसामानाधिकरण्योभयसम्बन्धेन अभाववत्त्वमिति निष्कर्षः।</p>
<p>{बालप्रिया}</p>
<p>स्वप्रतियोगित्वेति। स्वं कपिसंयोगाभावः, तत्प्रतियोगित्वं<br>
कपिसंयोगे, तथा स्वं कपिसंयोगाभावः, तदधिकरणवृक्षवृत्तित्वं<br>
च कपिसंयोग् तथा च<br>
स्वप्रतियोगित्वस्वाधिकरणवृत्तित्वोभयसम्बन्धेन<br>
कपिसंयोगाभावविशिष्टत्वं कपिसंयोगे अस्तीति<br>
तस्याव्याप्यवृत्तित्वम्। स्वप्रतियोगित्वसम्बन्धेन घटाभावविशिष्टस्य<br>
घटस्याव्याप्यवृत्तित्ववारणाय स्वसामानाधिकरण्यनिवेशः। घटस्य<br>
घटात्यन्ताभाव सामानाधिकरण्यं नास्तीति न दोषः।<br>
स्वाधिकरणवृत्तित्वसम्बन्धेन घटात्यन्ताभावविशिष्टस्य<br>
पटस्याव्याप्यवृत्तित्ववारणाय स्वप्रतियोगित्वनिवेशः। पटस्य<br>
घटाभावप्रतियोगित्वात्न दोषः।</p>
<hr>
<p>{तर्कसङ्ग्रहः}</p>
<p>{विभागनिरूपणम्}</p>
<p>{आन्ट्स्_२८     संयोगनाशको गुणो विभागः । सर्वद्रव्यवृत्तिः ॥}</p>
<p>संयोगनाशको<br>
गुणः विभागः। सर्वद्रव्यवृत्तिः।</p>
<p>{दीपिका}</p>
<p>विभागं लक्षयति<br>
संयोगेति। कालादौ अतिव्याप्तिवारणाय गुण इति। रूपादौ<br>
अतिव्याप्तिवारणाय संयोगनाशक इति।</p>
<p>विभागोऽति द्विविधः<br>
कर्मजः, विभागजश्चेति। आद्यः हस्तक्रियता हस्तपुस्तकाविभागः।<br>
द्वितीयः हस्तपुसतकविभागात्कायपुस्तकविभगाः।</p>
<p>{प्रकाशिका}</p>
<p>संयोगनाशक<br>
इतीति। न च तथापि संयोगे अतिव्याप्तिः। तस्य प्रतियोगिविधया<br>
नाशं प्रति कारणत्वादिति वाच्यम्।<br>
प्रतियोगितासम्बन्धानवच्छिन्ननाशनिष्ठजन्यतानिरूपितजनकत्वविवक्षणेनादोषादिति<br>
केचित् ।</p>
<p>परे तु<br>
संयोगनाशत्वावच्छिन्नकार्यतानिरूपितसमवायसम्बन्धावच्छिन्नकारणत्वम्<br>
इति निष्कर्षः। एतत्तत्पर्यग्राहकं गुणपदमित्याहुः।</p>
<p>विभाग इति।<br>
अयमप्यव्याप्यवृत्तिरिति बोध्यम्। आद्येति। आद्यत्वमिह<br>
स्वसमानाधिकरणपतनप्रतियोगिकध्वंसासमानकालिकत्वम्।<br>
द्वितीयपतनादीनां प्राथमिकपतनध्वंससमानकालिकत्वात्</p>
<p>निरास इति भावः।</p>
<p>{बालप्रिया}</p>
<p>न च तथापि<br>
संयाग इति। संयोगनाशकत्वं हि संयोगनाशजनकत्वम्। ध्वंसं<br>
प्रति प्रतियोगिनः कारणत्वात्संयोगनाशं प्रति संयोगोऽपि<br>
कारणम्। तथा च संयोगनाशजनकत्वं संयोगेऽस्तीति<br>
अतिव्याप्तिरित्यर्थः। प्रतियोगिविधयेति। प्रतियोगित्वेनेत्यर्थः।<br>
प्रतियोगितासम्बन्धानवच्छिन्नेति। प्रतियोगितासम्बन्धेन नाशं प्रति<br>
तादात्म्यसम्बन्धेन प्रतियोगी कारणमिति कार्यकारणभावात्<br>
संयोगनाशनिष्ठा या प्रतियोगितासम्बन्धावच्छिन्न कार्यता<br>
तन्निरूपिततादात्म्यसम्बन्धावच्छिन्नकारणतायाः संयोगे सत्त्वेऽपि<br>
प्रतियोगितासम्बन्धानवच्छिन्नसंयोगनाशनिष्ठजन्यतानिरूपितजनकता<br>
नास्तीति न संयोगेऽतिव्याप्तिरिति भावः।</p>
<p>परे त्विति।<br>
स्वरूपसम्बन्धेन संयोगनाशं प्रति समवायसम्बन्धेन विभागः<br>
कारणमिति कार्यकारणभावात्तदनुसादेण स्वरूपसम्बन्धावच्छिन्न<br>
संयोगनाशत्वावच्छिन्न<br>
कार्यतानिरूपितसमवायसम्बन्धावच्छिन्नकारणत्वं विभागलक्षणमत्र<br>
विवक्षितम्। संयोगे तु<br>
संयोगनाशनिष्ठप्रतियोगितासम्बन्धावच्छिन्नकार्यतानिरूपिततादात्म्यसम्बन्धावच्छिन्नकारणतायाः<br>
सत्त्वेऽपि उक्तविधकारणत्वाभावात्नातिव्याप्तिरिति भावः।<br>
एतत्तात्पर्यग्राहकमिति।<br>
समवायसम्बन्धावच्छिन्नकारणतातात्पर्यद्योतकमित्यर्थः।</p>
<p>आद्यत्वमिहेति।<br>
स्वसमानाधिकरणपतनप्रतियोगिकध्वंससमानकालिकं यत्यत्<br>
तद्भिन्नत्वमाद्यत्वमित्यर्थः।</p>
<p>स्वं द्वितीयपतनादि<br>
तत्समानाधिकरणं यताद्यपतनं तद्ध्वंससमानकालिकमेव<br>
द्वितीयपतनादि तद्भिन्नत्वं चाद्यपतने अस्तीति लक्षणसमन्वयः।</p>
<hr>
<p>{तर्कसङ्ग्रहः}</p>
<p>{परत्वापरत्वनिरूपणम्}</p>
<p>{आन्ट्स्_२९     परापरव्यवहारासाधारणकारणे परत्वापरत्वे । पृथिव्यादिचतुष्टयमनोवृत्तीति । ते द्विविधे दिक्कृते कालकृते च । दूरस्थे दिक्कृतं परत्वम् । समीपस्थे दिक्कृतमपरत्वम् । ज्येष्ठे कालकृथं परत्वम् । कनिष्ठे कालकृतमपरत्वम् ॥}</p>
<p>परापरव्यवहारासाधारणकारणे परत्वापरत्व् ते द्विविधे<br>
दिक्कृते कालकृते चेति। दूरस्थे दिक्कृतं परत्वम्। समीपस्थे<br>
दिक्कृतमपरत्वम्। ज्येष्ठे कालकृतं परत्वम्। कनिष्ठे कालकृतं<br>
अपरत्वम्।</p>
<p>{दीपिका}</p>
<p>परत्वापरत्वयोः<br>
लक्षणमाह  परापरेति। परव्यवहारासाधारणकारणं परत्वम्।<br>
अपरव्यवहारासाधारणकारणमपनरत्वमित्यर्थः। ते विभजते<br>
ते द्विविधे इति। दिक्कृतयोरुदाहरणमाह  दूरस्थ इति।<br>
कालकृते उदाहरति  ज्येष्ठ इति।</p>
<hr>
<p>{तर्कसङ्ग्रहः}</p>
<p>{गुरुत्वनिरूपणम्}</p>
<p>{आन्ट्स्_३०     आद्यपतनासमवायिकारणं गुरुत्वम् । पृथिवीजलवृत्ति ॥}</p>
<p>आद्यपतनासमवायिकारणं गुरुत्वम्। पृथिवीजलवृत्ति।</p>
<hr>
<p>{द्रवत्वनिरूपणम्}</p>
<p>{आन्ट्स्_३१     आद्यस्यन्दनासमवायिकारणं द्रवत्वं पृथिव्यप्तेजोवृत्ति । तद्द्विविधं सांसिद्धिकं नैमित्तिकं च । सांसिद्धिकं जले नैमित्तिकं पृथिवीतेजसोः । पृथिव्यां घृतादावग्निसंयोगजन्यं दरवत्वम् । तेजसि सुवर्णादौ ॥}</p>
<p>आद्यस्यन्दनासमवायिकारणं द्रवत्वम्। पृथिवीजलतेजोवृत्ति।<br>
तत्द्विविधम्  सांसिद्धिकं नैमित्तिकं चेति। सांसिद्विकं जल्<br>
नैकित्तिकं पृथिवीतेजसोः। पृथिव्यां घृतादौ अग्निसंयोगजं<br>
द्रवत्वम्। तेजसि सुवर्णादौ।</p>
<hr>
<p>{स्नेहनिरूपणम्}</p>
<p>{आन्ट्स्_३२     चूर्णादिपिण्डीभावहेतुर्गुणः स्नेहः । जलमात्रवृत्तिः ॥}</p>
<p>चूर्णादिपिण्डीभावहेतुः गुणः स्नेहः। जलमात्रवृत्तिः।</p>
<p>{दीपिका}</p>
<p>गुरुत्वं लक्षयति<br>
आद्येति। द्वितीयादिपतनस्य वेगासमवायिकारणत्वात्वेगे<br>
अतिव्याप्तिवारणाय आद्येति।</p>
<p>द्रवत्वं लक्षयति<br>
आद्येति। स्यन्दनम्  प्रस्रवणम्। तेजःसंयोगजं नैमित्तिकम्।<br>
तद्भिन्नं सांसिद्धिकम्। पृथिव्यां नैमित्तिकमुदाहरति<br>
घृतादाविति। तेजसि तदाह  सुवर्णादाविति।</p>
<p>स्नेहं लक्षयति<br>
चूर्णेति। कालादौ अतिव्याप्तिवारणाय गुणपदम्।<br>
रूपादावतिव्याप्तिवारणाय चूर्णादिपिण्डीभावेति।</p>
<p>{प्रकाशिका}</p>
<p>तदाहेति<br>
नैमित्तिकमाह इत्यर्थः।</p>
<p>पिण्डीभावेति<br>
पिण्डीभावः संयोगविशेषः।</p>
<hr>
<p>{तर्कसङ्ग्रहः}</p>
<p>{शब्दनिरूपणम्}</p>
<p>{आन्ट्स्_३३     श्रोत्रग्राह्यो गुणः शब्दः । आकाशमात्रवृत्तिः । स द्विविधो द्वन्यात्मको वर्णात्मकश्चेति । द्वन्यात्मको भेर्यादौ । वर्णात्मकः संस्कृतभाषादिरूपः ॥}</p>
<p>श्रोत्रग्राह्यो गुणः<br>
शब्दः। आकाशमात्रवृत्तिः। सः द्विविधः ध्वन्यात्मकः वर्णात्मकश्चेति।<br>
ध्वन्यात्मको भेर्यादौ। वर्णात्मकः संस्कृतभाषादिरूपः।</p>
<p>{दीपिका}</p>
<p>शब्दं लक्षयति<br>
श्रोत्रेति। शब्दत्वे अतिव्याप्तिवारणाय गुणपदम्।<br>
रूपादावतिव्याप्तिवारणाय श्रोत्रेति। शब्दः त्रिविधः  संयोगजः<br>
विभागजः शब्दजश्चेति। तत्र आद्यः भेरीदण्डसंयोगजन्यः। द्वितीयो<br>
वंशे पाट्यमाने दलद्वयविभागजन्यः चटचटशब्दः।<br>
भेर्यादिदेशमारभ्य श्रोत्रदेशपर्यन्तं द्वितीयादिशब्दाः शब्दजाः।</p>
<p>{प्रकाशिका}</p>
<p>भेरीदण्डसंयोगजन्य इति। आद्ये असमवायिकारणं<br>
भेर्याकाशसंयोगः, निमित्तकारणं भेरीदण्डसंयोगः। द्वितीये<br>
वंशदलाकाशविभागोऽसमवायिकारणम्, दलद्वयविभागो<br>
निमित्तकारणम्। तृतीये तु पूर्वपर्वृशब्दः असमवायिकारणम्।<br>
पवनादि निमित्तकारणमिति विवेकः।</p>
<hr>
<p>{तर्कसङ्ग्रहः}</p>
<p>{बुद्धिनिरूपणम्}</p>
<p>{आन्ट्स्_३४     सर्वव्यवहारहेतुर्बुद्धिर्ज्ञानम् । सा द्विविधा स्मृतिरनुभवश्च । संस्कारमात्रजन्यं ज्ञानं स्मृतिः । तद्भिन्नं ज्ञानमनुभवः ॥}</p>
<p>सर्वव्यवहारहेतुः<br>
गुणः ज्ञानं बुद्धिः।</p>
<p>{बुद्धिविभागः}</p>
<p>सा द्विविधा<br>
स्मृतिः अनुभवश्चेति। संस्कारमात्रजन्यं ज्ञानं स्मृतिः। तद्भिन्नं<br>
ज्ञानमनुभवः।</p>
<hr>
<p>{आन्ट्स्_३५[१]     स द्विविधो यथार्थोऽयथार्थश्च ।}</p>
<p>सः द्विविधः  यथार्थः अयथार्थश्चेति</p>
<p>{दीपिका}</p>
<p>बुद्धेः लक्षणमाह<br>
सर्वव्यवहारेति। कालादौ अतिव्याप्तिवारणाय गुण इति। रूपादौ<br>
अतिव्याप्तिवारणाय सर्वव्यवहार इति।ऽजानामिऽ<br>
इत्यनुव्यवसायगम्यं ज्ञानत्वमेव लक्षणमिति भावः।</p>
<p>बुद्धिं विभजते<br>
सेति। स्मृतेः लक्षणमाह  संस्कारेति। भावनाख्यः संस्कारः।<br>
संस्कारध्वंसे अतिव्याप्तिवारणाय ज्ञानमिति। अनुभवे<br>
अतिव्याप्तिवारणाय संस्कारजन्यमिति। प्रत्यभिज्ञायां<br>
अतिव्याप्तिवारणाय मात्रपदम्। अनुभवं लक्षयति। तद्भिन्नमिति।<br>
स्मृतिभिन्नं ज्ञानमनुभव इत्यर्थः। अनुभवं विभजते  स द्विविध<br>
इति।</p>
<p>{प्रकाशिका}</p>
<p>जानामीतीति। ज्ञानत्वमात्रं लक्षणम्।<br>
ऽजानामिऽ इत्यनुव्यवसायगम्यत्वं तु ज्ञानत्वस्य<br>
प्रमाणसिद्धत्वसूचनाय् तथा हि ऽघटं जानामिऽ<br>
इत्याद्यनुगतानुव्यवसायस्यानुगतधर्ममन्तरानुपपन्नेत्वेन तस्य<br>
स्वीकर्तव्यत्वेन लाघवात्जातित्वसिद्धिः। इत्थं च मूले<br>
सर्वव्यवहारहेतुः इति बुद्धेः स्वरूपकथनमिति भावः।</p>
<p>संस्कारस्य<br>
त्रिविधत्वादाह  भावनाख्य इति। प्रत्यभिज्ञायामतिव्याप्तीति।<br>
ऽसोऽयं देवदत्तःऽ इति प्रत्यभिज्ञायां<br>
तद्देशकालवृत्तित्वरूपतत्तासंस्कारजन्यत्वस्य सत्त्वेन<br>
तत्रातिव्यप्तिरिति भावः। मात्रीतीति। यद्यपि संस्कारमात्रजन्यत्वं<br>
संस्कारेतराजन्यत्वे सति संस्कारजन्यत्वम्। तच्च स्मृतौ असम्भवि।<br>
तत्र संस्कारेतरात्मादिजन्यत्वस्य सत्त्वात् । तथापि चक्षुराद्यजन्यत्वे<br>
सति संस्कारजन्यत्वे तात्पर्यमवसेयम्।</p>
<p>{बालप्रिया}</p>
<p>ननु<br>
ज्ञानत्वजातिमत्त्वस्यैव ज्ञानलक्षण्त्वे मूले सर्वव्यवहारहेतुः इति<br>
गुरुलक्षणं कुतः प्रोक्तमित्याशङ्क्य मूलं न लक्षणपरम्, किं तु<br>
स्वरूपपरम्। अतो नानुपपत्तिरित्याह  इत्थं चेति। ज्ञानत्वस्यैव<br>
ज्ञानलक्षणत्व इत्यर्थः।</p>
<p>तद्देशकालवृत्तित्वेति।<br>
तद्देशकालवृत्तित्वरूपा या तत्ता तद्विषयकसंस्कारजन्यत्वस्येत्यर्थः।<br>
तथापि चक्षुराद्यजन्यत्वमिति। प्रत्यभिज्ञा तु<br>
संस्कारसहकृतचक्षुरदिजन्येति चक्षुराद्यजन्यत्वाभावात्न तत्र<br>
अतिव्याप्तिरिति भावः।</p>
<hr>
<p>{तर्कसङ्ग्रहः}</p>
<p>{यथार्थानुभवलक्षणम्}</p>
<p>{आन्ट्स्_३५[२]     तद्वति तत्प्रकारकोऽनुभवो यथार्थः । यथा रजत इदं रजतमिति ज्ञानम् । स एव प्रमेत्युच्यते ।}</p>
<p>तद्वति<br>
तत्प्रकारकानुभवो यथार्थः। सैव प्रमेत्युच्यत्</p>
<p>{दीपिका}</p>
<p>यथार्थानुभवस्य<br>
लक्षणमाह  तद्वतीति। ननुऽघटे घटत्वम्ऽ इति प्रमायामव्याप्तिः।<br>
घटत्वे घटाभावादिति चेत् न्  यत्र यत्सम्बन्धोऽस्ति तत्र<br>
तत्सम्बन्धानुभवः इत्यर्थात्घटत्वे घटसम्बन्धोऽस्तीति<br>
नाव्याप्तिः। सैवेति। यथार्थानुभव एव शास्त्रे प्रमा इत्युच्यत<br>
इत्यर्थः।</p>
<p>{प्रकाशिका}</p>
<p>मूले तद्वति<br>
तत्प्रकारकानुभव इति। सप्तम्यर्थो विशेष्यित्वं<br>
आश्रयतासम्बन्धेनानुभवान्वयी। तथा च तद्वद्विशेष्यक<br>
तत्प्रकारकानुभवत्वं यथार्थानुभवस्य लक्षणम्। तत्पदार्थः प्रकारः,<br>
तद्वत्तवं प्रकारतावच्छेदकसम्बन्धेन ग्राह्यम्। तेन कालिकसम्बन्धेन<br>
शुक्त्यादौ रजतत्वसत्त्वेऽपिऽइदं रजतम्ऽ इति भ्रमे<br>
नातिव्याप्तिः। न च तथापि रङ्गत्वेन रजतावगाहिनि, रजतत्वेन<br>
च रङ्गावगाहिनिऽहमे रङ्गरजतेऽ<br>
इत्याकारकसमूहालम्बनभ्रमेऽतिव्याप्तिः। तत्र<br>
रङ्गविशेष्यकत्वरङ्गत्वप्रकारकत्वयोः<br>
रजतविशेष्यकत्वरजतत्वप्रकारनकत्वयोश्च सत्त्वादिति वाच्यम्।<br>
तद्वद्विशेष्यकत्वावच्छिन्नतत्प्रकारकत्वविशिष्टानुभवत्वरूपार्थवि वक्षणेन<br>
अदोषात् । तथा हि  ययोः विषयतयोः निरूप्यनिरूपकभावः<br>
तन्निरूपितविषयितयोः अवच्छेद्यावच्छेदकभाव इति सिद्धान्तः।<br>
दर्शितभ्रमेरङ्गत्वप्रकारतायां राङ्गविशेष्यतानिरूपितत्वस्य,<br>
रजतत्वप्रकारतायां रजतविशेष्यतानिरूपितत्वस्य च अभावेन<br>
रङ्गविशेष्यकत्वावच्छिन्नरङ्गत्वप्रकारकत्व<br>
रजतविशेष्यकत्वावच्छिन्नरजतत्वप्रकारकत्वयोश्च असत्त्वात्<br>
नातिव्याप्तिः। स्मृतिव्यावृत्तये अनुभवत्वनिवेशः। एतत्फलं<br>
अनुपदमेव स्फटीभविष्यति।</p>
<p>ननुऽतद्वतिऽ इत्यस्य<br>
ऽअधिकरणेऽ इत्यर्थकतयाऽघटे घटत्वम्ऽ इति प्रमायामव्याप्तिः।<br>
आधेयताया वृत्त्यनियामकतया तेन सम्बन्धेन<br>
घटरूपप्रकाराधिकरणाप्रसिद्धेः इत्याशयेन शङ्कते  ननु घटे<br>
घटत्वामिति इति।</p>
<p>ऽतद्वतिऽ इत्यस्य<br>
तत्सम्बन्धिनीत्यर्थः। एवं च घटत्वस्यापि घटसम्बन्धितया<br>
तादृशप्रमायामाधेयतया</p>
<p>घटसम्बन्धिघटत्वविशेष्यकत्वावच्छिन्नघटप्रकारकत्वस्य सत्त्वात्<br>
नाव्याप्तिरिति समाधत्तेयत्रेति। यथार्थानुभव एवेति। एवकारेण<br>
यथार्थस्मृतिव्यवच्छेदः। यथार्थज्ञानभात्रस्य प्रमात्वे स्मृतिकरणस्य<br>
प्रमाणान्तरतापत्तेः इति भावः।</p>
<p>{बालप्रिया}</p>
<p>सप्तम्यर्थो<br>
विशेष्यित्वमिति।ऽतद्वतिऽ इत्यत्र तच्छब्दः प्रकारीभूतधर्मपरः।<br>
सप्तम्यर्थो विशेष्यित्वम्। तत्र प्रकृत्यर्थस्य तद्वत्पदार्थस्य<br>
निरूपितत्वसम्बन्धेन अन्वयः। विशेष्यित्वस्य आश्रयतासम्बन्धेन<br>
अनुभवे अन्वयः। तथा च तद्वन्निरूपितविशेष्यित्वाश्रयः<br>
तन्निष्ठप्रकारतानिरूपकः अनुभवः यथार्थः।<br>
तद्वन्निष्ठविशेष्यतानिरूपकत्वे सति तन्निष्ठप्रकारतापनिरूपकत्वे<br>
सति अनुभवत्वं यथार्थानुभवस्य लक्षणम्।ऽअयं घटऽ इति प्रमायां<br>
घटत्ववद्घटनिष्ठविशेष्यतानिरूपकत्वं<br>
घटत्वनिष्ठप्रकारतानिरूपकत्वमनुभवत्वं च अस्तीति<br>
लक्षणसमन्वयः। स्मृतौ अतिव्याप्तिवारणाय अनुभवत्वनिवेशः।<br>
शुक्तिरजतभ्रमे रजतत्वनिष्ठप्रकारतानिरूपकत्वे सति अनुभवत्वस्य<br>
सत्त्वात्</p>
<p>अतिव्याप्तिः स्यात्<br>
इति तद्वारणाय तद्वन्निष्ठविशेष्यतानिरूपकत्वनिवेशः।<br>
शुक्तिरजतभ्रमे तु रजतत्वाभाववच्छुक्तिनिष्ठविशेष्यताकत्वनिवेशः।<br>
शुक्तिरजतभ्रमे तु रजतत्वाभाववच्छक्तिनिष्ठाविशेष्यताकत्वमेवास्ति,<br>
न तु रजतत्ववद्रजतविशेष्यकत्वमिति नातिव्याप्तिः।<br>
तद्वद्विशेष्यकत्वे सति अनुभवत्वमात्रोक्तौ शुक्तौऽइदं रजतम्ऽ<br>
इत्ययथार्थानुभवे अतिव्याप्तिः। तत्प्रकारकत्वदलाभावे तत्पदेन<br>
प्रकार एव ग्राह्य इति नियमालाभेन तच्छब्देन शुक्तित्वे गृहीते<br>
शुक्तित्ववद्विशेष्यकत्वानुभवत्वयोः तत्र सत्त्वात् । तद्वारणाय<br>
तत्प्रकारकत्वपदम्। तन्निवेशे च एकत्र उच्चरितयोः तच्छब्दयोः<br>
एकार्थबोधकत्वमिति नियमेन प्रथमगृहीततत्पदार्थस्यैव<br>
द्वितीयतत्पदेनापि ग्राह्यतया प्रथमतत्पदगृहीतशुक्तित्वप्रकारकत्वस्य<br>
निरुक्तानुभवे अभावात्न अतिव्याप्तिः इति केचित् । वस्तुतस्तु<br>
रजत एव द्रव्यमिति ज्ञाने १ अजतत्वप्रमात्वापत्तिः, अतः<br>
तत्प्रकारकत्वनिवेशः स्पष्टं चेदं दिनकर्यादौ।</p>
<p>ननु शुक्तेऽपि<br>
कालिकसम्बन्धेन रजतत्ववत्त्वात्<br>
रजतत्ववच्छुक्तिविशष्यकत्वरजत्वप्रकारकत्वयोःऽइदं रजतम्ऽ<br>
इति भ्रमेऽपि सत्त्वात्तत्रातिव्याप्तिरित्यत आह  तद्वत्त्वं<br>
प्रकारतावच्छेदकसम्बन्धेन ग्राह्यमिति। प्रकृते समवायसम्बन्धः<br>
प्रकारतावच्छेदकसम्बन्धः। तेन सम्बन्धेन रजतत्ववत्रजतमेव, न<br>
तु शुक्तिः। रजतविशेष्यकत्वं च रजतभ्रमे नास्तीति<br>
नातिव्याप्तिरिति भावः।</p>
<p>१.रजतत्वप्रमात्वापत्तिरिति। रजतत्ववद्विशेष्यकत्वादिति<br>
भावः।</p>
<p>न च तथापीत्यादि।<br>
पुरतः अवस्थितयोः रजतरङ्गयोः इन्द्रियसन्निकृष्टयोः सतोः<br>
रजते रङ्गत्वं रङ्गे रजतत्वं चावगाहमानःऽइमे<br>
रङ्गरजतेऽ इत्याकारकः यः समूहालम्बनभ्रमः तत्रातिव्याप्तिः।<br>
तस्मिन् भ्रमे रङ्गं रजतं च उभयं विशेष्यम्। रङ्गत्वं रजतत्वं<br>
च उभयं प्रकारः। तथा च रङ्गत्ववद्रङ्गविशेष्यकत्वस्य<br>
रजतत्ववद्रजतविशेष्यकत्वस्य रङ्गत्वप्रकारकत्वस्य<br>
रजतत्वप्रकारकत्वस्य च सत्त्वातिति शङ्कितुराशयः।<br>
नानामुख्यविशेष्यकं ज्ञानं समूहालम्बनमित्युच्यत्</p>
<p>समाधत्ते<br>
तद्वद्विशेष्यकत्वावच्छिन्नेत्यादिना। तद्वद्विशेष्यकत्वावच्छिन्नं यत्<br>
तत्प्रकारकत्वं तदाश्रयानुभवत्वं यथार्थानुभवत्वम्।<br>
विशेष्यताप्रकारतयोः निरूप्यनिरूपकभावे सत्येव<br>
विशेष्यित्वप्रकारित्वयोः अवच्छेद्यावच्छेदकभावो भवति।<br>
उक्तसमूहालम्बनभ्रमे यद्यपि रङ्गत्वं रजतत्वमुभयं प्रकारः, यथापि<br>
रङ्गत्वं रजतांशे प्रकारः रजतत्वं रङ्गांशे प्रकार इति<br>
रङ्गत्वनिष्ठप्रकारता रजतनिष्ठविशेष्यतानिरूपिता न तु<br>
रङ्गत्ववद्रङ्गनिष्ठविशेष्यतानिरूपिता। एवं रजतत्वनिष्ठप्रकारता<br>
रङ्गनिष्ठविशेष्यतानिरूपिता न तु<br>
रजतत्ववद्रजतनिष्ठविशेष्यतानिरूपिता। तथा च<br>
रङ्गत्वनिष्ठप्रकारतारङ्गनिष्ठविशेष्यतयोः<br>
निरूप्यनिरूपकाभावात्,<br>
रजतत्वनिष्ठप्रकारतारजतनिष्ठविशेष्यतयोः तदभावाच्च<br>
रङ्गत्वनिरूपितप्रकारित्व  रङ्गनिरूपितविशेष्यितयोः<br>
रजतत्वनिरूपितप्रकारित्वरजतनिरूपितविशेष्यित्वयोश्च<br>
अवच्छेद्यावच्छेदकभावाभावात्<br>
रङ्गत्वप्रकारकत्वावच्छिन्नरङ्गविशेष्यकत्वस्य<br>
रजतत्वप्रकारकत्वावच्छिन्नरजतविशेष्यकत्वस्य च उक्तसमूहालम्बनभ्रमे<br>
अभावात्नातिव्याप्तिरिति भावः। अनुपदमेव स्फटीभविष्यतीति।<br>
ऽयथार्थानुभव एव शास्त्रे प्रमा इत्युच्यतऽ इति<br>
दीपिकाग्रन्थव्याख्यानावसर इत्यर्थः।</p>
<p>अधिकरणे<br>
इत्यर्थकतयेति। तथा च प्रकारतावच्छेदकसम्बन्धेन<br>
प्रकाराधिकरणविशेष्यकानुभवः यथार्थ इति</p>
<p>लभ्यत्ऽघटे<br>
घटत्वम्ऽ इति प्रमायां घटत्वं विशेष्यम्, तत्र आधेयतासम्बन्धेन<br>
घटः प्रकारः। प्रकारतावच्छेदकसम्बन्धः आधेयता। आधेयत्वं<br>
वृत्त्यनियामकम् (आधेयत्वानियामकम्)। अतः आधेयतासम्बन्धेन<br>
प्रकारीभूतघटाधिकरणाप्रसिद्ध्या प्रमालक्षणस्य<br>
तादृशप्रमायामव्याप्तिरिति शङ्कितुराशयः।</p>
<p>तद्वतीत्यस्य<br>
तत्सम्बन्धिनीत्यर्थ इति।<br>
तत्प्रतियोगिकप्रकारतावच्छेदकसम्बन्धानुयोगिनीत्यर्थ इति<br>
भावः। तथा चऽतद्वतिऽ इत्यस्य यदि<br>
तन्निष्ठप्रकारतावच्छेदकसम्बन्धावच्छिन्नाधेयतानिरूपिताधिकरणतावानित्यर्थः<br>
स्यात्, तदा आधेयताया वृत्त्यनियामकतया<br>
घटनिष्ठाधेयतासम्बन्धावच्छिन्नाधेयतानिरूपिताधिकरणत्वाप्रसिद्ध्या<br>
अव्याप्तिः स्यात् । सोर्ऽथस्तु प्रकृते न विवक्षितः। आधेयतासम्बन्धेन<br>
घटसम्बन्धि घटत्वं भवतीति<br>
१ हटसम्बन्धिघटत्वविशेष्यकत्वावच्छिन्नघटप्रकारकत्वस्यऽघटे<br>
घटत्वम्ऽ इति प्रमायां सत्त्वात्नाव्याप्तिरिति समाधातुराशयः।</p>
<p>यथार्थज्ञानमात्रस्य<br>
प्रमात्व इति। यदि अनुभवत्वमनिवेश्य यथार्थज्ञानत्वं प्रमात्वं<br>
इत्युच्यते तर्हि स्मृतेरपि यथार्थज्ञानत्वात्प्रकात्वं प्रसज्येत् न<br>
चेष्टापत्तिः। प्रत्यक्षादिप्रमितिविलक्षणस्मृतिरूपप्रमाकरणस्य<br>
विलक्षणस्य पञ्चमप्रमाणस्य आवश्यकतया प्रमाणानि चत्वारीति<br>
सूत्रकारोक्त्यसाङ्गत्यापत्तेरिति भावः।</p>
<hr>
<p>{तर्कसङ्ग्रहः}</p>
<p>{अयथार्थानुभवलक्षणम्}</p>
<p>{आन्ट्स्_३५[३]     तदभाववति तत्प्रकारकोऽनुभवोऽयथार्थः । यथा शुक्ताविदं रजतमिति ज्ञानम् ॥}</p>
<p>तदभाववति तत्प्रकारकानुभवोऽयथार्थः।<br>
सैव अप्रमा इत्युच्यत् (स एव भ्रम इत्युच्यते)।</p>
<p>{दीपिका}</p>
<p>अयथार्थानुभवं लक्षयति  तदभाववतीति।<br>
ननुऽइदं संयोगीऽ ति प्रमायामतिव्याप्तिरिति चेत् न्<br>
यदवच्छेदेन यत्सम्बन्धाभावः तदवच्छेदेन तत्सम्बन्धज्ञानस्य<br>
विवक्षितत्वात् । संयोगाभावावच्छेदेन संयोगज्ञानस्य</p>
<p>१. घटसम्बन्धीति।<br>
घटप्रत्तियोगिकाधेयतासम्बन्धानुयोगीत्यर्ःथ्</p>
<p>{प्रकाशिका}</p>
<p>अतिव्याप्तिरिति।<br>
संयोगाभाववति संयोगप्रकारकत्वस्य सत्त्वादिति भावः।<br>
यदवच्छेदेनेति। यदवच्छेदेन<br>
यत्सम्बधावच्छिन्नप्रतियोगिताकयदभावः तदवच्छेदेन तत्सम्बन्धेन<br>
तत्प्रकारकानुभवस्य विवक्षितत्वादित्यर्थः।<br>
संयोगाभावावच्छेदेनेति। संयोगाभावावच्छेदकावच्छेदेनेत्यर्थः।<br>
संयोगावच्छेदेनेति। संयोगावच्छेदकावच्छेदेनेत्यर्थः।<br>
संयोगसम्बन्धस्येति। समवायसम्बन्धेन संयोगस्येत्यर्थः।</p>
<p>अत्रेदमवधेयम्<br>
इदमव्याप्यवृत्तिसंयोगादिप्रकारकभ्रमानुरोधेन्<br>
व्याप्यवृत्तिरजतत्वादिप्रकारकभ्रमलक्षणं तु<br>
तत्सम्बन्धावच्छिन्नप्रतियोगिताकतदभाववान् यः<br>
तद्विशेष्यकत्वावच्छिन्नतत्सम्बन्धावच्छिन्न<br>
तत्प्रकारकत्वविशिष्टानुभवत्वम्। प्रतियोगितायां प्रकारतावच्छेदक<br>
सम्बन्धावच्छिन्नत्वनिवेशात्ऽपर्वतो वह्निमान्ऽ इति प्रमायां<br>
समवायावच्छिन्नवह्न्यभाववत्पर्वतविशेष्यकत्वस्य सत्त्वेऽपि<br>
नातिव्याप्तिः।<br>
विशेष्यित्वप्रकारित्वयोरवच्छेद्यावच्छेदकभावविवक्षणेनऽइमे<br>
रङ्गरजतेऽ इत्याकारकप्रमायां<br>
रङ्गत्वाद्यभाववद्रजतादिविशेष्यकत्वरङ्गत्वादिप्रकारकयोः<br>
सत्त्वेऽपि नातिव्याप्तिः इत्यलमतिविस्तरेण् ।</p>
<p>{बालप्रिया}</p>
<p>संयोगाभाववतीति। संयोगस्याव्याप्यवृत्तित्वात्<br>
संयोगवत्यपि संयोगाभावस्य सत्त्वात्ऽइदं संयोगिऽ इति<br>
प्रमायां संयोगाभाववति संयोगप्रकारकत्वसत्त्वात्तदभाववति<br>
तत्प्रकारकत्वरूपभ्रमलक्षणातिव्याप्तिरिति भावः। यदवच्छेदेनेत्यादि।<br>
मूलावच्छेदेन समवायसम्बन्धावच्छिन्नकपिसंयोगाभावः वृक्षे<br>
वर्तते तदवच्छेदेन चेत्कपिसंयोगावगाहि ज्ञानं भवति तर्हि<br>
तज्ज्ञानं भ्रमः। अग्रावच्छेदेन कपिसंयोगज्ञानं तु प्रमैव,<br>
तदवच्छेदेन कपिसंयोगाभावविरहात् । अग्रावच्छेदेन<br>
कपिसंयोगवति वृक्षे तदवच्छेदेनैव</p>
<p>समवायातिरिक्तसम्बन्धावच्छिन्नकपिसंयोगाभावसत्त्वातग्रे<br>
वृक्षः कपिसंयोगीति प्रमायाः भ्रमत्वापत्तिः। तद्वारणाय<br>
यत्सम्बन्धावच्छिन्नेति। मूलावच्छेदेन रमवायसम्बन्धावच्छिन्न<br>
कपिसंयोगाभाववति वृक्षे कालिकसम्बन्धेन<br>
कपिसंयोगप्रकारकप्रमायामतिव्याप्तिवारणाय तत्सम्बन्धेनेत्युक्तम्<br>
ननुऽसंयोगाभावावच्छेदेन संयोगज्ञानस्यऽ इति<br>
दीपिकोक्तिरयुक्ता; मूले वृक्षः कपिसंयोगीति भ्रमात्मकज्ञानस्य<br>
मूलावच्छेदेन कपिसंयोगावगाहित्वेऽपि संयोगाभावावच्छेदेन<br>
संयोगावगाहित्वाभावात् । न हि संयोगस्य<br>
संयोगाभावोऽवच्छेदकः, १ अथा अप्रतीतेः इत्यतो व्याचष्टे<br>
संयोगाभावावच्छेदकावच्छेदेनेत्यर्थ इति।<br>
संयोगाभावस्यावच्छेदको यः मूलादिः तदवच्छेदेनेत्यर्थः।<br>
संयोगावच्छेदकावच्छेदेनेति। संयोगस्य अवच्छेदकः यः अग्रादिः<br>
तदवच्छेदेनेत्यर्थः।</p>
<p>ननु<br>
अव्याप्यवृत्तिपदार्थम्प्रकारकभ्रमस्य सावच्छिन्नविषयकत्वेऽपि<br>
व्याप्यवृत्तिरजतत्वादिप्रकारकभ्रमस्य तदभावात्<br>
यदवच्छेदेनेत्यादिनिरुक्तभ्रमलक्षणं सर्वभ्रमानुयायि न भवतीत्यत<br>
आह  अत्रेदमवधेयमिति। तत्सम्बन्धावच्छिन्नेत्यादि। शुक्तौ<br>
इन्द्रियसन्निकृष्टायां यःऽइदं रजतम्ऽ इति भ्रमः तत्र समन्वयः<br>
क्रियत् समवायसम्बन्धावच्छिन्न</p>
<p>प्रतियोगितकरजतत्वाभाववान् पुरोवर्तिशुक्तिरूपपदार्थः।<br>
तद्विशेष्यकत्वे सति रजतत्वप्रकारकत्वमुक्तभ्रमेऽस्ति इति ।<br>
प्रकारतावच्छेदकसम्बन्धावच्छिन्नत्वं यदि प्रतियोगितायां न<br>
निवेश्यते तदा</p>
<p>यत्किञ्चित्सम्बन्धावच्छिन्नप्रतियोगिताकतदभाववान् यः<br>
तद्विशेष्यकत्वावच्छिन्नतत्प्रकारकत्वविशिष्टानुभवत्वं भ्रमस्य लक्षणं<br>
स्यात् । तथा सतिऽपर्वतो वह्निमान्ऽ इति प्रमायामतिव्याप्तिः।<br>
तथा हि  तत्पदेन वह्निरूपः प्रकारः गृहीतश्चेत्तस्य संयोगेन<br>
पर्वते सत्त्वेऽपि समवायेन सत्ता नास्ति। अतः<br>
समवायसम्बन्धावच्छिन्नवह्न्यभाववान् यः</p>
<p>१. तथा अप्रतीतेरिति।<br>
संयोगावच्छेदकतया संयोगाभावस्याप्रतीतेरित्यर्थः।</p>
<p>पर्वतः तद्विशेष्यकत्वे<br>
सति वह्निप्रकारकत्वंऽपर्वतो वह्निमान्ऽ इति प्रमायामस्तीति।<br>
प्रकारतावच्छेदकसम्बन्धावच्छिन्नत्वनिवेशे तु संयोगसम्बन्धस्यैव<br>
प्रकारतावच्छेदकतया तदवच्छिन्नप्रतियोगिताकवह्न्यभाववान्<br>
विशेष्य पर्वतो न भवतीति<br>
प्रकारतावच्छेदकसम्बन्धावच्छिन्नप्रतियोगिताकतदभाववद्विशेष्यकत्वं<br>
ऽपर्वतो वह्निमान्ऽ इति प्रमायां नास्तीति नातिव्याप्तिरिति<br>
भावः।</p>
<p>विशेष्यित्वप्रकारित्वयोरिति। तथा च<br>
विशेष्यित्वप्रकारित्वयो अवच्छेद्यावच्छेदकभावाविवक्षणे<br>
तदभाववद्विशेष्यकः तत्प्रकारकानुभवः भ्रम इत्येतावन्मात्रोक्तौ<br>
रङ्गे रङ्गत्वं रजते रजतत्वं चावगाहमानः यःऽइमे<br>
रङ्गरजतेऽ इति प्रमात्मकानुभवः तत्र रङ्गं रजतं च<br>
विशेष्यम्, रङ्गत्वं रजतत्वं च प्रकार इति तत्पदेन<br>
रङ्गत्वग्रहणे तदभाववत्रजतमुक्तप्रमायां विशेष्यं भवति<br>
रङ्गत्वं च प्रकारो भेवतीति रङ्गत्वाभाववद्रजतविशेष्यकत्वं<br>
रङ्गत्वप्रकारकत्वं चास्ति, एवं रजतत्वाभाववद्रङ्गविशेष्यकत्वं<br>
रजतत्वप्रकारकत्वं चास्तीत्यतिव्याप्ति स्यात् । अतस्तयोः<br>
अवच्छेद्यावच्छेदकाभावविवक्षा। तथा च तदभाव वद्विशेष्यकत्वावच्छिन्नं<br>
यत्तत्प्रकारकत्वं तद्विशिष्टानुभवः भ्रम इति लक्षणं भवति।<br>
उक्तसमूहालम्बनप्रमायां<br>
रङ्गत्वनिष्ठप्रकारतरङ्गत्ववद्रङ्गनिष्ठविशेष्यतानिरूपिता, न<br>
तु रङ्गत्वाभाववद्रजतनिष्ठविशेष्यतानिरूपिता, रजते<br>
रङ्गत्वस्याप्रकारत्वात् । एवं च<br>
रङ्गत्वनिष्ठप्रकारतारजतनिष्ठविशेष्यतयोर्निंरूप्य<br>
निरूपकभावाभावतरङ्गत्वप्रकारकत्वरङ्गत्वाभाववद्रजतविशेष्यकत्वयोः<br>
अवच्छेद्यावच्छेदकभावो नास्ति। ययोर्विषयतयोः निरूप्यनिरूपकभावः<br>
तन्निरूपितविषयितयोरेव अवच्छेद्यावच्छेदकभाव इति नियमात् ।<br>
एवं च रङ्गत्वाभाववद्विशेष्यकत्वावच्छिन्नरङ्गत्वप्रकारकत्वस्य<br>
रजतत्वाभाववद्विशेष्यकत्वावच्छिन्नरजतत्वप्रकारकत्वस्य</p>
<p>चोक्तसमूहालम्बनप्रमायामभावान्नातिव्यापितरिति भावः।<br>
प्रकारताविशिष्टविशेष्यतानिरूपकत्वे सत्यनुभवत्वं भ्रमस्य लक्षणम्।<br>
विशेष्यतायां प्रकारतावैशिष्ट्यं च<br>
१ वावच्छेदकसम्बन्धावच्छिन्नप्रतियोगिताकस्वाश्रयाभाववन्निष्ठत्वस्वनिरूपितत्वोभयसम्बन्धेनेति<br>
निष्कर्षः।</p>
<hr>
<p>{तर्कसङ्ग्रहः}</p>
<p>{यथार्थानुभवविभागः}</p>
<p>{आन्ट्स्_३६     यथार्थानुभवश्चतुर्विधः प्रत्यक्षानुमित्युपमितिशब्दभेदात् । तत्करणमपि चतुर्विधं प्रत्यक्षानुमानोपमानशब्दभेदात् ॥}</p>
<p>यथार्थानुभवः<br>
चतुर्विधः  प्रत्यक्ष  अनुमिति  उपमिति  शब्दभेदात् । तत्करणमपि<br>
चतुर्विधम्  प्रत्यक्ष  अनुमान  उपमान  शब्दभेदात् ।</p>
<p>{दीपिका}</p>
<p>यथार्थानुभवं<br>
विभजत् यथार्थेति। प्रसङ्गात्प्रमाकरणं विभजते<br>
तत्करणमपीति। प्रकाकरणमित्यर्थः। प्रमायाः करणं प्रमाणमिति<br>
प्रमाणसामान्यलक्षणम्।</p>
<p>{प्रकाशिका}</p>
<p>प्रसङ्गादिति।<br>
स्मृतस्य उपेक्षानर्हत्वं प्रसङ्गः तस्मादित्यर्थः।<br>
सामान्यतोऽवगतस्यैव विशेषरूपेण प्रतिपादनं सम्भवतीति<br>
सामान्यलक्षणं स्फुटयति  प्रमायाः करणं प्रमाणमिति।</p>
<p>{बालप्रिया}</p>
<p>स्मृतस्येति।<br>
प्रमायाः लक्षणे उक्ते तत्करणं स्मृतं भवतीति तस्य उपेक्षा न युक्तेति<br>
भावः।</p>
<p>१. स्वावच्छेदकेति।<br>
शुक्ताविदं रजतमिति भ्रमे एवं समन्वयः  स्वं रजतत्वनिष्ठप्रकारता<br>
तदवच्छेदकसम्बन्धः समवायसम्बन्धः तदवच्छिन्नप्रतियोगिताकः<br>
स्वाश्रयस्य प्रकारताश्रयस्य रजतत्वस्य अभावः तद्वच्छुक्तिनिष्ठत्वं<br>
विशेष्यतायाम्; एवं स्वं रजत्वनिष्ठप्रकारता तन्निरूपितत्वं च<br>
शुक्तिनिष्ठविशेष्यतायाम्। तथा च उक्तोभयसम्बन्धेन<br>
रजतत्वनिष्ठप्रकारताविशिष्टा या शुक्तिनिष्ठा विशेष्यता<br>
तन्निरूपकत्वे सति अनुभवत्वमिदं रजतमिति भ्रमेऽस्तीति।</p>
<hr>
<p>{तर्कसङ्ग्रहः}</p>
<p>{करणलक्षणम्}</p>
<p>{आन्ट्स्_३७     असाधारणं कारणं करणम् ।}</p>
<p>(व्यापारवत्)<br>
असाधारणकारणं करणम्।</p>
<p>{दीपिका}</p>
<p>करणलक्षणमाह<br>
असाधारणेति। साधारणकारणे दिक्कालादौ अतिव्याप्तिवारणाय<br>
असाधारणेति।</p>
<p>{प्रकाशिका}</p>
<p>असाधारणेतीति।<br>
दिक्कालादृष्टादेः कार्यत्वावच्छिन्नं प्रत्येव कारणत्वात्<br>
अनुभवत्वव्याप्यधर्मावच्छिन्नप्रमावृत्तिकार्यतानिरूपितकारणत्वरूपासाधारणकारणत्वस्य<br>
तत्र असत्त्वात्नातिव्याप्तिः।</p>
<p>प्राचीनास्तु<br>
ऽव्यापारवत्त्वे सतिऽ इत्यपि वक्तव्यम्। अतः चक्षुःसंयोगादौ<br>
नातिव्याप्तिः। श्रोत्रमनस्संयोगः शब्दो वा व्यापारः सम्भवत्येवेति<br>
न श्रोत्रेन्द्रियो करणलक्षणाव्याप्तिःिति वदन्ति।</p>
<p>&lsquo;यद्विलम्बात्प्रकृतकार्यानुत्पादः<br>
तत्कारणत्वस्यैवासाधारणकारणत्वात्मकतया कालादिषु<br>
तादृशकारणत्वाभावात्न अतिव्याप्तिः।<br>
व्यापारत्वेनाभिमतेन्द्रियसंयोगादिकमेव करणम्। एतच्च<br>
ऽलिङ्गपरामर्श एवानुमानम्ऽ इति मूले एव स्फुटीभविष्यति। अत<br>
एव मणिकृद्भिः उक्तम् ऽतच्च लिङ्गपरामर्शःऽ इति ग्रन्थेन&rsquo;इति<br>
तु नव्याः। अधिकमस्मदीयचिन्तामणिप्रभायामनुसन्धेयम्।</p>
<p>{बालप्रिया}</p>
<p>दिक्कालादृष्टादेरिति। प्रमानिरूपितासाधारणकारणत्वं<br>
प्रमाणस्यलक्षणम्। प्रमानिष्ठा या अनुभवत्वव्याप्यधर्मावच्छिन्ना<br>
कार्यता तन्निरूपितकारणत्वमिति यावत् । अनुभवत्वव्याप्यधर्मः<br>
प्रमात्वम्, कार्यतायां</p>
<p>अनुभवत्वव्याप्यधर्मावच्छिन्नत्वस्यानिवेशे कार्यसामान्यं प्रति<br>
दिक्कालादृष्टादेः कारणत्वात्प्रमां प्रत्यपि कारणत्वमस्तीति<br>
प्रमाणलक्षणस्य दिक्कालादावतिव्याप्तिः स्यात् । तन्निवेशे तु<br>
प्रभानिष्ठकार्यत्वावच्छिन्नकार्यतानिरूपितकारणतायाः दिक्कालादौ<br>
सत्त्वेऽपि प्रमानिष्ठप्रमात्वावच्छिन्नकार्यतानिरूपितकारणत्वं नास्तीति<br>
नातिव्याप्तिः। चक्षुरादेरिव तत्सन्निकर्षादेरपि<br>
प्रत्यक्षप्रमाहेतुत्वात्प्रमाणलक्षणस्य व्यापारेषु सन्निकर्षादिषु<br>
अतिव्याप्तिवारणाय व्यापारद्वारकं कारणत्वं लक्षणे</p>
<p>निवेशनीयम्। न च<br>
श्रोत्रेन्द्रियो अव्याप्तिः, श्रोत्रसमवायरूपसन्निकर्षस्य नित्यत्वेन<br>
तज्जन्यत्वघटितव्यापारलक्षणाभावात्व्यापारद्वारककारणत्वरूपस्य<br>
प्रमाणलक्षणस्य श्रोत्रेन्द्रियेऽभावादिति वाच्यम्।</p>
<p>श्रोत्रमनस्संयोगस्य<br>
शब्दस्य वा श्रोत्रव्यापारत्वात्तद्द्वारकप्रत्यक्षकारणत्वस्य श्रोत्रेऽपि<br>
सत्त्वात् इति प्राचीनमतम्।</p>
<p>नवीनमतमाह<br>
यद्विलम्बादित्यादिना। न व्यापारवत्कारणत्वमसाधारणकारणत्वम्।<br>
अति तु यद्विलम्बात्प्रकृतकार्यानुत्पादः तत्त्वम्। कालादिषु<br>
एतादृशासाधारणकारणत्वाभावात्नातिव्याप्तिः। व्यापारत्वेन<br>
प्राचीनाभिमतेषु</p>
<p>सन्निकर्षादिष्वेव<br>
ईदृशं कारणत्वमस्तीति सन्निकर्षपरामर्शादीनामेव प्रमाणत्वमिति<br>
नवीनमतम्।</p>
<hr>
<p>{तर्कसङ्ग्रहः}</p>
<p>{कारणलक्षणम्}</p>
<p>{आन्ट्स्_३८     कार्यनियतपूर्ववृत्ति कारणम् ।}</p>
<p>(अनन्यथासिद्धत्वे सति) कार्यनियतपूर्ववृत्ति कारणम्।</p>
<p>{दीपिका}</p>
<p>कारणलक्षणमाह  कार्येति।ऽपूर्ववृत्ति<br>
कारणंऽ इत्युक्ते रासभादौ अतिव्याप्तिः स्यात्, अतः नियतेति।<br>
तावन्मात्रे कृते कार्ये अतिव्याप्तिः, अतः पूर्ववृत्ति इति।</p>
<p>{प्रकाशिका}</p>
<p>नियतेति।<br>
नियतत्वं हि व्यापकत्वम्। तच्च रासभादेः न सम्भवतीति तत्र न<br>
घटकारणत्वातिप्रसक्तिरिति भावः। पूर्ववृत्तीति। स्वव्यापकत्वस्य<br>
स्वस्मिन् सत्त्वेऽपि स्पूर्वकालवृत्तित्वस्य असत्त्वेन नातिप्रसङ्ग इति<br>
भावः। कार्यतावच्छेदकसम्बन्धेन कार्याधिकरणे<br>
कार्याव्यवहितप्राक्क्षणावच्छेदेन<br>
विद्यमानात्यन्ताभावप्रतियोगितानवच्छेदकतद्धर्मवत्त्वं तेन रूपेण<br>
कारणत्वमिति समुदितार्ऽथो बोध्यः।</p>
<p>{बालप्रिया}</p>
<p>कार्यनियतत्वे<br>
सति कार्यपूर्ववृत्तित्वं कारणस्य लक्षणम्। कार्यनियतत्वं च<br>
कार्यव्यापकत्वम्। कार्यपूर्ववृत्तित्वमात्रोक्तौ<br>
रासभादेरपिकदाचित्घटपूर्ववर्तित्वमस्तीति घटकारणत्वापत्तिः।<br>
तद्वारणाय कार्यव्यापकत्वनिवेशः। कार्यस्यापि कार्यव्यापकत्वात्<br>
तत्रतिव्याप्तिवारणाय कार्यपूर्ववर्तितत्वनिवेशः। तदाहनियतत्वं<br>
हीत्यादीना। कार्यव्यापकत्वशरीर एव कार्यपूर्ववर्तित्वमपि निवेश्य<br>
परिष्करोति  कार्यतावच्छेदकसम्बन्धेनेत्यादिना।<br>
कार्यतावच्छेदकसम्बन्धेन संयोगेन कार्याधिकरणे घटाधिकरणे<br>
प्रदेशे घटपूर्वक्षणावच्छेदेन वर्तमानो योऽभावः न<br>
दण्डचक्राद्यभावः, अपि तु रासभाद्यभावः तत्प्रतियोगितावच्छेदकं<br>
रासभत्वादि प्रतियोगितानवच्छेदकं दण्डत्वादि, तद्वत्त्वं<br>
तण्डादिष्वस्तीति लक्षणसमन्वयः। कार्यतावच्छेदकसम्बन्धेनेत्यनुक्तौ<br>
कालिकसम्बन्धेन घटाधिकारणं यत्र घटो नोत्पद्यते स प्रदेशोऽपि<br>
भवति तद्वृत्तिर्योऽभावः दण्डाद्यभावः,<br>
तत्प्रतियोगितावच्छेदकधर्मवत्त्वमेव दण्डादावस्ति न<br>
तदनवच्छेकधर्मवत्त्वमित्यसम्भवः स्यात् ।<br>
तद्वारणायकार्यतावच्छेदकसम्बन्धेनेति।<br>
कार्याधिकरणवृत्त्यभावाप्रतियोगित्वमात्रोक्तौसंयोगसम्बन्धेन<br>
घटाधिकरणै वर्तते योऽभावः दण्डतन्तूभयाभावः<br>
तत्प्रतियोगित्वमेव दण्डे अस्तीति रीत्या उभयाभावमादाय असम्भवः<br>
स्यात् । तद्वारणाय प्रतियोगितानवच्छेदकधर्मवत्त्वनिवेशः।<br>
यद्धर्मपुरस्कारेण कारणत्वं विवक्षितं तस्मिन् धर्मे<br>
प्रतियोगितानवच्छेदकत्वं विवक्षितम्। दण्डत्वचक्रत्वादिना<br>
दण्डचक्रादीनां कारणत्वं विवक्षितम्। दण्डत्वादेस्तु<br>
तादृशप्रतियोगितानवच्छेदकत्वमस्त्त्येव इति लक्षणसमन्वयः। नातः<br>
प्रमेयत्वमादाय रासभादावतिव्याप्तिः।</p>
<p>{दीपिका}</p>
<p>{अन्यथासिद्धिनिरूपणम्}</p>
<p>ननु तन्तुरूपमपि<br>
पटं प्रति कारणं स्यातिति चेत् नफऽअनन्यथासिद्धत्वे सतिऽ<br>
इति विशेषणात् । अनन्यथासिद्धत्वमन्यथासिद्धिरहितत्वम्।<br>
अन्यथासिद्धिः त्रिविधा  येन सहैव यस्य यं प्रति<br>
पूर्ववृत्तित्वमवगम्यते तं प्रति तेन तदन्यथासिद्धम्। यथा तन्तुना<br>
तन्तुरूपं तन्तुत्वं च पटं प्रति। अन्यं प्रति पूर्ववृत्तित्वे ज्ञात एव<br>
यस्य यं प्रति पूर्ववृत्तित्वमवगम्यते तं प्रति तदन्यथासिद्धम्। यथा<br>
शब्दं प्रति पूर्ववृत्तित्वे ज्ञात एव पटं प्रति आकाशस्य्</p>
<p>अन्यत्र<br>
कॢप्तनियतपूर्ववर्तिन एव कार्यसम्भवे तत्सहभूतमन्यथासिद्धम्।<br>
यथा पाकजस्थले गन्धं प्रति रूपप्रागभावस्य् एवं च<br>
अनन्यथासिद्धनियतपूर्ववृत्तित्वं कारणत्वम्।</p>
<p>{प्रकाशिका}</p>
<p>कारणं स्यादिति।<br>
तस्य नियतपूर्ववृत्तित्वादिति भावः। निबन्धान्तरेषु अन्यथासिद्धेः<br>
पञ्चविधत्वेऽपि मणिकारमताभिप्रायेणाह  त्रिविधेति। येन<br>
सहैवेत्यादि। येन तन्तुना सहैव यस्य तत्तुरूपस्य तन्तुत्वस्य च यं<br>
पटं प्रति पूर्ववृत्तित्वमवगम्यते तं पटं प्रति तन्तन्तुरूपं<br>
तन्तुत्वं च तेन तन्तुना अन्यथासिद्धमित्यर्थः। अत्र सहितत्वम्<br>
एकज्ञानविषयत्वं बोध्यम्। तन्तुरूपस्य पटपूर्ववृत्तित्वज्ञाने<br>
अनतिप्रसक्ततन्तुरूपत्वेनैव विषयता वाच्या। तथा च तन्तुरूपं<br>
अन्यथासिद्धमिति। एवमेन्तुत्वस्य पूर्ववृत्तित्वज्ञानमपि<br>
तन्तुविषयकमेवेति तदप्यन्यथासिद्धमिति भावः। अत्रऽयेनऽ इत्यस्य<br>
ऽस्वतन्त्रान्वयव्यतिरेकशालिनाऽ इतिऽयस्यऽ इत्यस्य च<br>
ऽस्वतन्त्रान्वयव्यतिरेकशून्यस्यऽ इति विशेषणं बोध्यम्। तेन न<br>
अतथाभूतेन तन्तुत्वेन तन्तोरन्यथासिद्धिः, न वा तन्तुसंयोगस्य<br>
तन्तुना अन्यथासिद्धिरिति सङ्क्षेपः।&lsquo;इतरान्वयव्यतिरेकप्रयुक्तान्वयव्यतिरेकशालि यत्यत्<br>
अन्यथासिद्धम्&rsquo;इति तु पर् शब्दं प्रतीति। आकाशत्वं<br>
हि शब्दसमवायिकारणत्वम्। तथा च शब्दकारणत्वमगृहीत्वा<br>
आकाशस्य आकाशत्वेन घटपूर्ववृत्तित्वं ग्रहीतुमशक्यं</p>
<p>इत्याकाशोऽन्यथासिद्ध इत्यर्थः। अन्यत्र कॢप्तेति।<br>
अपाकजस्थले गन्धं प्रति कॢप्तनियतपूर्ववृत्तिना गन्धप्रागभावेनैव<br>
पाकजस्थलेऽपि तत्सम्भवे रूपप्रागभावोऽन्यथासिद्ध इत्यर्थः। अथ एवं<br>
नियतपदं व्यर्थम्, अनियतरासमभादेः तृतीयान्यथासिद्धत्वेन<br>
सत्यन्तेनैव वारणसम्भवातिति चेत् न्  घटसामान्यं प्रति<br>
अन्यथासिद्ध्यसम्भवातन्यत्र घटाभिन्ने पटादौ कॢप्तपूर्ववर्तिनः<br>
तन्त्वादितः घटोत्पत्त्यसम्भवादिति।</p>
<p>नवीनाः<br>
पुनरेवमाहुः  लघुनियतपूर्ववर्तिन एव कार्यंसम्भवे तद्भिन्नं<br>
अन्यथासिद्धमित्येकविधमेव अन्यथामिद्धत्वम्। लघुत्वं च<br>
शरीरकृतमुपस्थितिकृतं सम्बन्धकृतं च् तत्र प्रथमम्<br>
अनेकद्रव्यसमवेतत्वापेक्षया महत्त्व् द्वितीयम्  गन्धं प्रति<br>
रूपप्रागभावापेक्षया गन्धप्रागभावे, गन्धस्य प्रतीयोगिन<br>
उपस्थितत्वेन शीघ्रं तदुपस्थितेः। तृतीयम्<br>
दण्डत्वदण्डरूपाद्यपेक्षया दण्डादौ,<br>
स्वाश्रयदण्डसंयोगादिरूपपरम्परया गुरुत्वात् । एवं चैतावतैव<br>
निर्वाहे अन्यथासिद्धित्रिविध पञ्चविधा चेति प्रपञ्चो<br>
व्युत्पत्तिवैचित्र्याय्</p>
<p>न च अनियतरासभादेः<br>
तृतीयान्यथासिद्धत्वेनैव वारणात्नियतपदं व्यर्थमिति वाच्यम्।<br>
यतः अन्यथासिद्धत्वस्य अनुगतस्य दुर्वचतया यत्र यत्र प्रामाणिकानां<br>
अन्यथासिद्धत्वव्यवहारः तत्तद्भेदकूटं निवेशनीयम्।<br>
लघुनियतेत्यादिकं तु भेदप्रतियोगितत्तद्व्यक्तिपरिचायकम्।<br>
इत्थं च अनियतानन्तरासभादीनामेकेन नियतत्वविशेषणेनैव<br>
वारणात्तत्तद्भेदकूटनिवेशे गौरवम्। नियतानां<br>
दण्डत्वादीनां तु अनायत्या तत्तद्भेददवत्त्वे<br>
निवेशनीयमित्यभिसन्धिः।</p>
<p>{बालप्रिया}</p>
<p>निबन्धान्तरेष्वितिकुसुमाञ्जलिव्याख्याने प्रकाशे<br>
वर्धमानोपाध्यायैः पञ्चविधा अन्यथासिद्धयः प्रदर्शिताः, तदनुसादेण<br>
मुक्तवल्पां च् मणिकारैस्तु शक्तिवादे त्रिविधा एवान्यथासिद्धयः<br>
प्रदर्शिताः। तदनुसारेण दीपिकायामपि।<br>
सहितत्वमेकज्ञानविषयत्वमिति। तथा च यस्य<br>
पूर्ववृत्तित्वमवगाहमाने ज्ञाने नियमेन तदाश्रयस्यापि भानं भवति<br>
ततन्यथासिद्धमिति फलति।ऽतन्तुरूपं पटपूर्ववृत्तिऽ इति ज्ञाने<br>
तन्तुरूपाश्रयस्य तन्तोरपि विषयत्वात्ऽतन्तुत्वं पटपूर्ववृत्तिऽ<br>
इति ज्ञाने विशेष्यतावच्छेदकतया तन्तुत्वत्वस्य भानात्<br>
तन्तुत्वत्वस्य तन्त्वितरावृत्तित्वे सति तन्तुवृत्तित्वरूपत्वात्<br>
तन्तूनामपि भानाच्च तन्तुरूपं तन्तुत्वं च पटं<br>
प्रत्यन्यथासिद्धमित्यर्थः।<br>
१ अत्कार्यनिरूपितनियतपूर्ववृत्तित्वग्रहनिरूपितस्वनिष्ठवेशष्यतावच्छेदकीभूतस्वाश्रयकत्वं<br>
प्रथमान्यथासिद्धत्वमिति यावत् ।</p>
<p>ननुऽरूपं<br>
पटपूर्वंवृत्तिऽ इत्याकारकं रूपत्वेन<br>
तन्तुरूपावगाहिज्ञानमुपगम्यते तत्र तन्तूनामविषयत्वात्तन्तुना<br>
सहैव पूर्ववृत्तित्वं नावगम्यत इति कथं तन्तुरूपस्य<br>
अन्यथासिद्धत्वमित्याशङ्क्याहतन्तुरूपस्येति। रूपत्वस्य<br>
पटपूर्ववृत्तित्वातिप्रसक्ततया तदवच्छेदेन पटपूर्ववृत्तित्वग्रहो न<br>
सम्भवति, अन्यूनानतिप्रसक्तधर्मस्यैवावच्छेदकत्वात् । अपि तु<br>
अनतिप्रसक्ततन्तुरूपत्वावच्छिन्ने एव पटपूर्ववृत्तित्वं ज्ञायत इति<br>
वक्तव्यम्। तस्मिन् ज्ञाने तु तन्तूनामपि</p>
<p>२ इशेष्यतावच्छेदकतया विषयत्वमावश्यकमिति भावः।<br>
तन्तुत्वस्य पूर्ववृत्तित्वज्ञानमपि तन्तुविषयकमेवेति।ऽतन्तुत्वं<br>
पटपूर्ववृत्तिऽ इति ज्ञाने तन्तुत्वस्य विशेष्यत्वात्जातेः यत्र<br>
विशेष्यतया भानं तत्र किञ्चिद्रूपेणैव भानमिति नियमात्<br>
तन्तुत्वत्वेन तन्तुत्वभानं वक्तव्यम्। तन्तुत्वत्वं च<br>
तन्त्वितरावृत्तित्वे सति सकलतन्तुवृत्तित्वरूपमिति</p>
<p>१.<br>
तत्कार्यनिरूपितेत्यादि। तत्कार्यं पटः तन्निरूपितं यत्<br>
नियतपूर्ववृत्तित्वं तद्विषयकग्रहःऽतन्तुरूपं तन्तुत्वं वा<br>
पटनियतपूर्ववृत्तिऽ इत्याकारको ग्रहः तन्निरूपिता या स्वनिष्ठा<br>
विशेष्यता तन्तुरूपनिष्ठा तन्तुत्वनिष्ठा वा विशेष्यता<br>
तदवच्छेदकीभूतः यः स्वाश्रयः तन्तुरूपस्य तन्तुत्वस्य वा आश्रयः<br>
तन्तुः तत्कत्वं तन्तुरूपे तनतुत्वे चास्तीति समन्वयः।</p>
<p>२.<br>
विशेष्यतावच्छेदकतयेति। तन्तुरूपमित्यस्य समवायसम्बन्धेन<br>
तन्तुविशष्ट रूपमित्यर्थः। तथा चऽतन्तुरूपं पटपूर्ववृत्तिऽ इति<br>
ज्ञाने विशेष्ये रूपे तन्तूनामपि विशेषणत्वात्<br>
विशेष्यतावच्छेदकत्वमावश्यकमिति भावः।</p>
<p>तन्तुत्वत्वघटकतया<br>
तन्तूनामर्पिं भानमवर्जनीयम्। एवं च<br>
तन्तुत्वविशेष्यकपूर्ववृत्तित्वज्ञानस्य<br>
तन्तुविषयकत्वनैयत्यमित्याशयः। यद्वा यद्विषयकत्वव्याप्यं<br>
पूर्ववृत्तित्वप्रकारकज्ञानीयं यद्विशेष्यकत्वं ततन्यथासिद्धमिति<br>
यावत् ।</p>
<p>ननु प्रथमयत्पदेन<br>
तन्तुमुपादाय तद्विषयकत्वव्याप्यत्वंऽतन्तुत्वं पटपूर्ववृत्तिऽ<br>
इति ज्ञानीयतन्तुत्वविशेष्यकत्वेऽस्तीति तन्तुत्वस्यान्यथा<br>
सिद्धत्वोपपादने, प्रथमयत्पदेन तन्तुत्वमुपादाय<br>
तद्विषयकत्वव्याप्यत्वंऽतन्तुः पटपूर्ववर्तीऽ इति</p>
<p>ज्ञानीयतन्तुविशेष्यकत्वेऽस्तीति तन्तुत्वेन<br>
तन्तोरप्यन्यथासिद्धत्वं स्यात् । एवंऽतन्तुसंयोगः पटपूर्ववर्तीऽ<br>
इति ज्ञानीयतन्तुसंयोगविशेष्यकत्वे<br>
तन्तुविषयकत्वव्याप्यत्वमस्तीति तन्तुना तन्तुसंयोगस्य<br>
अन्यथासिद्धत्वं स्यातिति, अत आह  अत्र येनेत्यस्येत्यादिना। तथा<br>
च स्वतन्त्रान्वयव्यतिरेकशालि यद्विषयकत्वव्याप्यं<br>
पूर्ववृत्तित्वज्ञानीय  स्वतन्त्रान्वयव्यतिरेकशून्ययद्विशेष्यकत्वं तेन<br>
तदन्यथासिद्धमिति फलति। तन्तुत्वस्य स्वातन्त्र्येण पटं प्रति<br>
अन्वयव्यतिरेकौ न स्तः। किं तु तन्तोरन्वयव्यतिरेकावनुसृत्यैव्<br>
अतः प्रथमयत्पदेन तन्तुत्वस्य ग्रहणासम्भवात्न तन्तुत्वेन<br>
तन्तोरन्यथासिद्धिरिति भावः। तन्तुत्वस्य ग्रहणासम्भवात्न<br>
तन्तुत्वेन तन्तोरन्यथासिद्धिरिति भावः। तन्तुवत्तन्तुसंयोगस्य<br>
स्वतन्त्रान्वयव्यतिरेका स्तः, असमवयिकारणत्वात् । अतः प्रथमयत्पदेन<br>
तन्तुं गृहीत्वा तद्विषयकत्वव्याप्यत्वस्यऽतन्तुसंयोगः<br>
पटपूर्ववृत्तिऽ इति ज्ञानीय तन्तुसंयोगविशेष्यकत्वे सत्त्वेऽपि<br>
तन्तुसंयोगे स्वतन्त्रान्वयव्यतिरेकशून्यत्वाभावात्न<br>
द्वितीययत्पदेन तस्य ग्रहणं शक्यमिति न तस्यान्यथासिद्धिरिति भावः।<br>
तथा च प्रथमयत्पदार्थे स्वतन्त्रान्वयव्यतिरेकशालीति विशेषणस्य<br>
प्रयोजनमाह  तेन न अतथाभूतेनेति।<br>
स्वतन्त्रान्वयव्यतिरेकशून्येनेत्यर्थः। द्वितीययत्पदार्थे<br>
स्वतन्त्रान्वयव्यतिरेकशून्यत्वनिवेशफलमाह न वेति।<br>
लाघवादाहैतरन्वयव्यतिरेकप्रयुक्तेति। आकाशत्वं हीत्यादि।<br>
आकाशस्य घटनियतपूर्ववृत्तित्वेऽपि घटकारणत्वं नाङ्गीक्रियते,<br>
अन्यथासिद्धत्वात् । तस्य तु अन्यं प्रतीत्यादि द्वितीयान्यथासिद्धत्वम्।<br>
घटं प्रति आकाशस्य पूर्ववृत्तित्वमाकाशत्वेन ग्राह्यम्। आकाशत्वं च<br>
शब्दसमवायिकारणत्वम्। तथा च शब्दं प्रति पूर्ववृत्तित्वं<br>
गृहीत्वैव आकाशस्य घटं प्रति पूर्ववृत्तित्वं ग्राह्यमिति आकाशं<br>
अन्यथासिद्धमिति भावः। अपाकजस्थल इत्यादि। यत्र घटादौ<br>
विजातीयतेजस्संयोगरूपपाकवशात्<br>
पूर्वरूपरसगन्धस्पर्शनाशपूर्वकं रूपान्तररसान्तरादीनामुत्पत्तिः<br>
तत्र रूपान्तराद्युत्पत्तेः प्राक्चतुर्णामपि रूपरसादिप्रागभावानां<br>
नियमेन सत्त्वात्पाकजगन्धं प्रति गन्धप्रागभाववत्<br>
रूपप्रागभावोऽपि कारणं भवतु इति शङ्का गन्धं प्रति<br>
रूपप्रागभावस्यान्यथासिद्धत्वात्वारणीया। तस्यऽ अन्यत्र कॢप्तेऽ<br>
त्यादिनोक्तं तृतीयान्यथासिद्धत्वं भवति। अन्यत्र  पाकजादन्यस्मिन्<br>
उपाकजे गन्धे नियतपूर्ववृत्तित्वेन कॢप्तात्गन्धप्रागभावादेव<br>
पाकजगन्धस्यापि सम्भवेन तद्भिन्नः रूपप्रागभावः अन्यथासिद्ध इति<br>
भावः१। अथैवमिति।ऽअन्यत्र कॢप्तेऽ त्यादिरूपेण<br>
तृतीयान्यथासिद्धवर्णन इत्यर्थः। नियतपदं व्यर्थमिति।<br>
ऽकार्यनियतपूर्ववृत्तिऽ इति कारणलक्षणे कार्यपूर्ववृत्ति<br>
इत्येतावन्मात्रोक्तौ यद्घटोत्पत्तेः पूर्वं यदृच्छया रासभोऽपि<br>
वर्तते, तत्र रासभस्यापि तद्घटपूर्ववृत्तित्वात्<br>
घटकारणत्वापत्तिरिति तद्वारणाय नियतपदमुपात्तम्। तदुपादाने<br>
च</p>
<p>घटव्यापकत्वं रासभे<br>
नास्तीति नातिव्याप्तिः। परं तु तद्घटादन्यस्मिन् घटान्तरे<br>
कॢप्तनियतपूर्ववर्तिभिः दण्डचक्रादिभिरेव तदघटस्यापि सम्भवे<br>
तद्भिन्नरासभस्यान्यथासिद्धत्वातनन्यथासिद्धत्वदलेनैव<br>
रासभवावणसम्भवात्नियतपदं व्यर्थमिति शङ्कितुराशयः।<br>
सत्यन्तेनैवेति। अनन्यथासिद्धत्वे सतीत्यनेनैवेत्यर्थः। समाधत्ते<br>
घटसामान्यं प्रतीति। तद्घटत्वावच्छिन्नं प्रति रासभस्य<br>
पूर्वोक्तरीत्या अन्यथासिद्धत्वेऽपि</p>
<p>१. एतत्<br>
पीलुपाकवादिनां मतमनुसृत्य् तन्मते परमाणुगन्धस्यैव<br>
पाकजन्यत्वात्द्व्यणुकाद्यवयविगन्धस्य<br>
अवयवगतगन्धजन्यत्वाङ्गीकारेण अपाकजगन्धपदेन<br>
द्व्यणुकादिगन्धस्य ग्रहीतुं शक्यत्वात् । पिठरपाकवादिनां मते तु<br>
अवयविगन्धस्यापि पाकजन्यत्वातपाकजः पार्थिवगन्धः अप्रसिद्धः। जले<br>
तु गन्धस्यैवाभावातपाकजगन्धपदेन<br>
जलीयगन्धस्योपादानासम्भवात् । तन्मतानुसादेण पाकजरूपं प्रति<br>
गन्धप्रागभावस्य रसप्रागभावस्य</p>
<p>वा कारणत्वं भवतु<br>
इति शङ्का, अन्यथासिद्धत्वेन समाधानं च वक्तव्यम्।</p>
<p>घटत्वावच्छिन्नं<br>
प्रत्यन्यथासिद्धत्वं न सम्भवति। तदा हिऽअन्यत्रऽ इत्यस्य<br>
घटत्वावच्छिन्नातन्यस्मिनित्यर्थः। तथा च घटसामान्यभिन्ने<br>
पटादौ कॢप्तनियतपूर्ववर्तिभिः तन्तवादिभिः घटस्यासम्भवात्<br>
अन्यथासिद्धलक्षणं रासभे नास्तीति अनन्यथासिद्धे<br>
तत्रातिव्याप्तिवारणाय नियतपदमावश्यकमिति भावः।</p>
<p>त्रयाणामन्यथासिद्धानां<br>
सङ्ग्राहकमेकं लक्षणं वदतां नवीनानां मतमाह  नवीनाः<br>
पुनरिति। लघु यत्कार्यनियतपूर्ववृत्ति तत एव कार्यकम्भवे<br>
तद्भिन्नमन्यथासिद्धम्। लघुत्वं शरीरतः उपस्थित्या सम्बन्धेनेति<br>
त्रिविधम्। प्रत्यक्षं प्रति अनेकद्रव्यसमवेतत्वं कारणं वा महत्त्वं<br>
कारणं वेति सन्देहे अनेकद्रव्यसमवेतत्वापेक्षया शरीरतो लाघवं<br>
महत्त्वे अस्तीति लघुनियतपूर्ववृत्तिना महत्त्वेनैव प्रत्यक्षसम्भवे<br>
तद्भिन्नमनेकसमवेतत्वमन्यथासिद्धम्। अतो न तत्प्रत्यक्षकारणम्।</p>
<p>गन्धं प्रति<br>
गन्धप्रागभावः कारणं वा रूपप्रागभावो वा इति सन्देहे<br>
गन्धरूपप्रतियोगिन्युपस्थिते झटिति गन्धप्रागभाव एवोपस्थितो<br>
भवति न रूपप्रागभाव इति शीघ्रोपस्थितिरूपलाघवेन गन्धप्रागभाव<br>
एव कारणं रूपप्रागभावस्तु अन्यथासिद्धः। एवं घटं प्रति दण्डः कारणं<br>
वा दण्डत्वदण्डरूपादिकं कारणं वा इति सन्देहे<br>
उभयोर्नियतपूर्ववृत्तित्वेऽपि दण्डस्य संयोगसम्बन्धेन कारणत्वम्।<br>
दण्डत्वदण्डरूपादीनां तु स्वाश्रयदण्डसंयोगरूपपरम्परासम्बन्धेन<br>
कारणत्वमिति सम्बन्धलाघवं दण्ड एवास्तीति तत एव घटसम्बभवे<br>
तद्भिन्नं दण्डत्वदण्डरूपादिकमन्यथासिद्धमित्यर्थः।<br>
व्युत्पत्तिवैचित्र्यायेति। बुद्धिवैशद्यायेत्यर्थः।</p>
<p>अनुगतस्य<br>
दुर्वचतयेति। लघुत्वस्य शरीरकृतसम्बन्धकृतादिभेदेन<br>
नानारूपतया अन्यथासिद्धत्वमेकमनुगतं न शक्यते वक्तुम्। एवं<br>
लघुत्वविरोधिगुरुत्वस्यापि भिन्नतया तद्भिन्नमित्यस्य<br>
गुरुभूतमित्यर्थकतया गुरुत्वमेव अन्यथासिद्धत्वमिति पर्यवसानात् ।<br>
तस्मात्यत्र यत्र प्रामाणिकानामन्यथासिद्धत्वव्यवहारः<br>
तावत्प्रतियोगिकभेदकूटकवत्त्वं कारणलक्षणे निवेशनीयम्। तत्र<br>
कार्याव्यापकाः ये अनन्ताः रासभादयः तेषां<br>
व्यापकत्वार्थकनियतपदेनैव वारणसम्भवात्तावद्भेदानां<br>
निवेशः अनावश्यकः। कार्यव्यापकानां दण्डत्वादीनां तु भेदः<br>
कारणलक्षणे निवेशनीय इति नियतपदमनन्यथासिद्धत्वं च<br>
कारणलक्षणे निवेशितवतो ग्रन्थकारस्याशय इति भावः।</p>
<hr>
<p>{तर्कसङ्ग्रहः}</p>
<p>{आन्ट्स्_३९     कार्यं प्रागभावप्रतियोगि ।}</p>
<p>कार्यम्प्रागभावप्रतियोगि।</p>
<p>{दीपिका}</p>
<p>कार्यलक्षणमाह<br>
कार्यमिति।</p>
<hr>
<p>{तर्कसङ्ग्रहः}</p>
<p>{कारणविभागः}</p>
<p>{आन्ट्स्_४०     कारणं त्रिविधं समवाय्यसमवायिनिमित्तभेदात् । यत्समवेतं कार्यमुत्पद्यते तत्समवायिकारणम् । यथा तन्तवः पटस्य पटश्च खगतरूपादेः । कार्येण कारणेन वा सहैकस्मिन्नर्थे समवेतत्वे सति यत्कारणं तदसमवायिकारणम् । यथा तन्तुसंयोगः पटस्य तन्तुरूपं पटरूपस्य । तदुभयभिन्नं कारणं निमित्तकारणम् । यथा तुरीवेमादिकं पटस्य ।}</p>
<p>कारणं त्रिविधम्<br>
समवायिअसमवायिनिमित्तभेदात् । यत्समवेतं कार्यमुत्पद्यते<br>
तत्समवायिकारणम्। यथा</p>
<p>तन्तवः पटस्य, पटश्च<br>
स्वगतरूपादेः। कार्येण कारणेन वा सह एकस्मिनर्थे समवेतं<br>
सत्कारणमसमवायिकारणम्। यथा तन्तुसंयोगः पटस्य, तन्तुरूपं<br>
पटगतरूपस्य च् तदुभयभिन्नं कारणं निमित्तकारणम्। यथा<br>
तुरीवेमादिकं पटस्य्</p>
<hr>
<p>{आन्ट्स्_४१     तदेतत्त्रिविधकारणमध्ये यदसाधारणं कारणं तदेव करणम् ॥}</p>
<p>तदेतत्त्रिविधकारणमध्ये यदसाधारणं कारणं तदेव कारणम्।</p>
<p>{दीपिका}</p>
<p>कारणं विभजते<br>
कारणमिति। समवायिकारणस्य लक्षणमाह  यत्समवेतमिति। यस्मिन्<br>
समवेतमित्यर्थः। असमवायिकारणं लक्षयतिकार्येणेति।ऽकार्येणऽ<br>
इत्येतदुदाहरति  तन्तुसंयोग इति। कार्येण पटेन सह<br>
एकस्मिन् तन्तौ समवेतत्वात्तन्तुसंयोगः<br>
पटस्यासमवायिकारणमित्यर्थः।ऽकारणेनऽ इत्येततुदाहरति<br>
तन्तुरूपमिति। कारणेन पटेन सह एकस्मिन् तन्तौ समवेतत्वात्<br>
तन्तुरूपं पटरूपस्यासमवायिकारणमित्यर्थः। निमित्तकारणं लक्षयति<br>
तदुभयेति। समवाय्यसमवायिभिन्नकारणं निमित्तकारणमित्यर्थः।<br>
कारणलक्षणमुपसंहरति  तदेतदिति।</p>
<p>{प्राकाशिका}</p>
<p>यस्मिन्<br>
समवेतमित्यर्थ इति। यद्धर्मावच्छिन्नं यद्धर्मावच्छिन्ने<br>
समवायेनोत्पद्यते, तद्धर्मावच्छिन्नं प्रति तद्धर्मावच्छिन्नं<br>
समवायिकारणमिति परमार्थः। कारणेन पटेनेति।<br>
स्वकार्यसमवायिकारणेन पटेन इत्यर्थः। स्वं तन्तुरूपम्।<br>
पटादिकं प्रति तुरीतन्तुसंयोगादीनामसमवायिकारणत्ववारणाय<br>
तत्तदसमवायिकारणलक्षणे तत्तद्भिन्नत्वं देयमिति दिक् ।</p>
<p>{बालप्रिया}</p>
<p>यद्धर्मावच्छिन्नमिति। समवायसम्बन्धावच्छिन्नघटत्वावच्छिन्न<br>
कार्यतानिरूपिततादात्म्यसम्बन्धावच्छिन्नकारणत्वं<br>
घटसमवायिकारणस्य लक्षणम्। समवायेन कार्यसामान्यं प्रति<br>
तादात्म्येन द्रव्यं कारणमिति सामान्यकार्यकारणभावोऽप्रामाणिक<br>
इत्यभिप्रेत्यैवमुक्तम्। तादृशकार्यङ्कारणभावस्य प्रामाणिकत्वे तु<br>
समवायसम्बन्धावच्छिन्नकार्यतानिरूपिततादात्म्यसम्बन्धावच्छिन्नकारणत्वममिति<br>
सामान्यलक्षणमपि भवितुमर्हति। कार्यतायां<br>
समवायसम्बन्धावच्छिन्नत्वानिवेशे विषयतासम्बन्धेन घटप्रत्यक्षं प्रति<br>
तादात्म्यसम्बन्धेन घटस्यनिमित्तकारणतया</p>
<p>विषयतासम्बन्धावच्छिन्न<br>
घटप्रत्यक्षनिष्ठकार्यन्तानिरूपिततादात्म्यसम्बन्धावच्छिन्नकारणतावति<br>
घटे अतिव्याप्तिः अतः तन्निवेशः। कारणतायां<br>
तादात्म्यसम्बन्धावच्छिन्न्नत्वानिवेशे समवायसम्बन्धेन घटं प्रति<br>
कपालसंयोगस्य समवायसम्बन्धेन कारणतया<br>
समवायसम्बन्धावच्छिन्नघटनिष्ठकार्यतानिरूपितसमवायसम्बन्धावच्छिन्नकारणतावति<br>
घटासमवायिकारणे कपालद्वयसंयोगे अतिव्याप्तिः। तद्वारणाय<br>
तन्निवेशः। एवं समवायसम्बन्धावच्छिन्न<br>
कार्यतानिरूपितसमवायस्वसमवायिसमवेतत्वान्यतरसम्बन्धवच्छिन्नकारणत्वं<br>
असमवायिकारणत्वम्। तत्र कार्यतायां<br>
समवायसम्बन्धावच्छिन्नत्वानिवेशे विषयतासम्बन्धावच्छिन्न<br>
घटप्रत्यक्षनिष्ठकार्यतानिरूपितासमवायसम्बन्धावच्छिन्न<br>
निमित्तकारणतावति घटरूपे अतिव्याप्तिः। कारणतायां<br>
समवायसम्बन्धावच्छिन्नत्वानिवेशे<br>
तादात्म्यसम्बन्धावच्छिन्नकारणतावति समवायिकारणेऽतिव्याप्तिः।<br>
समवायसम्बन्धावच्छिन्नत्वमात्रस्य कारणतायां निवेशे पटरूपं<br>
प्रत्यसमवायिकारणे तन्तुरूपेऽव्याप्तिः। समवायेन पटरूपं प्रति<br>
तन्तुरूपस्य समवायेन अकारणत्वात् । अतः<br>
स्वसमवायिसमवेतत्वसम्बन्धावच्छिन्नत्वनिवेशः। तावन्मात्रनिवेशे<br>
पटं प्रति असमवायिकारणे तन्तुसंयोगेऽव्याप्तिः। अतः<br>
अन्यतरसम्बन्धनिवेशः। अधिकमन्यत्र्</p>
<hr>
<p>{तर्कसङ्ग्रहः}</p>
<p>{प्रत्यक्षलक्षणम्}</p>
<p>{आन्ट्स्_४२     तत्र प्रत्यक्षज्ञानकरणं प्रत्यक्षम् । इन्द्रियार्थसन्निकर्षजन्यं ज्ञानं प्रत्यक्षम्  ।तद्द्विविधं निर्विकल्पकं सविकल्पकं चेति । तत्र निर्विकल्पकं ज्ञानं निर्विकल्पकं यथेदं किञ्चित् । सपरकारकं ज्ञानं सविकल्पकं यथा डित्थोऽयं ब्रह्मणोऽयं श्यामोऽयमिति ॥}</p>
<p>तत्र<br>
प्रत्यक्षज्ञानकरणं प्रत्यक्षम्। इन्द्रियार्थसन्निकर्षजन्यं ज्ञानं<br>
प्रत्यक्षम्।</p>
<p>{तद्विभाग}</p>
<p>तद्द्विविधम्<br>
निर्वकल्पकं सविकल्पकं चेति। निष्प्रकारकं ज्ञानं निर्विकल्पकम्।<br>
सप्रकारकं ज्ञानं सविकल्पकम्। यथाऽडित्थः अयम्ऽ,ऽब्राह्मणः अयम्ऽ,<br>
ऽश्यामः अयम्ऽ,ऽपाचकः अयम्ऽ इति।</p>
<p>{दीपिका}</p>
<p>प्रत्यक्षप्रमाणलक्षणमाह  तत्रेति। प्रमाणचतुष्टयमध्य<br>
इत्यर्थःः। प्रत्यक्षज्ञानस्य लक्षणमाह  इन्द्रियेति। इन्द्रियं<br>
चक्षुरादिकम्, अर्थः घटादिः, तयोस्सन्निकर्षः संयोगादिः, तज्जन्यं<br>
ज्ञानमित्यर्थः।</p>
<p>तद्विभजते<br>
तद्द्विविधमिति। निर्विकल्पकस्य लक्षणमाह  निष्प्रकारकमिति।<br>
विशेषणविशेष्यसम्बन्धानवगाहि ज्ञानमित्यर्थः। ननु निर्विकल्पके किं<br>
प्रमाणमिति चेत् न् ऽगौःऽ इति विशिष्टज्ञानं<br>
विशेषणज्ञानजन्यं, विशिष्टज्ञानत्वात्दण्डीति ज्ञानवत्<br>
इत्यनुमानस्य प्रमाणत्वात् । विशेषणज्ञानस्यापि सविकल्पकत्वे<br>
अनवस्थाप्रसङ्गात्निर्विकल्पकसिद्धिः। सविकल्पकं लक्षयति<br>
सप्रकारकमिति। नामजात्यादिविशेषणविशेष्यसम्बन्धावगाहि<br>
ज्ञानमित्यर्थः। सविकल्पकमुदाहरति  यथेति।</p>
<p>{प्रकाशिका}</p>
<p>ननु<br>
तुरीयविषयतानिरूपकस्य निर्विकल्पकज्ञानस्प निरूपकतासम्बन्धेन<br>
प्रकारताशून्यत्वमिव विशेष्यताशून्यत्वं संसर्गताशून्यत्वमपि<br>
लक्षणं भवति, विनिगमनाविरहातित्यतः लक्षणत्रयं दर्शयति<br>
विशेषणविशेष्येति। विशेष्यादिविध्या<br>
विशेष्याद्यनवगाहिज्ञानमित्यर्थः। तथा च ज्ञानत्वघटितं<br>
विशेष्यताशून्यत्वम्, विशेषणताशून्यत्वं संसर्गताशून्यत्वं चेति<br>
लक्षणत्रयं पर्यवसितमिति भावः।</p>
<p>केचित्तु  ननु<br>
निष्प्रकारकत्वं प्रकारताशून्यत्वम्। प्रकारता च<br>
भासमानवैशिष्ट्यप्रतियोगित्वम्। संसर्गावच्छिन्नविषयतेति यावत्<br>
तथा च संसर्गानवगाहिज्ञानत्वमेव संसर्गताशून्यज्ञानत्वेन वा<br>
लक्षणमास्तां लाघवादित्यतः तथैव<br>
मूलार्थमाहविशेषणविशेष्येतीन्तिइत्याहुः। तच्चिन्त्यम्<br>
सिद्धान्ते संसर्गताया इव प्रकारताया अपि<br>
विलक्षणविषयतात्मकत्वेन निष्प्रकारकत्वरूपलक्षणे<br>
गौरवानवकाशादिति दिक् ।</p>
<p>निर्विकल्पकज्ञानस्य<br>
अतीन्द्रियतया तत्र प्रत्यक्षप्रमाणासम्भवातनुमानं प्रमाणयति<br>
गौरिति। विशिष्टज्ञानत्वादिति। विशिष्टबुद्धिं प्रति विशेषणज्ञानस्य<br>
कारणत्वात्नाप्रयोजकताशङ्केति भावः। अनवस्थाप्रसङ्गादिति।<br>
सविकल्पकस्य विशिष्टबुद्धित्वेन विशेषणज्ञानजन्यत्वनियमादिति<br>
भावः। विशेषणविशेश्यसम्बन्धावगाहीति। अत्राप्युक्तरीत्या लक्षणत्रयं<br>
बोध्यम्।</p>
<p>{बालप्रिया}</p>
<p>तुरीयविषयतानिरूपकस्येति। प्रकारता<br>
विशेष्यता संसर्गतात्रयातिरिक्तचतुर्थविषयतानिरूपकस्येत्यर्थः।<br>
विशेष्यादिविधयेति। विशेष्यत्वादिप्रकारेणेत्यर्थः। निर्विकल्पके<br>
घटः घटत्वं सम्बन्धश्च भासत् परन्तु विशेष्यत्वं<br>
विशेषणत्वसंसर्गत्वैः घटादिकं न भासत् तथा च मूले<br>
प्रकारशब्दः विशेष्यत्वविशेषणत्वसंसर्गत्वरूपप्रकारपरः।<br>
निष्प्रकारकमित्यस्य तादृशविशेष्यत्वादिप्रकारशून्यमित्यर्थ इति<br>
भावाः। अत्राप्युक्तरीत्या लक्षणत्रयमिति। प्रकारतानिरूपकत्वं<br>
विशेष्यतानिरूपकत्वं संसर्गतानिरूपकत्वमिति लक्षणत्रयमित्यर्थः।</p>
<hr>
<p>{तर्कसङ्ग्रहः}</p>
<p>{सन्निकर्षविभागः}</p>
<p>{आन्ट्स्_४३     प्रत्यक्षज्ञानहेतुरिन्द्रियार्थसन्निकर्षः षड्विधः । संयोगः संयुक्तसमवायः संयुक्तसमवेतसमवायः समवायः समवेतसमवायो विशेषणविशेष्यभावश्चेति । चक्षुषा घटप्रत्यक्षजनने संयोगः सन्निकर्षः । घटरूपप्रत्यक्षजनने संयुक्तसमवायः सन्निकर्षः चक्षुःसंयुक्ते घटे रूपस्य समवायात् । रूपत्वसामान्यप्रत्यक्षे संयुक्तसमवेतसमवायः सन्निकर्षः चक्षुःसंयुक्ते घटे रूपं समवेतं तत्र रूपत्वस्य समवायात् । श्रोत्रेण शब्दस्याकाशगुणत्वात्गुणगुणिनोश्च समवायात् । शब्दत्वसाक्षात्कारे समवेतसमवायः सन्निकर्षः श्रोत्रसमवेते शब्दे शब्दत्वस्य समवायात् । अभावपरत्यक्षे विशेषणविशेष्यभावः सन्निकर्षो घटाभाववद्भृतलमित्यत्र चक्षुःसंयुक्ते भूतले घटाभावस्य विशेषणत्वात् । एवं स्न्निकर्षषट्कजन्यं ज्ञानं प्रत्यक्षम् । तत्करणमिन्द्रियम् । तस्मादिन्द्रियं प्रत्यक्षप्रमाणमिति सिद्धम् ॥}</p>
<p>प्रत्यक्षज्ञानहेतुः<br>
इन्द्रियार्थसन्निकर्षः षड्विधः। संयोगः, संयुक्तसमवायः,<br>
संयुक्तसमवेतसमवायः, समवायः, समवेतसमवायः,<br>
विशेषणविशेष्यभावश्चेति। चक्षुषा घटप्रत्यक्षजनने संयोगः<br>
सन्निकर्षः। घटरूपप्रत्यक्षे संयुक्तसमवायः। चक्षुस्संयुक्ते घटे रूपस्य<br>
समवायात् । रूपत्वसामान्यप्रत्यक्षे संयुक्तसमवेतसमवायः।<br>
चक्षुस्संयुक्ते घटे रूपं समवेतम्। तत्र रूपत्वस्रू समवायात् ।<br>
श्रोत्रेण शब्दसाक्षात्कारे समवायः सन्निकर्षः। कर्णविवरवृत्त्याकाशस्य<br>
क्षोत्रत्वात् । शब्दस्य आकाशगुणत्वात् । गुणगुणिनोः समवायात् ।<br>
शब्दत्वसाक्षात्कारे समवेतसमवायः सन्निकर्षः। श्रोत्रसमवेते शब्दे<br>
शब्दत्वस्य समवायात् । अभावप्रत्यक्षे विशेषणविशेष्यभावः सन्निकर्षः।<br>
भूतलं घटाभाववतित्यत्र चक्षुस्संयुक्ते भूतले घटाभावस्य<br>
विशेषणत्वात् ।</p>
<p>{दीपिका}</p>
<p>इन्द्रियार्थंसन्निकर्षं विभजते<br>
प्रत्यक्षेति। संयोगसन्निकर्षमुदाहरति  चक्षुषेति। द्रव्यप्रत्यक्षे<br>
सर्वत्र संयोगः सन्निकर्षः। आत्मा मनसा संयुज्यते, मन इन्द्रियेण,<br>
इन्द्रियमर्थेन ततः प्रत्यक्षज्ञानमुत्पद्यते इत्यर्थः।<br>
संयुक्तसमवायमुदाहरति  घटरूपेति। तत्र युक्तिमाह  चक्षुस्संयुक्त<br>
इति। संयुक्तसमवेतसमवायमुदाहरति</p>
<p>रूपत्वेति।<br>
समवायमुदाहरति  श्रोत्रेणेति। तदुपपादयति  कर्णेति। नन<br>
दूरस्थशब्दस्य कथं श्रोत्रसम्बन्ध इति चेत् न्<br>
वीचीतरङ्ग्न्यायेन कदम्बमुकुलन्यायेन वा शब्दात्<br>
शब्दान्तरोत्पत्तिक्रमेण श्रोत्रदेशे जातस्य श्रोत्रेण सम्बन्धात्<br>
प्रत्यक्षत्वसम्भवात् । समवेतसमपायमुदाहरति  शब्दत्वेति।<br>
विशेषणविशेष्यभावमुदाहरति  अभावेति। तदुपपादयति<br>
घटाभाववदिति। भूतलं विशेष्यम्, घटाभावो विशेषणम्। भूतले<br>
घटो नास्तीत्यत्र अभावस्य विशेष्यत्वं द्रष्टव्यम्।</p>
<p>{प्रकाशिका}</p>
<p>मन<br>
इन्द्रियेणेति। संयुज्यते इत्यनेनान्वयः। एवमग्रेऽपि।<br>
आत्मप्रत्यक्षसङ्ग्रहस्तु आत्मा मनसा संयुज्यते, ततः प्रत्यक्षज्ञानं<br>
उत्पद्यते इति योजनान्तरेण् कथं श्रोत्रसम्बन्ध इति। न च<br>
श्रोत्रस्य नभोरूपत्वेन तत्समवायः दूरस्थशब्देऽप्यक्षत इति<br>
शङ्क्यम्। अतिप्रसङ्गभङ्गाय<br>
कर्णविवरावच्छिन्ननभोऽनुयोगिकत्वविशिष्टसमवायस्यैव<br>
प्रत्यक्षहेतुत्वाङ्गीकारेण तादृशसम्बन्धस्य दूरस्थशब्देऽभावादिति<br>
भावः। प्रथमतः भेरीदण्डसंयोगेन नभसि शब्द उत्पद्यते, तेन शब्दाः,<br>
तैश्च पुनः शब्दाः इत्येवं क्रमेण निखिलदिगवच्छेदेन<br>
शब्दोत्पत्तेरङ्गीकरणीयतया तदंशेऽपि साम्यनिर्वाहाय आह<br>
कदम्वेति। द्रष्टव्यमिति।</p>
<p>अत्रेदमवधेयम्<br>
विशेषणतानां संयुक्तविशेषणतावादिरूपेण बहुविधत्वेऽपि<br>
विशेषणतात्वेनैव परिगणनात्च षड्विधत्वहानिः। न चैवं<br>
समवायत्वेनैव संयुक्तसमवायादीनामनुगमः कुतो न कृत इति<br>
वाच्यम्; स्वतन्त्रेच्छस्येत्यादिन्यायानुसारेण अदोषादिति।</p>
<p>{बालप्रिया}</p>
<p>एवमग्रेऽपीति।<br>
ऽइन्द्रियमर्थेनऽ इत्यस्यापिऽसंयुज्यतऽ इत्यनेनान्वय इति<br>
भावः। अतिप्रसङ्गभङ्गातेति। सर्वेषामपि शब्दानां<br>
प्रत्यक्षप्रसङ्गवारणायेत्यर्थः। तथा आद्यवीची समीपदेशे<br>
तरङ्गान्तरं जनयति तत्तरङ्गः समीपदेशे तरङ्गान्तरं<br>
जनयति, एवं भेर्याद्यसमवायिकारणकाद्यशब्दोऽपि<br>
समीपदेशावच्छेदेन शब्दान्तरं जनयति, सोऽपि शब्दः<br>
स्वसन्निहितदेशावच्छेदेन शब्दान्तरं जनयतीति रीत्या<br>
कर्णविवरावच्छेदेन उत्पन्नशब्दो गृह्यते इति वीचीतरङ्गन्यायेन<br>
शब्दोत्पत्तिक्रमः। यथा प्रथमतः उत्पन्नं कदम्बमुकुलं<br>
सर्वदिगवच्छेदेन एवदैवानेकमुकुलानि जनयति एव</p>
<p>भेयाद्याकाशसंयागासमवायिकारणकाद्यशब्दोऽपि<br>
सर्वदिगवच्छेदेन अधिकशब्दान् जनयतीति। परं तु यद्दिगभिमुखो<br>
वायुः तद्दिगवच्छेदेन अधिकशब्दान् जनयतीति कदम्बमुकुलन्यायेन<br>
शब्दोत्पत्तिक्रम इति नृसिंहप्रकाशिकाकाराः प्राहुः।</p>
<p>अत्रेदमवधेयमित्यादि।<br>
विशेषणविशेष्यभावो नाम नैकः सन्निकर्षः। अपि तु विशेषणत्वं<br>
विशेष्यत्वं चेति सम्बन्धद्वयम्। तत्राभावविशेषणकप्रत्यक्षे<br>
विशेषणत्वं सन्निकर्षः। अभावविशेष्यकप्रत्यक्षे विशेष्यत्वं<br>
सन्निकर्षः। विशेषणत्वं पञ्चविधं संयुक्तविशेषणत्वम्,<br>
संयुक्तसमवेतविशेषणत्वम्, संयुक्तसमवेतसमवेतविशेषणत्वम्,<br>
समवेतविशेषणत्वम्, समवेतसमवेतविशेषणत्वं चेति। एवं<br>
विशेश्यत्वमपि संयुक्तविशेष्यत्वम्, संयुक्तसमवेतविशेष्यत्वम्,<br>
संयुक्तसमवेतसमवेतविशेष्यत्वमे, समवेतविशेष्यत्वम्,<br>
समवेतसमवेतविशेष्यत्वं चेति पञ्चविधम्। आहत्य<br>
विशेषणविशेष्यभावो दशविध इति न्यायभूषणे प्रत्यपादि।</p>
<p>तेषां क्रमेण<br>
उदाहरणानि  १ हूतलं घटाभाववत्, २ ओयस्पर्शः उष्णत्वाभाववान्,<br>
३ ईलत्वं शुक्लत्वाभाववत्,</p>
<p>४ ईणाशब्दः<br>
तीव्रत्वाभाववान्, ५शब्दत्वं भेदाभाववत्, ६ हूतले घटाभावः,<br>
७ ओयस्पर्शे उष्णत्वाभावः, ८ ईलत्वे शुक्लत्वाभावः, ९ ईणाशब्दे<br>
तीव्रत्वाभावः, १०शब्दत्वे भेदाभावः इति। न चैवं<br>
विशेष्यविशेषणभावस्य बहुविधत्वे षोढा सन्निकर्ष इति कथमिति<br>
वाच्यम्। विशेषणतात्वेन पञ्चविधविशेषणतानां विशेष्यतात्वेन<br>
पञ्चविधविशेष्यतानामनुगमं कृत्वा<br>
विशेषणताविशेष्यतान्यतरत्वेन दशानामपि परिगणनात्<br>
षड्विधत्वस्याहानेः। न च समवायरूपाणां संयुक्तसमवाय<br>
संयुक्तसमवेतसमवाय  समवाय  समवेतसमवायानां चतुर्णामपि<br>
समवायत्वेन एकवर्गीकरणं विधाय संयोगः, समवायः,<br>
विशेष्यविशेषणभावश्चेति त्रिधैव सन्निकर्षः कुतो न व्यभातीते<br>
वाच्यम्। स्वतन्त्रेच्छेन मुनिना कृते षोढा विभागे<br>
नियोगपर्यनुयोगयोः कर्तुमशक्यत्वात् । नियोगः आज्ञा,<br>
पर्यनुयोगः प्रश्नः।</p>
<p>१. चक्षुस्संयुक्तं<br>
भूतलं तद्विशेषणत्वं घटाभावस्य्</p>
<p>२. चक्षुस्संयुक्तं तोयं<br>
तत्समवेतः स्पर्शः तद्विशेषणत्वमुष्णत्वाभावस्य्</p>
<p>३. चक्षुस्संयुक्तो घटः<br>
तत्समवेतो नील तत्समवेतं नीलत्वं तद्विशेषणत्वं<br>
शुक्लत्वाभावस्य्</p>
<p>४. श्रोत्रसमवेतः<br>
वीणाशब्दः तद्विशेषणत्वं तीव्रत्वाभावस्य्</p>
<p>५. श्रोत्रसमवेतः शब्दः<br>
तत्समवेतं शब्दत्वं तद्विशेषणत्वं भेदाभावस्य्</p>
<p>६. चक्षुस्संयुक्तं<br>
भूतलं तिन्नरूपितविशेष्यता घटाभावस्य्</p>
<p>७. चक्षुस्संयुक्तं तोयं<br>
तत्समवेतः स्पर्शः तन्निरूपितविशेष्यता उष्णत्वाभावस्य्</p>
<p>८. चक्षुस्संयुक्तो घटः<br>
तत्समवेतो नीलः तत्समवेतं नीलत्वं तन्निरूपितविशेष्यता<br>
शुक्लत्वाभावस्य्</p>
<p>९. श्रोत्रसमवेतो<br>
वीणाशब्दः तन्निरूपितविशेष्यता तीव्रत्वाभावस्य्</p>
<p>१०. श्रोत्रसमवेतः<br>
शब्दः तत्समवेतं शब्दत्वं तन्निरूपितविशेष्यता भेदाभावस्य्</p>
<p>मणिकारास्तु<br>
केवलविशेषणता इन्द्रियसम्बद्धविशेषणता चेति विशेषणता<br>
द्विविधा। इन्द्रियसम्बद्धविशेषणता, पूर्वोक्तरीत्या पञ्चविधा।<br>
केवलविशेषणतायाः उदाहरणमाकाशं शब्दाभाववतिति<br>
शब्दाभावप्रत्यक्षम्  इत्यभिप्रयन्ति।ऽविशेषणतया शब्दाभावस्य,<br>
इन्द्रियसम्बद्धविशेषणतया समवायघटाभावादेर्ग्रहःऽ इति<br>
सन्निकर्षवादे तैः कथनात् ॥</p>
<p>{॥।}</p>
<p>{तर्कसङ्ग्रहः}</p>
<p>एवं<br>
सन्निकर्षजन्यज्ञानं प्रत्यक्षम्। तत्करणमिन्द्रियम्। तस्मादिन्द्रियं<br>
प्रत्यक्षप्रमाणमिति सिद्धम्॥</p>
<p>{इति तर्कसङ्ग्रहे<br>
प्रत्यक्षपरिच्छेदः।}</p>
<p>{दीपिका}</p>
<p>{अनुपलब्धेः<br>
प्रमाणान्तरत्वनिराकरणम्।}</p>
<p>एतेन अनुपलब्धेः<br>
प्रमाणान्तरत्वं निरस्तम्। यदि अत्र घटः अभविष्यत्तर्हि भूतलमिव<br>
अद्रक्ष्यत, दर्शनाभावात्नास्तीति<br>
तर्कितप्रतियोगिसत्त्वविरोध्यनुपलब्धिसहकृतेन्द्रियेणैव<br>
अभावज्ञानोपपत्तौ अनुपलब्धैः प्रमाणान्तरत्वासम्भवात् ।<br>
अधिकरणज्ञानार्थमपेक्षणीयेन्द्रियस्यैव करणत्वोपपत्तौ अनुपलब्धेः<br>
करणत्वायोगात् । विशेषणविशेष्यभावः</p>
<p>विशेषणविशेष्यस्वरूपमेव, नातिरिक्तः सम्बन्धः।</p>
<p>प्रत्यक्षज्ञानमुपसंहरन् तस्य करणमाह  एवमिति।<br>
असाधारणकारणत्वातिन्द्रियं प्रत्यक्षज्ञानकरणमित्यर्थः।<br>
प्रत्यक्षप्रमाणमुपसंहरति  तस्मादिति॥</p>
<p>{इति दीपिकायां<br>
प्रत्यक्षपरिच्छेदः}</p>
<p>{प्रकाशिका}</p>
<p>एतेन<br>
अभावप्रमाया विशेषणविशेष्यभावसन्निकर्षजन्यत्वप्रदर्शनेन्<br>
प्रमाणान्तरत्वम्  प्रत्यक्षाद्यतिरिक्तप्रमाणत्वम्। ननु अनुपलब्धेः<br>
प्रमाणान्तरत्वानङ्गीकारे घटोपलब्धिदशायां तदभावप्रत्यक्षापत्तिः,<br>
मम मते तु  अनुपलब्ध्यात्मकप्रमाणान्तराभावात्नापत्तिरिति<br>
भाट्टशङ्कां परिजिहीर्षुः योग्यानुपलब्धेः<br>
इन्द्रियसहकारित्वमात्रेणैव निर्वाहे अतिरिक्तप्रमाणत्वं न<br>
सम्भवतीत्याह  यद्यत्रेत्यादिना। अत्र  चक्षुस्संयोगादिमद्भूतले<br>
तर्कस्यापादकाभावसाधकविपर्ययप्रतियोग्यापाद्यकत्वरूपविपर्यये<br>
तत्कोटिपर्यवसायित्वं दर्शयति  दर्शनाभावात्नास्तीति।<br>
तद्दर्शनाभावात्तन्नास्तीत्यर्थः। तर्कितेत्यादि। तर्किता आपादिता<br>
प्रतियोगिनो घटादेः सत्त्वस्य सत्त्वप्रसक्तेः विरोधिनी य उपलब्धिः<br>
तत्प्रतियोगिकः अभावः अनुपलब्धिः तत्सहकृतेनेत्यर्थः।</p>
<p>विरोधित्वविशेषणं<br>
उपलब्धेः अनाहार्यत्वसूचनाय्<br>
प्रतियोगिसत्तापादनापादितोपलम्भप्रतियोगिकत्वरूपयोग्यताविशिष्टानुपलब्धिसहकृतेनेति<br>
तु परमार्थः। आलोकसंयोगाद्यसत्त्वदशायां यद्यत्र घटः स्यात्तर्हि<br>
उपलभ्येत इत्यापादनासम्भवेन योग्यानुपलब्ध्यभावात्न तत्र<br>
घटाभावप्रत्यक्षमिति सङ्क्षेपः।</p>
<p>केचित्तु<br>
तर्कितेत्यादि। तर्कितमारोपितं यत्प्रतियोगिसत्त्वम्,<br>
तद्विरोधिनी या अनुपलब्धिः</p>
<p>तत्सहकृतेनेत्यर्थः।<br>
एतावता प्रतियोगिसत्त्वरूपकारणाभावप्रयोज्योपलब्ध्यभावः<br>
अभावप्रत्यक्षे कारणम्, न तु<br>
इतरकारणविरहप्रयोज्योपलब्ध्यभावः इति सूचितम्। अत<br>
एवान्धकारे उपलम्भाभावसत्त्वेऽपि न घटाभावप्रत्यक्षम्  इत्याहुः।</p>
<p>ननु अभावप्रमायां<br>
इन्द्रियस्य करणत्वमनुपलब्धेः सहकारित्वं च त्वया कल्पनीयम्।<br>
तदपेक्षया अनुपलब्धेरेव करणत्वकल्पनं वरमित्याशङ्क्य<br>
अभावाधिकरणभूतलप्रत्यक्षे इन्द्रियस्य अवश्यमपेक्षणीयतया<br>
कॢप्तेनैव इन्द्रियकरणत्वेनाभावप्रत्यक्षोपपत्तौ<br>
अनुपलब्धेर्विञ्जातीयप्रमितिकरणत्वकल्पनमयुक्तमित्याह<br>
अधिकरणेति। ननु विशेषणविशेष्यभावाख्यः अतिरिक्तसम्बन्धः<br>
कल्पनीयः त्वयेत्यत आह  विशेषणविशेष्यभाव इति।</p>
<p>अत्रेदं बोध्यम्<br>
प्रत्यक्षं द्विविधं लौकिकमलौकिकं चेति। लौकिकत्वं च<br>
विषयिताविशेषः। लौकिके षोढा सन्निकर्षः कारणम्। अलौकिके<br>
तु सामान्यलक्षणा, ज्ञानलक्षणा, योगजधर्मश्चेति त्रिविधा प्रत्यासत्तिः।<br>
तत्र सामान्यलक्षणा धूमत्वादिरूपा तज्ज्ञानरूपा वा। सामान्यं लक्षणं<br>
स्वरूपं विषयो वा यस्या इति व्युत्पत्तेः। सा चाश्रयाणां<br>
निखिलधूमादीनामलौकिकप्रत्यक्षे उपयुज्यत्<br>
अतीतानागतधूतादिषु चक्षुस्संयोगादेरसम्भवातिन्द्रियाणां<br>
असन्निकृष्टानां प्रत्यक्षाजनकत्वात् । ज्ञानलक्षणा तु सुरभि चन्दनमिति<br>
चाक्षुषोपनीतभाने सौरभेण चक्षुषो योग्यसन्निकर्षाभावात् । एवं<br>
योगिनां देशकालविप्रकृष्टपदार्थप्रत्यक्षे योगजधर्मः प्रत्यासत्तिः<br>
कारणमिति सङ्क्षेपः॥</p>
<p>{इति प्रकाशिकायां<br>
प्रत्यक्षपरिच्छेदः}</p>
<p>{बालप्रिया}</p>
<p>नन्वनुपलब्धेरित्यादि। अनुपलब्धिर्नाम<br>
प्रतियोगिविषयकप्रत्यक्षाभवः।ऽभूतलं घटाभाववत्ऽ<br>
इत्याकारकघटाद्यभावविषयकप्रमां प्रति घटोपलब्ध्यभावः कारणम्।<br>
ऽभूतलं घटवत्ऽ इति घटोपलम्भकाले घटाभावप्रमित्यनुदयात् ।<br>
यदि अभावप्रमां प्रति अनुपलब्धिः न कारणं तर्हि प्रतियोगिनो<br>
घटादेरुपलम्भकालेऽपि घटाद्यभावप्रमायाः आपत्तिः अतः अनुपलब्धिः<br>
अभावप्रमां प्रति कारणतया पृथक्प्रमाणमिति भाट्टाः। नैयायिकास्तु<br>
अनुपलब्धिसहकृतेन्द्रियलिङ्गादिभिरेव<br>
अभावविषयकप्रत्यक्षानुमित्यादेरुपपत्त्या अभावविषयकप्रमा न<br>
प्रत्यक्षादिप्रमितिविलक्षणा, तथा तत्साधनमपि न<br>
प्रत्यक्षादिप्रमाणविलक्षणम्, अपि तु अभावप्रमाजनकेन्द्रियादेः<br>
अनुपलब्धिः सहकारि कारणमात्रमित्याशेरत् तर्कस्येत्यादि।</p>
<p>ऽव्याप्तिस्तर्काप्रतिहतिरवसानं विपर्यय्</p>
<p>अनिष्टाननुकूलत्वे<br>
इति तर्काङ्गपञ्चकम्॥ऽ</p>
<p>इत्युक्तरीत्या तर्कस्य<br>
पञ्च अङ्गानि अपेक्षितानि। व्याप्तिः आपादकस्य अग्न्यभावादेः आपाद्यस्य<br>
धूमाभावादेश्च व्याप्यव्यापकभावः। तर्काप्रतिहतिः<br>
प्रतिकूलतर्काभावः। विपर्यये पर्यवसानम्  यदि वह्न्यभावः स्यात्<br>
तर्हिं धूमाभावः स्यातित्यापादनस्य हि धूमसत्त्वाद्वह्निरेव युक्त<br>
इत्येवरूपे तद्विपर्यये पर्यवसानं भवति। अनिष्टत्वम्  आपाद्यस्य<br>
धूमाभावादेः अनिष्टत्वं प्रष्टुः। अननुकूलत्वं<br>
प्रतिवादिपक्षसाधकत्वाभावः। तत्र विपर्यये पर्यवसानं परिष्कृत्याह<br>
आपादकाभावेति। आपादकः वह्न्यभावः तस्याभावः वह्न्यभावाभावः<br>
वह्निरूपः तस्य साधकः य विपर्ययः आपाद्यस्य धूमाभावस्याभावः<br>
धूमरूपः तस्य प्रतियोगी धूमाभावः आपाद्यः यस्य तर्कस्य तत्त्वं<br>
विपर्यये पर्यवसानमित्यर्थः। प्रकृतेऽयद्यत्र घटः स्यात्तर्हि<br>
भूतलमिव घटोऽद्रक्ष्यतऽ इत्याकारके तर्के आपादको घटः<br>
तस्याभावः घटाभावः तस्य साधको विपर्ययः दर्शनाभावः तस्य<br>
प्रतियोगि दर्शनमेव आपाद्यमिति<br>
आपादकाभावसाधकविपर्यंयप्रतियोग्यापाद्यकत्वं तर्कस्य् तथा च<br>
यस्मिंस्तर्के आपादकाभावसाधकाभावप्रतियोगि आपाद्यं भवति<br>
तादृशस्थले आपाद्याभावेन हेतुना आपादकाभावे एव पर्यवसानं<br>
भवति इति दर्शनाभावात्</p>
<p>नास्तीत्यनेन<br>
दर्शितम्। दर्शनाभावादित्यस्य घटदर्शनाभावादित्यर्थः, नास्तीत्यस्य<br>
घटाभाव इत्यर्थः। केवलानुपलब्धेः अभावप्रत्यक्षकारणत्वे<br>
आलोकसंयोगाद्यसत्त्वदशायां घटानुपलब्धेः सत्त्वेन<br>
घटाभावप्रत्यक्षापत्तिः। अतः योग्यताविशिष्टानुपलब्धेः कारणत्वं<br>
वक्तव्यम्। योग्यता च<br>
तर्कितप्रतियोगिसत्त्वविरोध्युपलब्धिप्रतियोगिकत्वरूपा।<br>
तद्घटकतर्कस्य विपर्यये पर्यवसानंऽयद्यत्रऽ इत्यादिग्रन्थेन<br>
प्रदर्शितमिति भावः। तर्कितेत्यादिमुलं व्याचष्टेतर्किता आपादिता<br>
इत्यादिना। यथाश्रुते प्रतियोगिसत्त्वस्य</p>
<p>प्रतियोग्युपलब्धिः<br>
विरोधिनीति प्रतीयत् तदसङ्गतम्  घटोपलब्धेः<br>
घटसत्त्वविरोधित्वाभावात् । अतः सत्त्वस्य सत्त्वप्रसक्तेरिति<br>
व्याख्यातम्। घटसत्त्वारोपरूपप्रसक्तेः घटोपलब्धि विरोधिनी। न हि<br>
घटे उपलभ्यमानेऽयद्यत्र घटः स्यात्ऽ इति घटसत्तां कश्चित्<br>
प्रसञ्जयेदिति भावः। अनाहार्यत्वसूचनायेति। अनाहार्यज्ञानस्यैव<br>
विरोधित्वादिति भावः। सत्त्वस्य सत्त्वप्रसक्तेरिति व्याख्यानेऽपि<br>
आपादितत्वरूपं तर्कितत्वं प्रतियोगिसत्त्वस्यैव न तु तत्प्रसक्तेः। किं<br>
च यत्र आपादकमापाद्यमुभयमपि प्रसज्यते तत्रैव विपर्यये<br>
पर्यवसानं दृश्यत् मूलात्तु प्रतियोगिसत्त्वरूपापादकस्यैव<br>
प्रसञ्जितत्वं लभ्यते, न त्वापाद्याया उपलब्धेः। अतः तात्पर्यार्थमाह<br>
प्रतियोगिसत्तापादनेति। प्रतियोगिनः घटादेः सत्त्वस्य आपादनेन<br>
प्रसञ्जनेनऽयद्यत्र घटः स्यात्ऽ इत्येवंरूपेण आपादितः प्रसञ्जितः<br>
यः उपलम्भःऽतर्ह्युपलभ्येतऽ इत्येवंरूपप्रसञ्जनविषयः उपलम्भः स<br>
प्रतियोगी यस्या अनुपलब्धेः तत्कत्वरूपयोग्यताविशिष्टा<br>
अनुपलब्धिरित्यर्थः। योग्यताविशेषणप्रयोजनमाह<br>
आलोकसंयोगेति। आपादनासम्भवेनेति। तथा च<br>
प्रतियोगिसत्त्वप्रसञ्जनप्रसञ्जितप्रतियोगिकत्वरूपयोग्यताविरहात्<br>
अनुपलब्धेः योग्यानुपलब्धिस्तत्र नास्ति। अतो न घटाभावप्रत्यक्षमिति<br>
भावः। ननु यत्र प्रतियोगिसत्त्वस्य उपलब्धेश्चापादानं विनैव<br>
भूतचलक्षुस्संयोगानन्तरं घटो नास्तीति प्रत्यक्षं<br>
तत्रापादनघटितयोग्यताविरहात्तत्प्रत्यक्षानुपपत्तिरित्याशङ्क्याह<br>
सङ्क्षेप इति। प्रतियोगिसत्तापादनापादितत्वं च<br>
प्रतियोगिसत्तापादककापत्तियोग्यत्वम्। अतो नानुपपत्तिरिति भावः।</p>
<p>अत एवान्धकार इति।<br>
अन्धकारे यो घटोपलम्भाभावः स न घटसत्त्वाभावप्रयोज्यः अपि तु<br>
आलोकसंयोगरूपकारणान्तराभावप्रयोज्यः। तथा च<br>
प्रतियोगिसत्त्वाभावप्रयोज्योपलब्ध्यभावरूपायाः योग्यानुपलब्धेः<br>
तत्राभावात्न घटाभावप्रत्यक्षमिति भावः।</p>
<p>धूमत्वादिरूपेत्यादि।<br>
आदौ लक्षणशब्द स्वरूपबोधकः। द्वितीये तु विषयबोधकः। प्रथमपक्षे<br>
धूमत्वाद्यविदुषोऽपि स्वरूपसद्धूमत्वप्रत्यासत्त्या धूमा इत्येवं<br>
यावद्धूमप्रत्यक्षापत्तिरित्यस्वारस्यात्द्वितीयपक्षानुधावनम्।<br>
चाक्षुषोपनीतभावे इति। चाक्षुषं यत्स्मृतसौरभविषयकं<br>
ज्ञानमित्यर्थः॥</p>
<p>{इति<br>
तर्कसङ्ग्रहदीपिकाप्रकाशिकाव्याख्यायां}</p>
<p>{बालप्रियायां<br>
प्रत्यक्षपरिच्छेदः}</p>
<h2 id="अनमनपरचछद">अनुमानपरिच्छेदः</h2>
<hr>
<p>{तर्कसङ्ग्रहः}</p>
<p>{अनुमानलक्षणम्}</p>
<p>{आन्ट्स्_४४     अनुमितिकरणमनुमानम् । परामर्शजन्यं ज्ञानमनुमितिः । व्याप्तिविशिष्टपक्षधर्मताज्ञानं परामर्शः । यथा वह्निव्याप्यधूमवानयं पर्वत इति ज्ञानं परामर्शः । तज्जन्यं पर्वतो वह्निमानिति ज्ञानमनुमितिः । यत्र यत्र धूमस्तत्राग्निरिति साहचर्यनियमो व्याप्तिः । व्याप्यस्य पर्वतादिवृत्तित्वं पक्षधर्मता ॥}</p>
<p>अनुमितिकरणम्<br>
अनुमानम्।</p>
<p>{दीपिका}</p>
<p>अनुमानं लक्षयति<br>
अनुमितिकरणमिति।</p>
<p>{प्रकाशिका}</p>
<p>अनुमानं<br>
लक्षयतीति। प्रत्यक्षोपजीवकसङ्गत्या अनुमानं निरूपयतीत्यर्थः।</p>
<p>{बालप्रिया}</p>
<p>प्रत्यक्षोपजीवकसङ्गत्येति। प्रत्यक्षकार्यत्वरूपया सङ्गत्या<br>
इत्यर्थः। इन्द्रियेण महानसादौ व्याप्तिप्रत्यक्षादेव अनुमानं<br>
भवति। व्याप्तिस्मरणरूपानुमानं प्रति व्याप्तिप्रत्यक्षस्य अनुभवविधया<br>
कारणत्वात् । तथा च कार्यकारणभावरूपसङ्गत्या<br>
प्रत्यक्षानन्तरमनुमाननिरूपणमिति भावः। अनेन प्रमाणयो<br>
कार्यकारणभाव उक्तः। अनुमित्यात्मकप्रमितेः।<br>
परामर्शात्मकमानसप्रत्यक्षकार्यत्वात्प्रमित्योः कार्यकारणभावः<br>
ज्ञेयः।</p>
<p>{॥।}</p>
<p>{तर्कसङ्ग्रहः}</p>
<p>{अनुमितिलक्षणम्}</p>
<p>परामर्शजन्यं<br>
ज्ञानमनुमितिः।</p>
<p>{दीपिका}</p>
<p>अनुमितिं लक्षयति  परामेर्शेति। ननु<br>
संशयोत्तरप्रत्यक्षे अतिव्याप्तिः स्थाणुपुरुषसंशयानन्तरं<br>
ऽपुरुषत्वव्याप्यकरादिमानयम्ऽ इति परामर्शे सतिऽपुरुष एवऽ<br>
इति प्रत्यक्षजननात् । न च तत्रानुमितिरेव इति वाच्यम्।<br>
ऽपुरुषं साक्षात्करोमिऽ इत्यनुव्यवसायविरोधादिति चेत्,<br>
नपक्षतासहकृतपरामर्शजन्यत्वस्य विवक्षितत्वात् ।</p>
<p>{प्रकाशिका}</p>
<p>परामर्शेतीति।<br>
तथा च प्रत्यक्षप्रमित्यपेक्षया अनुमितेः विलक्षणप्रमात्वातनुमानस्य<br>
प्रमाणान्तरत्वं सिध्यतीति भावः। विपरीतज्ञानोत्तरप्रत्यक्षं प्रति<br>
विशेषदर्शनस्य हेतुत्वमङ्गीकुर्वतां मतमवलम्ब्य शङ्कते<br>
नन्विति। स्थाणुपुरुषसंशयेति। इदं<br>
विरुद्धभावद्वयकोटिकसंशयाङ्गीकारेण् परे तु  स्थाणुपुरुषेति।<br>
स्थाणुत्वतदभावपुरुषत्वतदभावकोटिकेत्यर्थः  इत्याहुः। पुरुष<br>
ऐवति निर्णयसूचनाय् तत्र  संशयोत्तरप्रत्यक्षस्थल्<br>
अनुव्यवसायविरोधादिति। इदमुपलक्षणम् ऽपुरुषमनुमिनोमिऽ<br>
इत्यनुव्यवसायाभावेन प्रमाणाभावादित्यपि द्रष्टव्यम्।</p>
<p>संशयोत्तरप्रत्यक्षे<br>
जननीये पक्षतायाः परामर्शसहकारित्वे प्रयोजनाभावेन<br>
पक्षतासहकृतपरामर्शजन्यत्वविवक्षणात्नातिव्याप्तिः इत्याह<br>
पक्षतेति। ऐतेनऽवह्निव्याप्यधूमवत्पर्वतवानयं देशःऽ इति<br>
विशिष्टवैशिष्ट्यावगाहिबुद्धिं प्रति<br>
विशेषणतावच्छेदकप्रकारकनिर्णयविधयाऽवह्निव्याप्यधूमवान्<br>
पर्वतःऽ इति परामर्शस्य कारणत्वेऽपि न तत्रातिव्याप्तिः।<br>
पक्षतासहकृतपरामर्शजन्यत्वस्य असत्त्वेन अतिव्याप्तेरभावातिति<br>
सङ्क्षेपः।</p>
<p>{बालप्रिया}</p>
<p>विलक्षणप्रमात्वादिति। प्रत्यक्षप्रमितेः यत्करणमिन्द्रियं<br>
तदपेक्षया विलक्षणेन परामर्शात्मकेन कारणेन जन्यत्वात्<br>
अनुमितेर्विलक्षणप्रमात्वमिति भावः। प्रमाणान्तरत्वमिति।<br>
प्रत्यक्षापेक्षया अतिरिक्तप्रमाणत्वमित्यर्थः। दीपिकायां नन्वित्यादिना<br>
ग्रन्थेन यत्र दूरे ऊर्ध्वव्यक्तिदर्शनानन्तरंऽस्थाणुर्वा पुरुषो वा<br>
ऽ इति संशयः ततःऽपुरुषत्वव्याप्यकरादिमान्ऽ इति<br>
व्याप्यधर्मवत्ताज्ञानरूपः परामर्शः ततःऽअयं पुरुषऽ इति प्रत्यक्षम्,<br>
तस्मिन् प्रत्यक्षे<br>
परामर्शजन्यत्वविशिष्टज्ञानत्वरूपस्यानुमितिलक्षणस्यातिव्याप्तिः<br>
आशङ्किता। तदिदं न सङ्गच्छत् संशयरूपविपरीतज्ञानानन्तरं<br>
ऽअयं पुरुषःऽ इति प्रत्यक्षस्यैव असम्भवात् । तद्वत्ताबुद्धिं प्रति<br>
तदभाववत्ताज्ञानस्य प्रतिबन्धकत्वादिति शङ्कायां सत्यपि<br>
विपरीतज्ञाने यदि विशेषदर्शनं स्यात्तर्हि तस्य विशेषदर्शनस्य<br>
प्रत्यक्षजनकत्वं भवतीति १ इशेषदर्शनस्येति।<br>
व्याप्यधर्मदर्शनस्येत्यर्थः। प्रकृतेऽपुरुषत्वव्याप्यकरादिमान्<br>
अयम्ऽ इति परामर्शो विवक्षितः।</p>
<p>भावद्वयकोटिकेति।<br>
स्थाणुत्वपुरुषत्वाश्यं यत्भावरूपं धर्मद्वयं<br>
तत्प्रकारकसंशयेत्यर्थः। स्थाणुत्वतदभावेति। स्थाणुत्वं तदभावः<br>
पुरुषत्वं तदभावश्चेति चतुष्प्रकारकसंशयेत्यर्थः।ऽस्थाणुर्वा न<br>
वा, पुरुषो वा न वाऽ इति संशयस्याकारः। २ विकोटिकसंशयद्वयं<br>
वात्र विवक्षितम्। प्रमाणाभावादिति। तत्रानुमितिरेव जायत इत्यत्र<br>
प्रमाणाभावादित्यर्थः। तथा चऽअयं पुरुषःऽ इति<br>
निश्चयस्यानुमितित्वेऽपुरुषं साक्षात्करोमिऽ इति<br>
साक्षात्कारत्वावगाही अनुव्यवसायो नोपपद्यत् अनुमितित्वावगाही<br>
ऽपुरुषमनुमिनोमिऽ इति अनुव्यवसाय एव स्यात् । अतो<br>
नानुमितित्वं तस्य निश्चयस्य, अपि तु प्रत्यक्षत्वमेवेति अलक्ष्ये तत्र<br>
लक्षणसत्त्वातनुमितिलक्षणस्यातिव्याप्तिरिति भावः। दीपिकायां<br>
पक्षतासहकृतेति। तथा च परामर्शजन्यत्वमात्रं नानुमितेर्लक्षणम्।<br>
अपि तु पक्षतासहकृतो यः परामर्शः तज्जन्यत्वम्।<br>
संशयोत्तरप्रत्यक्षे तु परामर्शस्य जनकत्वेऽपि</p>
<p>१. अनेन<br>
मतान्तरमप्यस्तीति दर्शितम्। तथा हि  संशयोत्तरप्रत्यक्षमात्रे<br>
विशेषदर्शनं न हेतुः, अन्धकारे घटसंशयोत्तरप्रत्यक्षस्य<br>
विशेषदर्शनं विनापि आलोकसमवधानमात्रेणैवोपपत्तेः। तथापि<br>
यत्र विशेषादर्शनादिदोषाधीनः संशयः तदुत्तरप्रत्यक्षे तस्य<br>
हेतुत्वम्। उक्तस्थले च व्यञ्जकाभावाधीनः संशय इति। अधिकं<br>
तत्त्वचिन्तामणौ प्रामाण्योत्पत्तिवादे तद्व्याख्याने प्रकाशे च<br>
द्रष्टव्यम्।</p>
<p>२. द्विकोटिकेति।<br>
स्थाणुर्वा न वेत्याकारकः एकः संशयः, पुरुषो न वेत्याकारकः<br>
अपरः संशय इति संशयद्वयमित्यर्थः।</p>
<p>पक्षतायाः<br>
नोपयोगित्वम्, प्रमाणाभावात्; सिद्धिसत्त्वेऽपि<br>
धारावाहिकप्रत्यक्षोत्पत्त्या सिद्ध्यभावरूपायाः पक्षतायाः<br>
प्रत्यक्षहेतुत्वासम्भवाच्च् तथा च<br>
पक्षतासहकृतपरामर्शजनयत्वाभावात्नातिव्याप्तिरिति भावः।<br>
तदाह प्रकाशिकायां संशयोत्तरप्रत्यक्षे जननीय इति।<br>
प्रयोजनाभावेनेति। पक्षतायाः सहकारित्वानङ्गीकारे<br>
अनुपपत्त्यभावेनेत्यर्थः। एतेनेति। वक्ष्यमाणहेतुना इत्यर्थः। यदि<br>
परामर्शजन्यत्वमात्रमनुमितेर्लक्षणं स्यात्तदा<br>
ऽवह्निव्याप्यधूमवत्पर्वतवानयं देशःऽ इत्याकारकं<br>
वन्हिव्याप्यधूमविशिष्टपर्वतवैशिष्ट्यावगाहिप्रत्यक्षं प्रति<br>
ऽवह्निव्याप्यधूमवानयं पर्वतःऽ इत्याकारकपरामर्शस्य<br>
विशेषणतावच्छेदकीभूतः यः धूमः तत्प्रकारकनिश्चयत्वेन हेतुतया<br>
तादृशविशिष्टवैशिष्ट्यावगाहिप्रत्यक्षेऽपि परामर्शजन्यत्वरूपस्य<br>
अनुमितिलक्षणस्य सत्त्वाततिव्याप्तिः प्रसक्ता। सापि<br>
पक्षतासहकृतपरामर्शजन्यत्वस्य अनुमितिलक्षणतवात्वारयितुं<br>
शक्यत इति भावः। तादृशप्रत्यक्षस्य १ अक्षताजन्यत्वाभावात् ।</p>
<p>{दीपिका}</p>
<p>{पक्षतालक्षणम्}</p>
<p>सिषाधयिषाविरहविशिष्टसिद्ध्यभावः पक्षता। साध्यसिद्धिः<br>
अनुमितिप्रतिबन्धिका। सिद्धिसत्त्वेऽपिऽअनुमिनुयाम्ऽ<br>
इतीच्छायामनुमितिदर्शनात्सिषाधयिषा उत्तेजिका। ततश्च<br>
उत्तजकाभावविशिष्टमण्यभावस्य</p>
<p>१. यद्यपि<br>
ध्याप्यपक्षोभयवैशिष्ट्यावगाहिज्ञानत्वरूपं यत्परामर्शत्व<br>
तदवच्छिन्नजनकतानिरूपितजन्यताशालिज्ञानत्वमनुमितेर्लक्षणमि त्यक्तावपि<br>
उक्तविशिष्टवैशिष्ट्यावगाहिप्रत्यक्षेऽतिव्याप्तिवारणं सम्भवति<br>
तादृशबुद्धौ परामर्शस्य विशेषणतावच्छेदकप्रकारकनिर्णयत्वेनैव<br>
हेतुत्वेन उक्तपरामर्शत्वेन हेतुत्वाभावात् । तथापि<br>
संशयोत्तरप्रत्यक्षे व्याप्यपक्षवैशिष्ठ्यावगाहिज्ञानत्वेन<br>
व्याप्यदर्शनजन्यत्वसत्त्वाततिव्याप्तेः<br>
पक्षतासहकृतपरामर्शजन्यत्वविवक्षणनैव बारणीयता तेनैव<br>
विशिष्टवैशिष्ट्यावगाहिप्रत्यक्षवारणसम्भवात्<br>
उक्तपरामर्शत्वावच्छिन्नजनकता न निवेश्येति भावः।</p>
<p>दाहकारणत्ववत्<br>
सिषाधयिषाविरहविशिष्टसिद्ध्यभावस्याप्यनुमितिकारणत्वम्।</p>
<p>यद्यपि साध्यसंशयस्य<br>
पक्षतात्वेऽपि साध्यनिश्चयकाले अनुमितिवारणं सम्भवति, तथापि<br>
घनगर्जितेन मेघानुमितौ व्यभिचारः। अतः अन्यादृशीं पक्षतामाह<br>
सिषाधयिषेति। र्सिषाधयिषायाः साध्यानुमितीच्छायाः समवायेन यः<br>
अभावः स्वरूपसमवायोभवघटितसामानाधिकरण्यसम्बन्धेन<br>
तद्विशिष्टायाः सिद्धेः समवायेन अभाव इत्यर्थः। साध्यसिद्धिः<br>
पक्षतावच्छेदकविशिष्टे<br>
साध्यतावच्छेदकविशिष्टसाध्यवैशिष्ट्यावगाहिनिश्चयः। सिद्धौ<br>
सिषाधयिषाविरहवैशिष्ट्यनिवेशनस्य</p>
<p>प्रयोजनं दर्शयति<br>
सिद्धिसत्त्वेऽपीति। अत्र सिद्धिश्चऽपर्वतो वह्निमान्<br>
वह्निव्याप्यधूमवांश्चऽ इति समूहालम्बनरूपा। अतः<br>
परामर्शसम्पत्तिरिति ध्येयम्।</p>
<p>{बालप्रिया}</p>
<p>ऽसाध्यसंशयः<br>
पक्षताऽ इति प्राचीनोक्त्युपेक्षायाः बीजमाह  यद्यपीत्यादिना।<br>
साध्यनिश्चयरूपसिद्धिकालेऽनुमितिवारणं हि पक्षतायाः<br>
अनुमितिहेतुत्वाङ्गीकारस्य उद्देश्यम्। तत्तु साध्यसंशयस्य<br>
पक्षतात्वेऽपि निर्वहति। साध्यनिश्चयकाले साध्यसंशयरूपपक्षतायाः<br>
अभावादेव नानुमितिः इत्येवंरीत्या अनुमितिवारणसम्भवात्तथा<br>
च साध्यसंशय एव पक्षता अस्तु इति शङ्कितुर्भावः। तथापीति।<br>
साध्यसंशयरूपपक्षतायाः नानुमितिहेतुत्वम्। विनापि साध्यसंशयं<br>
घनगर्जनश्रवणेन १ एघानुमित्तेः व्यतिरेकव्यभिचारादिति<br>
समाधातुराशयः। व्यभिचार इति। कारणाभावेऽपि कार्योत्पत्तिरूपो<br>
व्यतिरेकव्यभिचारोऽत्र</p>
<p>विवक्षितः।<br>
अन्यादृशीमिति। साध्यसंशयादन्यविधामित्यर्थः।</p>
<p>१. अयं प्रदेशः<br>
मेघवान् धनगर्जजवत्त्वादित्यनुमानमत्र विवक्षितम्।</p>
<p>दीपिकायाम्<br>
सिषाधयिषाविरहविशिष्टेत्यादि। यत्र साध्यनिश्चयरूपा सिद्धिरस्ति<br>
तत्रापि यदिऽपक्षे साध्यमनुमिनुयाम्ऽ इत्याकारा सिषाधयिषा<br>
अस्ति तदानुमितिर्भवति। सिद्ध्यभावमात्रस्य पक्षतात्वे सा न स्यात्,<br>
सिद्धेरेव</p>
<p>तत्र सत्त्वात् । अतस्तत्र<br>
पक्षतासम्पत्तये सिषाधयिषाविरहविशिष्टेति सिद्धेर्विशेषणं दत्तम्।<br>
उक्तस्थले सिषाधयिषायाः सत्त्वेन<br>
सिषाधयिषाविरहरूपविशेषणाभावात्<br>
सिषाधयिषाविरहविशिष्टसिद्ध्यभावस्याक्षततया पक्षता निर्वहति।<br>
एवं च सिषाधयिषा उत्तेजिकेति फलितम्। उत्तेजकत्वं च<br>
प्रतिबन्धकसमवधानकालीनकार्योत्पादकप्रयोजक्त्वम्।<br>
सिद्धिरूपप्रतिबन्धकसत्ताकालेऽपि सिषाधयिषायाः<br>
अनुमितिरूपकार्योत्पादप्रयोजकत्वातुत्तेजकत्वम्, यथा<br>
मणिरूपप्रतिबन्धकाले दाहोत्पत्तिप्रयोजकत्वातुत्तेजकत्वम्, यथा<br>
मणिरूपप्रतिबन्धकाले दाहोत्पत्तिप्रयोजकत्वात्<br>
मन्त्रादेरुत्तेजकत्वम्। उत्तेजकाभावविशिष्टप्रतिबन्धकाभावस्य<br>
कार्योत्पत्तिं प्रति हेतुत्वात् ।<br>
सिषाधयिषाविरहविशिष्टसिद्ध्यभावस्य अनुमितिहेतुत्वमिति<br>
भावः। सिषाधयिषा नाम साध्यानुमितिविषयकेच्छा।</p>
<p>सिषाधयिषाविरहः<br>
सिषाधयिषानिष्ठप्रतियोगितानिरूपकोऽभावः। तत्र प्रतियोगितायां<br>
समवायसम्बन्धावच्छिन्नत्वं निवेशनीयम्। अन्यथा यत्र सिद्धिः<br>
सिषाधयिषा चास्ति तत्र सिषाधयिषायाः संयोगसम्बन्धेनाभावात्<br>
सिषाधयिषानिष्ठसंयोगसम्बन्धावच्छिन्नप्रतियोगिताकाभावविशिष्टसिद्धेदेव<br>
सत्त्वेन तदभावरूपपक्षता न स्यात् । तन्निवेशे च तत्र<br>
समवायसम्बन्धेन सिषाधयिषायाः सत्त्वेन<br>
तत्सम्बन्धावच्छिन्नसिषाधयिषानिष्ठप्रतियोगिताकाभावरूपविशेषणाभावात्<br>
विशिष्टाभावरूपा पक्षता निर्वहतीति। एवं<br>
सिषाधयिषाविरहवैशिष्ट्यं ससिद्धौ सामानाधिकरण्यसम्बनधेन्<br>
अन्यथा स्वरूपसम्बन्धेन सिषाधयिषाविरहवैशिष्ट्यनिवेशे<br>
सिषाधयिषासत्त्वेऽपि सिद्धौ सिषाधयिषाभावस्य स्वरूपसम्बन्धेन<br>
सत्त्वात्सिषाधयिषाविरहविशिष्टसद्धेरेव सत्त्वेन<br>
तदभावरूपपक्षतायाः अनुपपत्तिः अतः सामानाधि करण्यसम्बन्धेन<br>
वैशिष्ट्यं निवेशनीयम्। सामानाधिकरण्यं च स्वाधिकरणवृत्तित्वम्।<br>
स्वाधिकरणत्वं स्वरूपसम्बन्धेन, स्वाधिकरणनिरूपितवृत्तित्वं<br>
समवायसम्बन्धेन्  तथा च<br>
स्वनिष्ठस्वरूपसम्बन्धावच्छिन्नाधेयतानिरूपिताधिकरणतावन्निरूपितसमवायसम्बन्धावच्छिन्नाधेयतासम्बन्धेन<br>
सिषाधयिषाविरहविशिष्टा या सिद्धिः तदभावः पक्षता। स्वं<br>
सिषाधयिषाविरह तस्य स्वरूपसम्बन्धेन अधिकरणमात्मा तत्र<br>
समवायसम्बनधेन वृत्तिमती य सिद्धिः तदभाव इति यावत् । तत्र<br>
स्वरूपसम्बन्धानिवेशे सिषाधयिषाकालेऽपि<br>
एकज्ञानविषयत्वसम्बनधेन सिषाधयिषाविरहाधिकरणे आत्मनि<br>
समवायेन वृत्तित्वं सिद्धेरस्तीति तादृशवृत्तित्वसम्बनधेन<br>
सिषाधयिषाविरहविशिष्टसिद्धेरेव सत्त्वेन पक्षता नोपपद्येत्<br>
स्वरूपसम्बन्धनिवेशे तु तेन सिषाधयिषाभावाधिकरणं<br>
सिषाधयिषावानात्मा न भवति, अपि तु अन्य आत्मा तद्वृत्तित्वं<br>
एतदात्मगतसिद्धेर्नास्तीति<br>
तादृशवृत्तित्वरूपसामानाधिकरण्यसम्बन्धेन<br>
सिषाधयिषाविरहविशिष्टायाः सिद्धेरभावस्य सत्त्वात्न<br>
पक्षतानुपपत्तिः। एवं वृत्तित्वे समवायसम्बनधावच्छिन्नत्वानिवेशे<br>
सिषाधयिषाविरहाधिकरणे आत्मनि सिद्धेः समवायेन सत्त्वेऽपि<br>
संयोगादिसम्बन्धेनासत्त्वात्<br>
समवायातिरिक्तसम्बन्धावच्छिन्नवृत्तित्वरूपसामानाधिकरण्यं<br>
सिद्धेर्नास्तीति विशिष्टाभावरूपा</p>
<p>पक्षता प्रसज्येत् अतः<br>
समवायसम्बन्धावच्छिन्नत्वस्य सामानाधिकरण्यघटकवृत्तित्वे निवेशः।<br>
एवं सिद्ध्यभावः सिद्धिनिष्ठप्रतियोगितानिरूपकोऽभावः। तत्र<br>
प्रतियोगितायां समवायसम्बन्धावच्छिन्नत्वं निवेश्यम्। अन्यथा<br>
सिद्धिकालेऽपि सम्बन्धान्तरावच्छिन्नसिद्ध्यभावमादाय पक्षता<br>
प्रसज्येत् तदेतत्सर्वमभिसन्धायाह  प्रकाशिकायाम्<br>
सिषाधयिषायाः सादध्यानुमितीच्छाया इत्यादि।<br>
स्वरूपसमवाययोभयघटितेति। सामानाधिकरण्यघटकाधिकरणतायां<br>
स्वरूपसम्बन्धावच्छिन्नत्वं, वृत्तितायां समवायसम्बन्धावच्छिन्नत्वं च<br>
निवेशनीयमिति भावः। सिन्द्धेः समवायेनाभाव इति।<br>
सिद्धिनिष्ठसमवायसम्बन्धावच्छिन्नप्रतियोगिताकाभाव इत्यर्थः।<br>
पक्षतावच्छेदकविशिष्ट इत्यादि।<br>
पक्षतावच्छेदकावच्छिन्नपक्षनिष्ठविशेष्यतानिरूपितसाध्यतावच्छेदकावच्छिन्नसाध्यनिष्ठप्रकारताशालिनिश्चय<br>
इत्यर्थः। द्रव्यत्वेन पर्वतावगाहिऽद्रव्यं वह्निमत्ऽ<br>
इत्याकारकनिश्चयदशायांऽपर्वतो वह्निमान्ऽ<br>
इत्यनुमित्युत्पत्तेःऽद्रव्यं वह्निमत्ऽ इत्याकारकनिश्चयस्य<br>
ऽपर्वतो वह्निमान्ऽ इत्यनुमितिप्रतिबन्धकत्ववारणाय<br>
पक्षनिष्ठविशेष्यतायां</p>
<p>पक्षतावच्छेदकावच्छिन्नत्वनिवेशः। एवंऽपर्वतो द्रव्यवान्ऽ<br>
इत्याकारकनिश्चयस्य तादृशानुमितिप्रतिबन्धकत्ववारणाय<br>
प्रकारतायां साध्यतावच्छेदकावच्छिन्नत्वनिवेशः। एवं प्रकारतायां<br>
साध्यतावच्छेदकसम्बन्धावच्छिन्नत्वमपि निवेशनीयम्। अन्यथाऽपर्वतः<br>
समवायेन वह्निमान्ऽ इति निश्चयस्यापिऽपर्वतः संयोगेन<br>
वह्निमान्ऽ</p>
<p>इत्यनुमितिप्रतिबन्धकत्वापत्तेः।</p>
<p>ननु सिद्धिकाले यदि<br>
सिषाधयिषा वर्तते तदानीमपि अनुमितेः उपपादनार्थं हि सिद्धौ</p>
<p>सिषाधयिषाविरहविशिष्टेति विशेषणं दत्तम्। तच्च तदैव<br>
सार्थकं भवति यदि सिद्धिसिषाधयिषापरामर्शानामेककाले</p>
<p>समवधानं स्यात् ।<br>
तच्च दुर्घटम्। तथा हि यत्र प्रथमं सिद्धिः अनन्तरं सिषाधयिषा,<br>
ततः परामर्शः, ततः अनुमितिः, तत्र परामर्शक्षणे सिद्धेर्नाशादेव<br>
प्रतिबन्धकाभावातनुमित्युपपत्तेः व्यर्थं<br>
सिषाषयिषाविरहविशिष्टत्वविशेषणम्। यत्र क्रमेण<br>
सिषाधयिषासिद्धिपरामर्शाः तत्र परामर्शक्षणे सिषाधयिषायाः<br>
नाशात्सिषाधयिषाविरहविशिष्टसिद्धेरेव सत्त्वात्<br>
सिषाधयिषाविरहविशिष्टत्वनिवेशेऽपि पक्षता न निर्वहति। यत्र तु<br>
परामर्शंसिद्धिसिषाधयिषाः क्रमेण भवन्ति तत्र सिषाधयिषाक्षणे<br>
परामर्शनाशात्परामर्शरूपकारणवैकल्यात्नानुमितिः।<br>
ज्ञानयोर्वा ज्ञानेच्छयोर्वा एकक्षणोत्पत्तिकत्वं तु नाङ्गीक्रियत्<br>
तथा च कथं सिषाधयिषाविरहविशिष्टत्वस्य<br>
सार्थकत्वमित्याशङ्क्याह  अत्र सिद्धिश्चेत्यादिना। पक्षताघटकीभूता<br>
सिद्धिश्च वह्निवह्निव्याप्यधूमोभयावगाहिनी समूहालम्बनरूपा<br>
ऽपर्वतो वह्निमान् वह्निव्याप्यधूमवांश्चऽ इत्याकारिका<br>
विवक्षिता। अयमेव साध्यनिश्चयरूपत्वात्साध्यव्याप्यनिश्चयरूपत्वाच्च<br>
सिद्ध्यात्मकपरामर्श इति व्यवह्रियत् तथा च यत्र आदौ उक्ताकारः<br>
सिद्ध्यात्मकपरामर्शः ततः सिषाधयिषा ततोऽनुमितिः तत्र<br>
द्वितीयक्षणे सिद्धेः सत्त्वात्सिद्ध्यभावमात्रस्य पक्षतात्वे पक्षता न<br>
निर्वहति। अतः सिषाधयिषाविरहविशिष्टत्वं सिद्धेः विशेषणम्। तत्र<br>
तु सिषाधयिषासत्त्वेन सिषाधयिषाविरहरूपविशेषणाभावात्<br>
विशिष्टाभावरूपा पक्षता निर्वहतीत्येवं तद्विशेषणस्य<br>
सार्थक्यमुपपादनीयमिति भावः। अतः परामर्शसम्पत्तिरिति।<br>
अनुमित्यव्यवहितपूर्वक्षणे सिद्धिसिषाधयिषापरामर्शानां<br>
मेलनमित्यर्थः।</p>
<p>{॥।}</p>
<p>{तर्कसङ्ग्रहः}</p>
<p>{परामर्शलक्षणम्}</p>
<p>व्याप्तिविशिष्टपक्षधर्मताज्ञानं परामर्शः। यथा<br>
ऽवह्निव्याप्यधूमवानयं पर्वतःऽ इति ज्ञानं परामर्शः। तज्जन्यं<br>
ऽपर्वतो वह्निमान्ऽ इति ज्ञानमनुमितिः।</p>
<p>{दीपिका}</p>
<p>परामर्शं लक्षयति<br>
व्याप्तीति। व्याप्तिविषयकं यत्पक्षधर्मताज्ञानं स परामर्श<br>
इत्यर्थः। परामर्शमभिनीय दर्शयति  यथेति। अनुमितिमभिनीय<br>
दर्शयति  तज्जन्यमिति। परामर्शजन्यमित्यर्थः।</p>
<p>{प्रकाशिका}</p>
<p>ऽव्याप्तिविशिष्टपक्षधर्मताज्ञानम्ऽ इत्यत्र व्याप्तिविशिष्टे<br>
पक्षधर्मता व्याप्तिविशिष्टपक्षधर्मता तज्ज्ञानमिति<br>
सप्तमीतत्पुरुषाङ्गीकारे व्यभिचारिलिङ्गकानुमितौ<br>
व्याप्तिविशिष्टपक्षधर्मताज्ञानजन्यत्वाभावेन अव्याप्तिः; अतः</p>
<p>व्याप्तिविशिष्टपदस्य<br>
व्याप्तिविषयकेत्यर्थमवलम्ब्य ज्ञानान्तपदेन<br>
कर्मधारयमङ्गीकरोति  व्याप्तिविषयकमिति।<br>
व्याप्त्यवच्छिन्नप्रकारतानिरूपित<br>
पक्षतावच्छेदकावच्छिन्नविशेष्यताशालिनिश्चयः परामर्श इति तु<br>
निर्गलितार्थः। अभिनीय  अभिलापकशब्दमुच्चार्य्</p>
<p>{बालप्रिया}</p>
<p>व्याप्तिविशिष्टपक्षधर्मताज्ञानमित्यत्रेत्यादि। यत्र लिङ्गं<br>
साध्यव्यभिचारि भवति तत्रापि व्याप्त्यशे भ्रमात्मकात्<br>
ऽधूमव्याप्यवह्निमानयं पर्वतःऽ इति परामर्शात्ऽपर्वतो<br>
धूमवान्ऽ इत्यनुमितिः जायत् यदि तु वस्तुतो व्याप्तिविशिष्टे<br>
पक्षधर्मत्वावगाहि ज्ञानं परामर्शः तज्जन्यत्वमनुमितेर्लक्षणमुच्येत<br>
तर्हि उक्तपरामर्शस्य व्याप्तिविशिष्टे तदवगाहित्वाभावे<br>
परामर्शत्वाभावात्तज्जन्यज्ञानस्य अनुमितित्वं न स्यात् । अतः<br>
व्याप्तिविषयकं यत्पक्षधर्मत्वावगाहि ज्ञानं तत्परामर्शः।<br>
उक्तभ्रमात्मकज्ञानस्य व्याप्तिविषयकत्वमक्षतमिति परामर्शरूपता, अत</p>
<p>एव तज्जन्यज्ञानस्य<br>
परामर्शजन्यत्वरूपानुमितिलक्षणाक्रान्ततया अनुमितित्वमप्युपपद्यत<br>
इति भावः।</p>
<p>ननु व्याप्तिविषयकं<br>
पक्षसम्बन्धावगाहि च ज्ञानं परामर्श इति परामर्शलक्षणकथनेऽपि<br>
ऽधूमो वह्निव्याप्यः धूमवांश्च पर्वतःऽ<br>
इत्याकारकसमूहालम्बनज्ञानस्यापि व्याप्तिविषयकत्वात्<br>
पक्षसम्बन्धविषयकत्वाच्च परामर्शत्वापत्तिरित्यत आह<br>
व्याप्त्यवच्छिन्नेति। व्याप्त्यवच्छिन्न या हेतुनिष्ठा प्रकारता<br>
तन्निरूपिता या पक्षतावच्छेदकावच्छिन्ना पक्षनिष्ठा विशेष्यता<br>
तन्निरूपको निश्चयः परामर्श इत्यर्थः। भवति च<br>
ऽवह्निव्याप्यधूमवान् पर्वतऽ इति निश्चयः तादृशः।<br>
पर्वतनिष्ठविशेष्यतानिरूपितायाः धूमनिष्ठायाः प्रकारतायाः<br>
व्याप्त्यवच्छिन्नत्वात् । व्याप्त्यवच्छिन्नत्वं च<br>
साध्यनिष्ठप्रकारतानिरूपितव्याप्तिनिष्ठप्रकारतानिरूपितत्वम्। तेन<br>
ऽव्याप्यधूमवान् पर्वतःऽ इति ज्ञाने नातिव्याप्तिः।ऽधूमो<br>
वह्निव्याप्यः धूमवांश्च पर्वतःऽ इति<br>
समूहालम्बनज्ञानीयधूमनिष्ठप्रकारतायां<br>
व्याप्तिनिष्ठप्रकारतानिरूपितत्वं नास्ति, धूमांशे व्याप्तेः<br>
प्रकारतया अभानात् । अतो न तत्रातिव्याप्तिरिति भावः। तथा च<br>
साध्यतावच्छेदकावच्छिन्नसाध्यनिष्ठप्रकारतानिरूपितव्याप्तिनिष्ठप्रकारतानिरूपितहेतुतावच्छेदकावच्छिन्न</p>
<p>हेतुनिष्ठप्रकारतानिरूपितपक्षतावच्छेदकावच्छिन्नपक्षनिष्ठविशेष्यताशालिनिश्चयः<br>
परामर्श इति निष्कर्षः। तेनऽद्रव्यव्याप्यध्मवान् पर्वतःऽ,<br>
ऽवह्निव्याप्यद्रव्यवान् पर्वतःऽऽवह्निव्याप्यधूमवद्द्रव्यम्ऽ<br>
इत्यादिनिश्चयानांऽपर्वतो वह्निमान्ऽ<br>
इत्यनुमितिहेतुभूतपरामर्शत्वं न प्रसज्यत इत्यवधेयम्।<br>
निर्गलितार्थ इति। निष्कृष्टार्थ इत्यर्थः।<br>
अभिलापकशब्दमुच्चार्येति। आकारप्रदर्शकशब्दमुच्चार्येत्यर्थः।<br>
कायिकचेष्टारूपस्याभिनयस्यात्रासम्भवात् ।</p>
<p>{॥}</p>
<p>{तर्कसङ्ग्रहः}</p>
<p>{व्याप्तिलक्षणम्}</p>
<p>यत्र धूमः तत्र<br>
अग्निः इति साहचर्यनियमः व्याप्तिः।</p>
<p>{दीपिका}</p>
<p>व्याप्तिलक्षणमाह<br>
यत्रेति। यत्र धूमस्तत्राग्निरिति व्याप्तेरभिनयः। साहचर्यनियमः<br>
इति लक्षणम्। साहचर्यं सामानाधिङ्करण्यम्, तस्य नियमः।<br>
हेतुसमानाधिकरणात्यन्ताभावाप्रतियोगिसाध्यसामानाधिकरण्यं<br>
व्याप्तिरित्यर्थः।</p>
<p>{प्रकाशिका}</p>
<p>नियतसामानाधिकरण्यं साध्याभाववदवृत्तित्वादिरूपं न<br>
सम्भवति;ऽइदं वाच्यं ज्ञेयत्वात्ऽ इत्यादौ अव्याप्तेः।<br>
साध्याभावाप्रसिद्धेरित्यालोच्याह  हेतुसमानाधिकरणेति।<br>
ऽवह्निमान् धूमात्ऽ इत्यादौ धूमसमानाधिकरणे योऽत्यन्ताभावः<br>
घटात्यन्ताभावः, तदप्रतियोगी वह्निः तत्सामानाधिकरण्यं धूमे<br>
अस्तीति लक्षणसमन्वयः।ऽधूमवान् वह्नेःऽ इत्यादौ तु<br>
धूमसामान्याभावस्यापि हेतुसमानाधिकरणतया तत्प्रतियोग्येव<br>
धूम इति नातिव्याप्तिः। न चऽवह्निमान् धूमात्ऽ इत्यादौ<br>
तत्तद्वह्न्यभावस्य चालिनीन्यायेन धूमसमानाधिकरणतया<br>
तादृशाभावाप्रतियोगित्वं न कस्यापि वह्नेरित्यतिव्याप्तिरिति<br>
वाच्यम्, अप्रतियोगिसाध्येत्यस्य<br>
प्रतियोगितानवच्छेदकसाध्यतावच्छेदकावच्छिन्नेत्यर्थतात्पर्यङ्कतयादोषात् ।<br>
प्रतियोगितायां साध्यतावच्छेदकसम्बन्धावच्छिन्नत्वं निवेशनीयम्।<br>
तेनऽवह्निमान् धूमात्ऽ इत्यादौ समवायेन<br>
वह्नित्वावच्छिन्नप्रतियोगिताकाभावस्य धूमसमानाधिकरणत्वेऽपि न<br>
क्षतिः। हेतुपदं हेतुतावच्छेदकावच्छिन्नपरम्। अतःऽद्रव्यम्<br>
विशिष्टसत्त्वात्ऽ इत्यादौ विशिष्टस्य शुद्धानतिरेकितया<br>
हेत्वधिकरणगुणादिनिष्ठत्वेऽपि द्रव्यत्वाभावस्य नाव्याप्तिः।</p>
<p>हेत्वधिकरणता<br>
हेतुतावच्छेदकसम्बन्धावच्छिन्ना ग्राह्या। तेनऽवह्निमान् धूमात्ऽ<br>
इत्यादौ वह्निसामान्याभावस्य धूमसमवायिनिष्ठत्वेऽपि<br>
नाव्याप्तिः। न चैवमपिऽकपिसंयोगी एवद्वृक्षत्वात्ऽ इत्यादौ<br>
अव्याप्तिः, साध्यस्य<br>
हेतुसमानाधिकरणात्यन्ताभावप्रतियोगितावच्छेदकावच्छिन्नत्वादिति<br>
वाच्यम्। हेतुसमानाधिकरणात्यन्ताभावे प्रतियोगिवैयधिकरण्यस्य<br>
निवेशनीयत्वात् । केवलान्वयिसाध्यके तादृशस्य घटाभावादेः<br>
प्रसिद्धत्वात्नाव्याप्तिरिति। अधिकमस्मदीयमणिदीधितिव्याख्याया<br>
बुद्धिकुशलैरनुसन्धेयम्।</p>
<p>{बालप्रिया}</p>
<p>साध्याभावाप्रसिद्धेरिति। साध्यस्य वाच्यत्वस्य केवलान्वयित्वेन<br>
सर्वत्र विद्यमानतया तदभावस्याप्रसिद्धेः<br>
साध्याभाववदवृत्तित्वरूप१ याप्तलक्षणस्य<br>
केवलान्वयिसाध्यकसद्धेतावव्याप्तिरित्यर्थः।</p>
<p>इत्यर्थतात्पर्यकतयादोषादिति। तथा च<br>
हेत्वधिकरणवृत्त्यत्यन्ताभावप्रतियोगितानवच्छेदकसादध्यतावच्छेदका</p>
<p>वच्छिन्नसाध्यसामानाधिकरण्यं व्याप्तिः।ऽपर्वतो वह्निमान्<br>
धूमात्ऽ इत्यादौ हेतुः धूमः, तदधिकरणं पर्वतः,</p>
<p>तद्वृत्तिर्योऽत्यन्ताभावः<br>
घटाद्यभाव महानसीयवह्न्यभावश्च तत्प्रतियोगितावच्छेदकं<br>
घटत्वमहानसीयवह्नित्वादिकम्। तत्प्रतियोगितानवच्छेदकं<br>
वह्नित्वरूपं साध्यतावच्छेदकम्, तदवच्छिन्नवह्निसामानाधिकरण्यस्य<br>
तादृशवह्न्यधिकरणपर्वतादिवृत्तित्वरूपस्य धूमे सत्त्वात्<br>
लक्षणसमन्वयः। पर्वतो धूमवान् वह्नेः इत्यादौ हेतुः वह्निः<br>
तदधिकरणमयोगालकं तद्वृत्तिर्योऽत्यन्ताभावः धूमाभावः<br>
तत्प्रतियोगितावच्छेदकमेव धूमत्वरूपं</p>
<p>१. व्याप्तेः स्वरूपं<br>
व्याप्तस्य लक्षणमिति भावः।</p>
<p>साध्यतावच्छेदकमिति<br>
साध्यतावच्छेदके<br>
हेतुसमानाधिकरणात्यन्ताभावप्रतियोगितानवच्छेदकत्वाभावात्<br>
नातिव्याप्तिरिति भावः। प्रतियोगितायां<br>
साध्यतावच्छेदकसम्बन्धावच्छिन्नत्वं निवेशनीयमित्यादि।ऽपर्वन्तो<br>
वह्निमान् धूमात्ऽ इत्यत्र धूताधिकरणे पर्वते वर्तते<br>
योऽत्यन्ताभावः समवायेन वह्निर्नास्तीत्याकारकप्रतीतिसिद्धः<br>
समवायसम्बन्धावच्छिन्नवह्नित्वावच्छिन्नप्रतियोगिताकोऽभावः।<br>
तत्प्रतियोगितायामवच्छेदकमेव वह्नित्वमित्यव्याप्तिः स्यात् ।<br>
तद्वारणाय हेत्वधिकरणवृत्त्यभावीयप्रतियोगितायां<br>
साध्यतावच्छेदकसम्बन्धावच्छिन्नत्वं निवेशनीयम्। निवेशे च<br>
हेत्वधिकरणवृत्त्यभाव इत्यनेन यस्याभावस्योपादाने<br>
तदीयप्रतियोगितायाः साध्यतावच्छेदकसंयोगसम्बन्धावच्छिन्नत्वं<br>
भवेत्स एवोपादेयः इति संयोगसम्बन्धेन घटाद्यभाव एव<br>
तादृशः, न तु समवायेन वह्न्यभावः तदीयप्रतियोगितायाः<br>
संयोगसम्बन्धावच्छिन्नत्वासम्भवात् । तथा च<br>
हेत्वधिकरणवृत्तिघटाद्यभावीयसंयोगसम्बन्धावच्छिन्नप्रतियोगितायामवच्छेदकं<br>
घटत्वादि अनवच्छेदकं च वह्नित्वं भवतीति नाव्याप्तिरिति भावः। न<br>
क्षतिरिति। नाव्याप्तिरित्यर्थः। तथा च<br>
हेत्वधिकरणवृत्त्यत्यन्ताभावनिरूपितसाध्यतावच्छेदकसम्बन्धावच्छि न्नप्रतियोगितानवच्छेदक<br>
साध्यतावच्छेदकावच्छिन्नसाध्यसामानाधि  करण्यं<br>
व्याप्तिरित्येतावता फलितम्। हेतुपदं<br>
हेतुतावच्छेदकावच्छिन्नपरमित्यादि।ऽघटो द्रव्यम्<br>
गुणकर्मान्यत्वविशिष्टसत्त्वात्ऽ इत्यत्र सद्धेतौ हेतुः शुद्धसत्तापि<br>
विशिष्टशुद्धयोरनतिरेकात् । हेतोरदधिकरणं गुणकर्मणी अपि;<br>
तत्र वर्तते योऽत्यन्ताभावः द्रव्यत्वाभावोऽपि<br>
तत्प्रतियोगितावच्छेदकमेव द्रव्यत्वत्वमिति साध्यतावच्छेदके<br>
द्रव्यत्वत्वे प्रतियोगितानवच्छेदकत्वाभावातव्याप्तिः। तद्वारणाय<br>
हेतुतावच्छेदकावच्छिन्नहेत्वधिकरणत्वं निवेशनीयम्। गुणे<br>
कर्मणि व सत्तात्वावच्छिन्नसत्ताधिकरणत्वसद्भावेऽपि<br>
हेतुतावच्छेदकं यत्गुणकर्मान्यत्वविशिष्टसत्तात्वं<br>
तदवच्छिन्नाधिकरणत्वं न सम्बभवति। गुणः कर्म च<br>
गुणकर्मान्यत्वविशिष्टसत्तावदिति प्रतीत्यभावात् । अतः<br>
गुणकर्मान्यत्वविशिष्टसत्तात्वावच्छिन्नाधिकरणं द्रव्यमेव<br>
तद्वृत्तिर्योऽभावः न द्रव्यत्वाभावः अति तु गुणत्वाद्यभावः<br>
तत्प्रतियोगितावच्छेदकं गुणत्वत्वादि अननवच्छेदकं द्रव्यत्वत्वमिति<br>
नाव्याप्तिरिति भावः। तथा च<br>
१ एतुतावच्छेदकावच्छिन्नहेत्वधिकरणवृत्त्यत्यन्ताभावनिरूपितसाध्यतावच्छेदकसम्बन्धावच्छिन्नप्रतियोगितानवच्छेदक</p>
<p>सादध्यतावच्छेदकावच्छिन्नसाध्यसामानाधिकरण्यं व्याप्तिः।</p>
<p>हेत्वधिकरणता<br>
हेतुतावच्छदेदकसम्बन्धावच्छिन्ना ग्राह्येति।ऽवह्निमान् धूमात्ऽ<br>
इत्यादौ हेतोः धूमस्य समवायसम्बन्धेनाधिकरणं धूमावयवः<br>
तद्वृत्तिर्योऽत्यन्ताभावः संयोगेन वह्न्यभावः<br>
तत्प्रतियोगितावच्छेदकमेव साध्यतावच्छेदकं वह्नित्वमित्यव्याप्तिः।<br>
तद्वारणाय हेतुनिष्ठाधेयतायां हेतुतावच्छेदकसम्बन्धावच्छिन्नत्वं<br>
निवेशनीयम्। प्रकृते</p>
<p>च<br>
हेतुतावच्छेदकसम्बन्धः संयोगः<br>
तदवच्छिन्नधूमनिष्ठाधेयतानिरूपिताधिकरणतवान् धूमावयवो न<br>
भवति,<br>
समवायसम्बन्धावच्छिन्नधूमनिष्ठाधेयतानिरूपिताधिकरणताया २ व<br>
तत्र सत्त्वात् । अपि तु पर्वतादिरेव</p>
<p>तन्निष्ठोऽभावः न<br>
वह्न्यभावः अपि तु घटाद्यभावः तत्प्रतियोगितवच्छेदकं वह्नित्वं<br>
भवतीति नाव्याप्तिरिति भावः। वह्निसामान्याभावस्य<br>
वह्नित्वावच्छिन्नप्रतियोगिताकाभावस्य् धूसमवायिनिष्ठत्वेऽपि<br>
समवायसम्बन्धेय धूताधिकरणधूमावयववृत्तित्वेऽपि। तथा च<br>
हेतुतावच्छेदकधर्मावच्छिन्नहेतुतावच्छेदकसम्बन्धावच्छिन्नहेतुनिष्ठाधेयता</p>
<p>धेयतानिरूपिताधिकरणतावन्निष्ठात्यन्ताभावनिरूपितसाध्यतावच्छेदकसम्बन्धावच्छिन्नप्रतियोगितानवच्छेदकसाध्य</p>
<p>तावच्छेदकावच्छिन्नसाध्यसामानाधिकरण्यं व्याप्तिः।</p>
<p>१.<br>
हेतुतावच्छेदकावच्छिन्नहेत्वधिकरणेत्यस्य<br>
हेतुतावच्छेदकावच्छिन्नहेतुनिष्ठाधेयतानिरूपिताधिकरणतावदित्यर्थः।</p>
<p>२. एवकारेण<br>
संयोगसम्बन्धावच्छिन्नधूतनिष्ठाधेयतानिरूपिताधिकरणता<br>
ध्यवच्छिद्यत्</p>
<p>न चैवमपीत्ऽअयं<br>
वृक्षः कपिसंयोगी एतद्वृक्षत्वात्ऽ इत्यत्र हेतुः एतद्वृक्षत्वं<br>
तदघिकरणमेतद्वृक्षः तत्र वर्तते योऽभावः कपिसंयोगाभावोऽपि,<br>
तद्वृक्षे अग्रभागावच्छेदेन कपिसंयोगस्य सत्त्वेऽपि<br>
मूलभागावच्छेदेन कपिसंयोगस्याभावात् । तथा च<br>
हेत्वधिकरणवृत्तेः कपिसंयोगाभावस्य प्रतियोगितावच्छेदकमेव<br>
कपिसंयोगत्वरूपं साध्यतावच्छेदकमित्यव्याप्तिरिति भावः।<br>
प्रतियोगिवैयधिकरण्यस्य निवेशनीयत्वादिति। तथा च वृक्षवृत्तिः<br>
कपिसंयोगाभावः प्रतियोगिनः कपिसंयोगस्याधिकरणे वृक्षे<br>
वर्तमानतया प्रतियोगिसमानाधिकरणो न प्रतियोगिव्यधिकरणः।<br>
घटाद्यभाव एव १ आदृशः तत्प्रतियोगितानवच्छेदकं कपिसंयोगत्वं<br>
भवतीति नाव्याप्तिरिति भावः। साध्याभाववदवृत्तित्वस्य व्याप्तित्वे<br>
ऽइदं वाच्यं ज्ञेयत्वात्ऽ इत्यत्रोक्ता अव्याप्तिः,<br>
प्रकृतसिद्धान्तव्याप्तिलक्षणे न प्रसजतीत्याह  केवलान्वयिसाध्यक<br>
इति। तथा च हेतोः ज्ञेयत्वस्याधिकरणं भूतलादिः<br>
तद्वृत्तिर्योऽभावः घटाद्यभावः तत्प्रतियोगितावच्छेदकं घटत्वादि<br>
अनवच्छेदकं वाच्यत्वत्वरूपं साध्यतावच्छेदकं<br>
तदवच्छिन्नवाच्यत्वरूपसाध्यसामानाधिकरण्यं ज्ञेयत्वेऽस्तीति<br>
नाव्याप्तिरिति भावः।</p>
<p>एवं<br>
प्रतियोगिव्यधिकरणत्वं प्रतियोग्यनधिकरणवृत्तित्वम्, न तु<br>
प्रतियोग्यधिकरणावृत्तित्वम्,ऽसंयोगी सत्त्वादित्ऽ<br>
इत्यत्रातिव्याप्त्यापत्तेः२</p>
<p>१. तादृश इति।<br>
प्रतियोगिव्यधिकरण इत्यर्थः।</p>
<p>२.<br>
अतिव्याप्त्यापत्तेरिति। संयोगाभाववति गुणादौ सत्तायाः सत्त्वात्<br>
अयं हेतुर्व्यभिचारी। अत्र हेत्वधिकरणं सत्ताधिकरणं गुणादि<br>
तन्निष्ठो योऽभावः संयोगाभावः तत्प्रतियोगितावच्छेदकमेव<br>
संयोगत्वरूपं साध्यतावच्छेदकमित्यतिव्याप्तिर्वारणीया। दि तु<br>
प्रतियोगिव्यधिकरणत्वं प्रतियोग्यधिकरणावृत्तित्वं तदा<br>
संयोगाभावस्याव्याप्यवृत्तित्वेन संयोगाधिकरणे द्रव्ये<br>
वर्तमानतया प्रतियोग्यधिकरणावृत्तिः संयोगाभावो न भवति, अपि<br>
तु घटाद्यभाव एव, तत्प्रतियोगितानवच्छेदकत्वं<br>
संयोगत्वेऽरतीत्यतिव्याप्तिः प्रसज्यत् प्रतियोगिव्यधिकरणत्वं<br>
प्रतियोग्यनधिकरणवृत्तित्वमित्युक्तौ तु संयोगाभावस्यापि<br>
संयोगानधिकरणगुणवृत्तित्वेन लक्षणघटकतया<br>
तत्प्रतियोगितावच्छेदकत्वमेव संयोगत्वेऽस्तीति नातिव्याप्तिरिति<br>
भावः।</p>
<p>१ रतियोग्यनधिकरणीम्भूतहेत्वधिकरणवृत्त्यत्यन्ताभावेत्यादिलक्षणं<br>
विवक्षितम्। प्रतियोग्यनधिकरणत्वं च<br>
प्रतियोगितावच्छेदकावच्छिन्नानधिकरणत्वम्। यथाश्रुतेऽघटः<br>
गुणकर्मान्यत्वविशिष्टसत्तावान् जातेःऽ इत्यत्रातिव्याप्तेः।<br>
गुणकर्मान्यत्वविशिष्टसत्ताभाववति गुणे कर्मणि च जातिसत्त्वात्<br>
अयं व्यभिचारी हेतुः। अत्र जातेरधिकरणे गुणे वर्तमानस्य<br>
गुणकर्मान्यत्वविशिष्टसत्ताभावस्य<br>
प्रतियोगिशुद्धसत्ताधिकरणहेत्वधिकरणगुणवृत्तितया<br>
प्रतियोग्यनधिकरणहेत्वधिकरणवृत्तित्वाभावात्तादृशमभावान्तरं<br>
घटाद्यभावमादाय तत्प्रतियोगितानवच्छेदकत्वस्य विशिष्टसत्तात्वे<br>
सत्त्वाततिव्याप्तिः प्रसजति। प्रतियोगितावच्छेदकावच्छिन्नेति<br>
निवेशे तु</p>
<p>विशिष्टसत्तात्वरूपप्रतियोगितावच्छेदकाविच्छिन्नानधिकरणं<br>
गुणः तद्वृत्तितया विशिष्टसत्ताभावोऽपि लक्षणघटकः,<br>
तत्प्रतियोगितावच्छेदकमेव साध्यतावच्छेदकं विशिष्टसत्तात्वमिति<br>
नातिव्याप्तिः। एवं प्रतियोगितावच्छेदकसम्बन्धेन</p>
<p>प्रतियोग्यनधिकरणमित्यपि वक्तव्यम्। अन्यथाऽआत्मा ज्ञानवान्<br>
द्रव्यत्वात्ऽ इत्यत्रातिव्याप्तेः। ज्ञानाभाववति घटादौ</p>
<p>द्रव्यत्वसत्त्वातयं<br>
व्यभिचारी। अत्र हेतोः द्रव्यत्वस्याधिकरणं घटादि तन्निष्ठः अभावः<br>
ज्ञानाभावः, यद्यपि, तथापि स<br>
प्रतियोग्यनधिकरणहेत्वधिकरणवृत्तिर्न भवति<br>
ज्ञानाभावप्रतियोगिनः ज्ञानस्य विषयतासम्बन्धेनाधिकरणमेव</p>
<p>१. ननु<br>
प्रतियोगिव्यधिकरणत्वं प्रतियोग्यनधिकरणवृत्तिवमिति<br>
विवक्षायामपि सद्धेतौऽकपिसंयोगी एतद्वृक्षत्वात्ऽ,</p>
<p>इत्यादावव्याप्तिः।<br>
ऽकपिसंयोगाभावो ह्यव्याप्यवृत्तित्वाथेतोरधिकरणे वृक्षे<br>
वर्तते, तथा प्रतियोगिनः कपिसंयोगस्यानधिकरणे गुणे च वर्तत<br>
इति प्रतियोगिव्यधिकरणः हेत्वधिकरणवृत्तिश्च योऽभावः<br>
कपिसंयोगाभावः तत्प्रतियोगितावच्छेदकत्वमेव साध्यतावच्छेदके<br>
कपिसंयोगत्वेऽस्तीति। अतो निष्कृष्टार्थमाह  प्रतियोग्यनधिकरणी<br>
भूतेति। प्रतियोगिव्यधिकरणहेत्वधिकरणवृत्तीत्यन्तस्य<br>
प्रतियोग्यनधिकरणीभूतहेत्वधिकरणवृत्तीत्यर्थः। संयोगी<br>
सत्त्वादित्यत्र प्रतियोगिनः संयोगस्यानधिकरणं हेतोः<br>
सत्तायाश्चाधिकरणं गुणः तद्वृत्तिर्योऽभावः संयोगाभावः<br>
तत्प्रतियोगितावच्छेदकमेव संयोगत्वमिति नातिव्याप्तिः।<br>
कपिसंयोगी एतद्वृक्षत्वातित्यत्र हेतोः अधिकरणं वृक्षः<br>
प्रतियोगिनः संयोगस्याधिकरणमेव भवति इति<br>
प्रतियोग्यनधिकरणहेत्वधिकरणवृत्तिरभावः न कपिसंयोगाभावः<br>
अपि तु घटाद्यभावः तत्प्रतियोगितानवच्छेदकत्वं<br>
कपिसंयोगत्वेऽस्तीति नाव्याप्तिरिति भावः।</p>
<p>घटादिरिति। अतः<br>
प्रतियोग्यनधिकरणहेत्वधिकरणवृत्तिरभावः पटाद्यभाव एव<br>
तत्प्रतियोगितानवच्छेदकत्वं साध्यतावच्छेदके<br>
ज्ञानत्वेऽस्तीत्यतिव्याप्तिः प्रसज्यत्<br>
प्रतियोगितावच्छेदकसम्बन्धनिवेशे तु<br>
समवायसम्बन्धावच्छिन्नज्ञानाभावस्यैव हेत्वधिकरणवृत्तितया<br>
समवायसम्बन्ध एव प्रतियोगितावच्छेदकसम्बन्धः तेन सम्बन्धेन<br>
ज्ञानस्य अनधिकरणं घटादि तद्वृत्तिः यो ज्ञानाभावः<br>
तत्प्रतियोगितावच्छेदकत्वमेव ज्ञानत्वस्येति नातिव्याप्तिः। तथा च<br>
१ रतियोगितावच्छेदकसम्बन्धावच्छिन्नप्रतियोगितावच्छेदकधर्मावच्छि न्नप्रतियोगिनिष्ठाधेयता</p>
<p>निरूपिताधिकरणतावद्भिन्न<br>
हेतुतावच्छेदकसम्बन्धावच्छिन्नहेतुतावच्छेदकधर्मावच्छिन्नहेतुनिष्ठाधेयतानिरूपिता</p>
<p>धिकारणतावन्निष्ठात्यन्ताभावनिरूपितसाध्यतावच्छेदकसम्बन्धावच्छिन्नप्रतियोगितानवच्छेदकसाध्यतावच्छेदका</p>
<p>वच्छिन्नसाध्यसामानाधिकरण्यं व्याप्तिरिति फलितम्।<br>
तदिदमभिसन्धायाह  अधिकमस्मदीयमणिदीधितिव्याख्यायामिति।</p>
<hr>
<p>{तर्कसङ्ग्रहः}</p>
<p>{पक्षधर्मतानिरूपणम्}</p>
<p>व्याप्यस्य<br>
पर्वतादिवृत्तित्वं पक्षधर्मता।</p>
<p>{अनुमानविभागः}</p>
<p>{आन्ट्स्_४५     अनुमानं द्विविधं स्वार्थं परार्थं च । तत्र स्वार्थं स्वानुमितिहेतुः । तथा हि स्वयमेव भूयो दर्शनेन यत्र धूमस्तत्र अग्निरिति महानसादौ व्याप्तिं गृहीत्वा पर्वतसमीपं गतस्तद्गते चाग्नौ सन्दिहानः पर्वते धूमं पश्यन् व्याप्तिं स्मरति यत्र धूमस्तत्राग्निरिति । तदन्तरं वह्निव्याप्यधूमवानयं पर्वत इति ज्ञानमुत्पद्यते । अयमेव लिङ्गपरामर्षमित्युच्यते । तस्मात्पर्वतो वह्निमानिति ज्ञानमनुमितिरुत्पद्यते । तदेतत्स्वार्थानुमानम् । यत्तु स्वयं धूमादग्निमनुमाय परप्रतिपत्त्यर्थं पञ्चावयववाक्यं प्रयुक्ते तत्परार्थानुमानम् । यथा पर्वतो वह्निमान् धूमवत्त्वात् । यो यो धूमवान् स वह्निमान् यथा महानसः । तथा चायम् । तस्मात्तथेति । अनेन प्रतिपादिताल्लिन्गात्परोऽप्यग्निं प्रतिपद्यते ॥}</p>
<p>अनुमानं<br>
द्विविधम्स्वार्थम्, परार्थं चेति।</p>
<p>१.<br>
प्रतियोगितावच्छेदकसम्बन्धावच्छिन्ना<br>
प्रतियोगितावच्छेदकधर्मावच्छिन्ना च या प्रतियोगिनिष्ठा आधेयता<br>
तन्निरूपिताधिकरणतावद्भिन्नमथ च<br>
हेतुतावच्छेदकसम्बन्धावच्छिन्ना हेतुतावच्छेदकधर्मावच्छिन्ना च या<br>
हेतुनिष्ठाधेयता तन्निरूपिताधिकरणतावत्यत्तन्निष्ठो<br>
योऽत्यन्ताभावः तन्निरूपिता या साध्यतावच्छेदकसम्बन्धावच्छिन्ना<br>
प्रतियोगिता तदनवच्छेदकं यत्साध्यतावच्छेदकं तदवच्छिन्नं यत्<br>
साध्यं तदधिकरणवृत्तित्वं ध्याप्तिरित्यर्थः।</p>
<p>{दीपिका}</p>
<p>पक्षधर्मतास्वरूपमाह  व्याप्यस्येति।</p>
<p>अनुमानं विभजते<br>
अनुमानमिति।</p>
<p>{०००}</p>
<p>{तर्कसङ्ग्रहः}</p>
<p>{स्वार्थानुमाननिरूपणम्}</p>
<p>स्वार्थं स्वानुमितिहेतुः। तथा हि<br>
स्वयमेव भूयोदर्शनेन यत्र धूमः तत्राग्निरिति महानसादौ व्याप्तिं<br>
गृहीत्वा पर्वतसमीपं गतः, तद्गते च पर्वते धूमं पश्यनग्नौ<br>
सन्दिहानः व्याप्तिं स्मरतिऽयत्र धूमस्तत्राग्निःऽ इति। तदनन्तरं<br>
ऽवह्निव्याप्यधूमवानयं पर्वतःऽ इति ज्ञानमुत्पद्यत् अयमेव<br>
लिङ्गपरामर्श इत्युच्यत् तस्मात्ऽपर्वतो</p>
<p>वह्निमान्ऽ<br>
इत्यनुमितिरुत्पद्यत् तदेतत्स्वार्थानुमानम्।</p>
<p>{दीपिका}</p>
<p>स्वार्थानुमानं<br>
दर्शयति  स्वमेवेति।</p>
<p>{व्याप्तिग्रहोपायनिरूपणम्}</p>
<p>ननु<br>
पार्थिवत्वलोहलेख्यत्वादौ शतशः रहचारदर्शनेऽपि वज्रमणौ<br>
व्यभिचारोपलब्धेः भूयोदर्शनेन कथं व्याप्तिग्रह इति चेत्न्<br>
व्यभिचारज्ञानविरहसहकृतसहचारज्ञानस्य व्याप्तिग्राहकत्वात् ।<br>
व्यभिचारज्ञानं निश्चयः शङ्का च् तद्विरहः क्वचित्तर्कात्,<br>
क्वचित्स्वतस्सिद्ध एव् धूमाग्न्योर्व्याप्तिग्रहे<br>
कार्यकारणभावभङ्गप्रसङ्गलक्षणः तर्को व्यभिचारशङ्कानिवर्तकः।</p>
<p>ननु<br>
सकलवह्निधूमयोरसन्निकर्षात्कथं व्याप्तिग्रह इति चेत् न्<br>
वह्नित्वधूमत्वरूपसामान्यप्रत्यासत्त्या सकलवह्निधूमज्ञानसम्भवात् ।<br>
तस्मादिति। लिङ्गपरामर्शादित्यर्थः।</p>
<p>{प्रकाशिका}</p>
<p>स्वार्थानुमानमिति। स्वस्यार्थः प्रयोजनं<br>
साध्यसंशयनिवृत्तिरूपं यस्मादिति व्युत्पत्त्या<br>
स्वीयसंशयनिवृत्तिप्रयोजकानुमानमित्यर्थः। पश्यनिति।<br>
एकसम्बन्धिज्ञानमपरसम्बन्धिस्समारकमिति रीत्या दर्शनस्य<br>
स्मृतिहेतुत्वादित्यर्थः। कथं व्याप्तिग्रह इतीति।<br>
व्यभिचारज्ञानदशायां न कश्चिदपि व्याप्तिनिश्चयमभ्युपैतीति<br>
भूयोदर्शनस्य व्याप्तिनिश्चयहेतुत्वं न सम्भवतीति भावः।<br>
इदमुपलक्षणम्भूयोदर्शनमित्यस्य भूयसां दर्शनानां समाहार<br>
इति, भूयसां साध्यहेतूनां दर्शनम्, इति, भूयस्सु<br>
अधिकरणेषु दर्शनमिति वार्थंः। नाद्यः, एकत्रैव सहचारदर्शनधारया<br>
व्याप्तिनिश्चयप्रसङ्गात् । न द्वितीयतृतीयौ,ऽएतद्रूपवान्<br>
एतद्रसात्ऽ इत्यादौ साध्यहेत्वोरधिकरणे च १ हूयस्त्वाभावेन<br>
व्याप्त्यनिश्चयप्रसङ्गादित्यपि बोध्यम्। मणिकारसिद्धान्तमवलम्ब्याह<br>
व्यभिचारज्ञानविरहेति। व्याप्तिग्राहकत्वादिति। व्याप्तिश्च<br>
हेतुसमानाधिकरणात्यन्ताभावप्रतियोगितानवच्छेदकसाध्य</p>
<p>तावच्छेदकावच्छिन्नसाध्याधिकरणवृत्तिताविशिष्टहेतुतावच्छेदकरूपैव्<br>
सामानाधिकरण्यान्तस्य रासभादिसाधारण्यात् । धूमत्वादेः स्वरूपतो<br>
व्याप्यतावच्छेदकत्वं तादृशधूमत्वत्वादिरूपेण च<br>
व्याप्तित्वमित्यवच्छेद्यावच्छेदकयोरैक्येऽपि न क्षतिः। इत्थं च<br>
साध्यतावच्छेदके<br>
तथाविधप्रतियोगितावच्छेदकत्वरूपव्यभिचारग्रहाभावो<br>
विपरीतग्रहाभावविधया हेतुः।<br>
साध्यसमानादधिकरणवृत्तिहेतुतावच्छेदकांशग्रहे तु<br>
विशेषणज्ञानविधया सामानाधिकरण्यज्ञानं हेतुरिति रीत्या<br>
व्यभिचारज्ञानाभावसामानाधिकरण्यज्ञानयोः व्याप्तिग्रहहेतुतेति<br>
ध्येयम्।</p>
<p>वस्तुतस्तु<br>
हेतुव्यापकसाध्यसामानाधिकरण्यमेव व्याप्तिः। न च व्याप्तेः<br>
रासभादिसाधारण्येन प्रमात्मकरासभलिङ्गकपरामर्शात्<br>
भ्रमात्मकवह्न्यनुमित्यापत्तिः, प्रमात्मकपरामर्शस्य</p>
<p>१. भूयस्त्वाभावेनेति।<br>
तत्र साध्यहेत्वोस्तदधिकरणस्य चैकष्यक्तित्वेन<br>
बहुतरत्वरूपानेकत्वात्मकभूयस्त्वाभावेनेत्यर्थः।</p>
<p>भ्रमात्मकवह्न्यनुमित्यजनकत्वनियमसत्त्वेन<br>
इष्टापत्तेरयोगादिति वाच्यम्। यद्धर्मांवच्छिन्नव्यापकत्वं<br>
व्याप्तिघटकम्</p>
<p>तद्धर्मितावच्छेदककव्याप्तिप्रकारकनिश्चयस्यैव<br>
अनुमितिहेतुत्वोपगमेनादोषात् । अत एव व्याप्तिशरीरे<br>
धूमत्वाप्रवेशेन</p>
<p>लाघवमिति दिक् ।<br>
शङ्काचेति। व्याभिचारसंशयस्यापि<br>
व्याप्तिग्रहप्रतिबन्धकत्वानुभवात्<br>
तत्साधारणव्यभिचारज्ञानत्वावच्छिन्नाभावो हेतुरिति हृदयम्।<br>
तद्विरहः  व्यभिचारशङ्काविरहः। क्वचिरिति<br>
तर्काभावेतरनिखिलकारणसमवधानस्थल इत्यर्थः। क्वचित्<br>
स्वतस्सिद्ध एवेति। इतरकारणविरहस्थले</p>
<p>तादृशकारणविरहप्रयुक्त एवेत्यर्थः। तथा च तत्र तर्कापेक्षा<br>
नेति भावः। धूमाग्न्योरिति। धूमाग्न्योर्व्याप्तिग्रहे उत्पत्स्यमाने<br>
व्यभिचारशङ्कानिवर्तकः कार्यकारणभावभङ्गप्रसङ्गलक्षणस्तर्क<br>
इत्यन्वयः। स च तर्कःऽधूमो यदि वह्निव्यभिचारी स्यात्तर्हि<br>
वह्निजन्यो न स्यात्ऽ इत्याकारको बोध्यः।</p>
<p>ननु<br>
महानसीयवह्निधूमयोः सन्निकृष्टत्वेन सहचारग्रहेऽप्यन्येषां<br>
वह्निधूमानामसन्निकर्षेण</p>
<p>सहचारप्रत्यक्षासम्भवेन निखिलधूमेषु व्याप्तिप्रत्यक्षं न<br>
सम्भवति। तथा च पर्वतीयधूमदर्शनेन व्याप्तिस्मरणासम्भवात्<br>
परामर्शानुपपत्तिरित्याशयेन आशङ्कते  नन्विति।<br>
सकलवह्निधूमेषु लौकिकसन्निकर्षाभावेऽपि<br>
सामान्यलक्षणप्रत्यासत्त्यात्मकालौकिकसन्निकर्षसद्भावात्<br>
वह्नित्वावच्छिन्नसामानाधिकरण्यत्वेन<br>
निखिलवह्निधूमसहचारप्रत्यक्षसम्भवात्निखिलधूमेषु व्याप्तिग्रहः<br>
सम्भवति। एवं च पर्वतीयधूमेऽपि व्याप्तेर्गृहीतत्वेन धूमदर्शनेन<br>
व्याप्तिस्मरणसम्भवात्न परामर्शानुपपत्तिरिति समाधत्ते<br>
वह्नित्वधूमत्वेति।</p>
<p>{बालप्रिया}</p>
<p>यद्यपि स्वस्यार्थः<br>
अनुमितिरूपं प्रयोजनं यस्मात्तत्स्वार्थानुमानमिति बहुषु<br>
ग्रन्थेष्वस्ति तथापि अनुमितेरपि प्रयोजनं साध्यसंशयनिवृत्तिरिति<br>
मत्वा व्याचष्टेस्वस्यार्थ इति। एकसम्बन्धिज्ञानमिति।<br>
व्याप्त्याख्यसम्बन्धस्य सम्बन्धिनौ द्वौ हेतुः साध्यश्च् तयोः एकस्य<br>
सम्बन्धिनो हतोः दर्शनात्मकं ज्ञानमपरस्य सम्बन्धिनः साध्यस्य<br>
स्मृतिं जनयति, साध्यस्य स्मृतौ च साध्यहेत्वोर्व्याप्तिः स्मर्यत<br>
इति भावः। वस्तुतस्तु धूमदर्शनं<br>
व्याप्तिस्मृतिहेतुसंस्कारोद्बोधनद्वारैव व्यापितस्मृतिं जनयति,<br>
न तु एकसम्बन्धिज्ञानमिति विधयेति ध्येयम्।<br>
व्यभिचारज्ञानाभावसहकृतसहचारज्ञानस्य<br>
व्याप्तिग्रहकारणत्वमुपपादयितुं व्याप्तिं<br>
परिष्करोतिव्याप्तिश्चेत्यादिना। यद्यपि पूर्वं<br>
हेतुसमानाधिकरणात्यन्ताभावप्रतियोगितानवच्छेदकसाध्यतावच्छेदकावच्छिन्नसाध्यसामानाधिकरण्यं<br>
व्याप्तिरित्येवोक्तम्, तथापि तावन्मात्रे उक्तेऽपर्वतो वह्निमान्<br>
धूमात्ऽ इत्यत्र रासभस्यापि<br>
धूमव्यापकवह्न्यधिकरणपर्वतवृत्तितया<br>
तादृशसामानाधिकरण्याक्रान्तत्वात्वह्निव्याप्यत्वं प्रसज्येत् अतः<br>
हेतुसमानाधिकरणात्यन्ताभावप्रतियोगितानवच्छेदकसाध्यतावच्छेदकावच्छिन्न<br>
साध्यसामानाधिकरण्यविशिष्टहेतुतावच्छेदकवत्त्वं व्याप्तिरिति<br>
परिष्कार्यम्। रासभे वह्निसामानादधिकरण्यसत्त्वेऽपि<br>
हेतुतावच्छेदकीभूतधूमत्ववत्त्वाभावात्नातिव्याप्तिः। न च<br>
धूमत्वपर्यन्तं यदि व्याप्तिः तर्हि धूमत्वं व्याप्त्यवच्छेदकमिति<br>
व्यवहारः कथमुपपद्यते अवच्छेद्यायाः व्याप्तेः धूमत्वरूपतया धूमत्वे<br>
धूमत्वस्यावच्छेदकत्वासम्भवात् । अवच्छेद्यावच्छेदकभावस्य<br>
भेदनियतत्वादिति वाच्यम्। धूमत्वत्वेन रूपेण धूत्वं व्याप्तिः<br>
स्वरूपतो धूमत्वं व्याप्त्यवच्छेदकमित्यदोषात्१।</p>
<p>एतादृशव्याप्तिज्ञाने<br>
व्यभिचारज्ञानाभावः कथं हेतुः? कथं च सहचारज्ञानं हेतुरिति<br>
चेत्श्रूयताम्। सामानाधिकरण्यविशिष्टहेतुतावच्छेदकमित्यस्य<br>
समानादधिकरणवृत्तिहेतुतावच्छेदकमित्यर्थः। तथा</p>
<p>१. अदोषादिति। यद्यपि<br>
धूमत्वमेव व्याप्तिः व्याप्यतावच्छेदकं चेति<br>
अवच्छेद्यावच्छेदकयोरैक्यम्, तथापि धूमत्वनिष्ठा अवच्छेद्यता<br>
धूमत्वत्वावच्छिन्ना, अवच्छेदकता तु निरवच्छिन्नेति<br>
अवच्छेद्यतावच्छेदकतयोर्भेदातेकस्यैवावच्छेद्यावछेदकभाव उपपन्न<br>
एवेत्यर्थः।</p>
<p>च<br>
धूमसमानादधिकरणात्यन्ताभावप्रतियोगितानवच्छेदकवह्नित्वावच्छिन्न<br>
वह्न्यधिकरणवृत्तिधूमवृत्तिधूमत्ववान् धूम इति व्याप्तिज्ञानस्य<br>
आकारः।<br>
धूमसमानाधिकरणात्यन्ताभावप्रतियोगितावच्छेदकवह्नित्वावच्छिन्नसमानाधिकरणधूमवृत्तिधूमत्ववान्<br>
धूम इति व्यभिचारज्ञानस्य आकारः। व्याप्तिज्ञाने साध्यतावच्छेदके<br>
प्रतियोगितानवच्छेदकत्वं भासते, व्यभिचारज्ञोन तु</p>
<p>साध्यतावच्छेदके<br>
प्रतियोगितानवच्छेदकत्वं भासते, व्यभिचारज्ञाने तु<br>
साध्यतावच्छेदके प्रतियोगितावच्छेदकत्वं भासत् तत्र<br>
प्रतियोगितानवच्छेदकत्वावगाहिव्याप्तिज्ञानं प्रति<br>
प्रतियोगितावच्छेदकत्वावगाहिव्यभिचारज्ञानं तद्वत्ताबुद्धौ<br>
तदभाववत्ताज्ञानविधया प्रतिबन्धकमिति व्यभिचारज्ञानाभावः<br>
प्रतिबन्धकाभावविधया प्रतिबन्धकमिति व्यभिचारज्ञानाभावः<br>
प्रतिबन्धकाभावविधया व्याप्तिज्ञानं प्रति हेतुः।</p>
<p>साध्यसामानाधिकरण्यविशिष्टहेतुवृत्तिहेतुतावच्छेदकमित्यंशोऽपि<br>
व्याप्तिज्ञाने भासत् साध्यसामानाधिकरण्यग्रह एव</p>
<p>सहचारग्रह<br>
इत्युच्यत् तादृशसहचारग्रहः साध्यसामानाधिकरण्यविशिष्टो<br>
हेतुरितिज्ञानम्प्रति विशिष्टबुद्धौ विशेषणज्ञानं कारणमिति रीत्या<br>
हेतुरिति। १ धिकमस्मदीयपञ्चलक्षणीव्याख्यायां बालबोधिन्यां<br>
द्रष्टव्यम्। साध्याधिकरणवृत्तिताविशिष्टेति। हेतुतावच्छेदके<br>
साध्याधिकरणवृत्तितावैशिष्ट्यं च सामानाधिकरण्यसम्बन्धेन्</p>
<p>धूमत्वस्य<br>
वह्न्यधिकरणवृत्तित्वस्य च एकत्र धूमे सत्त्वात् ।<br>
साध्याधिकरणवृत्तिहेतुनिष्ठहेतुतावच्छेदकरूपेति तु<br>
फलितोर्ऽथः। विपरीतग्रहाभावविधयेति।<br>
तदभाववत्ताज्ञानाभावत्वेनेत्यर्थः। अत्र तद्वत्ताबुद्धिः<br>
प्रतियोगितानवच्छेदकत्ववत्साध्यतावच्छेदकमिति बुद्धिः।<br>
तदभाववत्ताज्ञानं प्रतियोगितानवच्छेदकत्वाभाववतर्थात्<br>
प्रतियोगितावच्छेदकं साध्यतावच्छेदकमिति बुद्धिः।</p>
<p>१. ननु विशिष्टबुद्धौ<br>
विशेषणविषयकज्ञानस्यैव हेतुतया साध्यसामानाधिकरण्यविशिष्टो<br>
हेतुरिति बुद्धि प्रति साध्यसामानाधिकरण्यज्ञानमेव हेतुः, न तु<br>
साध्यसामानाधिकरण्यविशिष्टो हेतुरित्याकारकं सहचारज्ञानमपि,<br>
हेतुविषयकतायाः विशिष्टबुद्धिकारणतावच्छेदककोटावप्रवेशात्<br>
इत्यत आहअधिकमिति। अयं भावः<br>
साध्यसामानादधिकरण्यविशिष्टहेतुविशिष्टं<br>
हेतुतावच्छेदकमित्याकारकं व्याप्तिज्ञानम्हेतुतावच्छदके<br>
हेतुवैशिष्ट्यं चाधेयतासम्बन्धेन्  तादृशव्याप्तिज्ञानं प्रति विशिष्ट<br>
वैशिष्ट्यावगाहिबुद्धौ विशेषणतावच्छेदकप्रकारकज्ञानविधया<br>
सामानादधिकरण्यरूपसहचारग्रहो हेतुरिति।</p>
<p>साध्यसामानादधिकरण्यं व्याप्तिः इति मूलविरोधो मा<br>
भूदित्याशयेनाह  वस्तुनस्त्विति। न चेति।<br>
धूमव्यापकवह्निसामानाधिकरण्यरूपायाः व्याप्तेः रासभेऽपि<br>
वर्तमानतया धूमव्यापकवह्निसामानाधिकरणरासभवान् पर्वत<br>
इत्याकारकस्य परामर्शस्य प्रमात्मकतया ततोऽपि<br>
भ्रमात्मकरासभलिङ्गकवह्न्यनुमित्यापत्तिः इत्यर्थः। यद्यपि</p>
<p>ऽपर्वतो वह्निमान्ऽ<br>
इत्यनुमितेः प्रमात्वात्कथमापाद्यमानायाः अनुमितेर्भ्रमत्वम्<br>
इत्याशङ्का भवति, तथापि १ याप्यलिङ्गकानुमितेरेव प्रमात्वं<br>
न त्वव्याप्यलिङ्गकानुमितेरित्याशयेनैवमुक्तमिति ध्येयम्।<br>
समाधत्तेयद्धर्मावच्छिन्नेति। धूमत्वावच्छिन्नव्यापकत्वं व्याप्तिघटकम्,<br>
अतः धतः धूमत्वधर्मितावच्छेदककः व्याप्तिप्रकारकः निश्चयः<br>
धूमव्यापकवह्निसमानाधिकरणधूमवान् पर्वत इति निश्चय एव<br>
पर्वतो वह्निमानित्यनुमितिहेतुः,<br>
धूमव्यापकवह्निसमानाधिकरणरासभवानिति परामर्शस्तु<br>
रासभत्वधर्मितावच्छेदककः व्याप्तिप्रकारक इति न<br>
तस्यानुमितिहेतुत्वमिति भावः। अत एवेति।<br>
व्यापकताप्रविष्टहेतुतावच्छेदकधर्मितावच्छेदककसामानाधिकरण्यप्रकारकनिश्चयस्यानुमितिहेतुत्वं<br>
स्वीकृत्य प्रमात्मकरासभलिङ्गकपरामर्शात्भ्रमात्मकवह्न्यनुमितेः<br>
वारणेन व्याप्ते रासभादिसाधारण्येऽपि क्षतिविरहादेवेत्यर्थः।</p>
<p>सामान्यलक्षणेत्यादि।<br>
सामान्यं लक्षणं स्वरूपं यस्याः सा सामान्यलक्षणा प्रत्यासत्तिः<br>
सन्निकर्षः। वह्नित्वधूमत्वात्मकसन्निकर्षेण<br>
तदाश्रयसकलवन्हिधूमानां प्रत्यक्षे सति<br>
वन्हित्वावच्छिन्ननिरूपितसामानाधिकरण्यत्वेन रूपेण<br>
सकलधूमनिष्ठानां सकलवन्हिसामानाधिकरण्यानामपि ग्रहात्<br>
पर्वतीयधूमनिष्ठं पर्वतीयवह्निसामानाधिकरण्यमपि पूर्वं<br>
प्रत्यक्षितम्। अतः धूमदर्शनेन<br>
पर्वतीयधूमनिष्ठपर्वतीयवह्निसामानाधिकरण्यरूपव्याप्तेः स्मरणं<br>
भवितुमर्हतीति भावः। एतेन</p>
<p>१. व्याप्यलिङ्गकत्वं<br>
च व्याप्यं यल्लिङ्ङ्गं तद्विषयकज्ञानजन्यत्वमनुमितेर्भ्रमत्वं<br>
व्याप्तिज्ञानस्य भ्रमत्वात्भवति। व्याप्ते रासभसाधारण्ये च<br>
व्याप्तिज्ञानस्य रासभधर्मिकस्य प्रमात्वात्तज्जन्यवह्न्यनुमितेरपि<br>
प्रमात्वमेव स्यात्न तु</p>
<p>भ्रमत्वमिति भावः।</p>
<p>वह्नित्वधूमत्वरूपसामान्यलक्षणया<br>
सकलवह्निधूमानामुपस्थितावपि वह्निसामानादधिकरण्यरूपायाः<br>
व्याप्तेः प्रत्येकविश्रान्ततया पूर्वं महानसे<br>
महानसीयधूनिष्ठसामानाधिकरण्यस्य गृहीतत्वेऽपि</p>
<p>पर्वतीयधूमनिष्ठसामानादधिकरण्यस्याग्रहणात्कथं<br>
तत्स्मृतिरितिशङ्का परास्ता।<br>
वह्नित्वावच्छिन्नसामानाधिकरण्यत्वात्मकसामान्यलक्षणप्रत्यासत्त्यापर्वतीयधूनिष्ठसामानाधिकरण्यस्यापि<br>
ग्रहसम्भवात् ।</p>
<p>{॥।}</p>
<p>{तर्कसङ्ग्रहः}</p>
<p>{परार्थानुमाननिरूपणम्}</p>
<p>यत्तु स्वयमेव<br>
धूमादग्निमनुमाय परप्रतिपत्त्यर्थं पञ्चावयववाक्यं प्रयुङ्क्ते<br>
तत्परार्थानुमानम्।</p>
<p>{दीपिका}</p>
<p>परार्थानुमानमाह  यत्त्विति। यच्छब्दस्य<br>
ऽतत्परार्थानुमानम्ऽ इति तच्छब्देनान्वयः।</p>
<p>{प्रकाशिका}</p>
<p>यद्यपि<br>
परार्थानुमानशब्दस्य परस्य मध्यस्थस्य अर्थः प्रयोजनं<br>
साध्यानुमितिरूपं यस्मातिति व्युत्पत्त्या<br>
परसमवेतानुमितिकरणलिङ्गपरामर्शोर्ऽथः। अत एव<br>
ऽस्वर्थानुमितिपरार्थानुमित्योः लिङ्गपरामर्श एव करणम्ऽ<br>
इत्याद्यग्रिममूलं साधु सङ्गच्छते, तथापि परार्थानुमानप्रयोजके<br>
पञ्चावयववाक्ये परार्थानुमानशब्दस्य औपचारिकः प्रयोग इति<br>
मनसि कृत्वा मूलमवतारयति  परार्थानुमानमाहेति।</p>
<p>{बालप्रिया}</p>
<p>परस्य<br>
मध्यस्थस्येति। यद्यपि परशब्दः अन्यपरः, तथा<br>
चान्यसमवेतानुमितिकरणमित्येव स्वरसतः परार्थानुमानशब्दार्थः।<br>
तथापि न्यायरूपस्य परार्थानुमानस्य वादादिकथायामेव प्रायश<br>
उपयोगात्तत्र परशब्दस्य अन्यप्रतिवादिपरत्वे तस्य बाधज्ञानसत्त्वेन<br>
बाद्युक्तन्यायातप्रामाण्यशङ्कारहिता अनुमितिर्न जायते, मध्यस्थस्य<br>
तु पक्षद्वयेऽप्याग्रहरहितस्य अनुमितिर्भवितुमर्हतीत्याशयेनैवं<br>
व्याख्यानं कृतम्।</p>
<p>परार्थानुमानप्रयोजक इति। परार्थानुमानस्य<br>
परसमवेतानुमितिकरणस्य लिङ्गपरामर्शस्य, प्रयोजके परम्परया<br>
कारणभूते पञ्चावयवकमहावाक्यरूपे न्याय् औपचारिकः<br>
लाक्षणिकः। कारणे कार्योपचारः परार्थानुमानशब्द इति यावत् ।<br>
कथं लिङ्गपरामर्शरूपपरार्थानुमानप्रयोजकत्वं न्यायस्येति चेत्<br>
इत्थम्। प्रतिज्ञादिभिः पञ्चभिर्वाक्यैः प्रथमतः २ अत्तद्वाक्यार्थबोधः<br>
जायत् तर्त एकवाक्यतामापन्नैः<br>
पञ्चभिर्वाक्यैरेकमहावाक्यार्थबोधो जायत् ततः तत्सहकृतेन<br>
मनसा लिङ्गपरामर्शों जायते, ततोऽनुमितिः इत्येवं<br>
अनुमितिजनकलिङ्गपरामर्शजनकमहावाक्यार्थबोधजनकतया<br>
परार्थानुमानप्रयोजकत्वं पञ्चावयववाक्यात्मकन्यायस्येति।<br>
महावाक्यार्थबोधस्य आकारस्तु<br>
३ हूमज्ञानज्ञाप्यवह्निमत्पर्वताभिन्नधूमवद्धूमव्यापकवह्निमदभि न्नवह्निव्याप्यधूमवदभिन्नः<br>
पर्वतः अबाधितासत्प्रतिपक्षितधूमज्ञानज्ञाप्यवह्निमत्पर्वताभिन्नः<br>
इति।</p>
<p>{॥।}</p>
<p>१. कारणं न्यायः कार्यं<br>
लिङ्गपरामर्शः। कार्यभूतलिङ्गपरामर्शवाचकस्य<br>
परार्थानुमानशब्दस्य कार्ये लिङ्गिपरामर्शे लक्षणया प्रयोग<br>
इत्यर्थः।</p>
<p>२.ऽपर्वतः<br>
वह्निमदभिन्नःऽऽधूमनिष्ठं ज्ञापकत्वम्ऽ इत्याद्याकारकाः<br>
प्रतिज्ञादिप्रत्येकवाक्यार्थविषयकाः पञ्च बोधाः जायन्त्</p>
<p>३.<br>
धूमज्ञानज्ञाप्येत्यादि। उपनयार्थे<br>
हेत्वर्थान्वितप्रतिज्ञार्थोदाहरणार्थयोरुद्देश्यतावच्छेदकतया<br>
निगमनार्थस्य व विधेयतया अन्वयात्<br>
उदाहरणघटकयत्तत्पदयोर्दृष्टान्तबोधकस्य च<br>
तात्पर्यग्राहकतयोपयोगस्य स्वीकारातुक्तविधो</p>
<p>महावाक्यार्थबोधो<br>
लभ्यत् तथा हि  धूमादिति पञ्चम्यन्तार्थः<br>
धूमज्ञाननिरूपितज्ञाप्यत्वम्। तस्याश्रयतासम्बन्धेन<br>
प्रतिज्ञाघटकवह्निपदार्थे वह्नावन्वयः। वह्निमत्पदार्थस्याभेदेन<br>
पर्वतपदार्थे तस्याभेदसम्बन्धेन उपनयघटकेदपदार्थे पर्वतेऽन्वयः।<br>
उदाहरणे वह्निपदस्य धूमव्यापकवह्नौ लक्षणा।<br>
यत्पदतत्पदयथामहानसपदानां तात्पर्यग्राहकता। धूमवतः अभेदेन<br>
धूमव्यापकवह्निमत्यन्वयः। तस्यचाभेदेन</p>
<p>उपनयस्थेदम्पदार्थेऽन्वयः। अबाधितासत्प्रतिपक्षितधूमज्ञानज्ञाप्य<br>
वहृनिमान्निगमनार्थः, तस्याभेदसम्बन्धेन<br>
उपनयस्थेदम्पदार्थेऽन्वयः। उपनयवाक्यर्थस्तु वह्निव्याप्यधूमवदभिन्नः<br>
पर्वतः, तथाशब्दस्य वह्निव्याप्यधूमवदर्थकत्वातिदम्पदस्य<br>
पर्वतार्थकत्वाच्चेति भावः।</p>
<hr>
<p>{तर्कसङ्ग्रहः}</p>
<p>{न्यायावयवनिरूपणम्}</p>
<p>यथा पर्वतो<br>
वह्निमान् धूमवत्त्वात्, यो यो धूमवान् सोऽग्निमान् यथा<br>
महानसः, तथा च अयम्, तस्मात्तथा इति। अनेन वाक्येन<br>
प्रतिपादितात्लिङ्गात्परोऽप्यग्निं प्रतिपद्यत्</p>
<p>{आन्ट्स्_४६     प्रतिज्ञाहेतूदाहरणोपनयनिगमानि पञ्चावयवः । पर्वतो वह्निमानिति प्रतिज्ञा । धूमवत्त्वादिति हेतुः । यो यो धूमवान् स सोऽग्निमान् यथा महानस इत्युदाहरणम् । तथा चायमिति उपनयः । तस्मात्तथेति निगमनम् ॥}</p>
<p>प्रतिज्ञाहेतूदाहरणोपनयनिगमनानि पञ्चावयवाः। पर्वतो<br>
वह्निमानिति प्रतिज्ञा। धूमवत्त्वातिति हेतुः। यो यो<br>
धूमवान् सोऽग्निमान् यथा महानस इत्युदाहरणम्। तथा चायं<br>
इत्युपनयः। तस्मात्तथेति निगमनम्।</p>
<p>{दीपिका}</p>
<p>पञ्चावयववाक्यमुदाहरति  यथेति। अवयवस्वरूपमाह<br>
प्रतिज्ञेति। उदाहृतवाक्ये प्रतिज्ञादिविभागमाह  पर्वतो<br>
वह्निमानिति। साध्यवत्तया पक्षवचनं प्रतिज्ञा। पञ्चम्यन्तं<br>
लिङ्गप्रतिपादकं हेतुः। व्याप्तिप्रतिपादकमुदाहरणम्।<br>
व्याप्तिविशिष्टलिङ्गप्रतिपादकं वचनमुपनयः। हेतुसाध्यवत्तया<br>
पक्षप्रतिपादकं वचनं निगमनम्। अबाधितत्वादिकं<br>
निगमनप्रयोजनम्।</p>
<p>{प्रकाशिका}</p>
<p>पञ्चावयववाक्यं<br>
इत्यनेन पञ्च अवयवा यस्य वाक्यस्य इति व्युत्पत्त्या<br>
प्रतिज्ञाद्यवयवपञ्चकसमुदायत्वं न्यायलक्षणं बोध्यम्। अनेन<br>
प्रतिपादिताल्लिङ्गादिति मूलस्य<br>
प्रतिज्ञाद्यवयवपञ्चकसमुदायप्रयोज्यलिङ्गपरामर्शादित्यर्थः।<br>
साध्यवत्तया पक्षवचनमिति।<br>
साध्यतावच्छेदकावच्छिन्नसाध्यप्रकारकपक्षतावच्छेदकावच्छिन्नपक्षविशेष्यकबोधजनकवाक्यमित्यर्थः।<br>
उदाहरणाथेतुविशिष्टे साध्यतावच्छेदकविशिष्टवैशिष्ट्यज्ञानम्,<br>
न पक्षतावच्छेदकविशिष्टे, उपनयाच्च पक्षतावच्छेदकविशिष्टे<br>
हेतुतावच्छेकविशिष्टवैशिष्ट्यज्ञानम्, न तु<br>
साध्यतावच्छेदकविशिष्टवैशिष्ट्यावगाहिज्ञानमिति तयोर्निरासः।<br>
वाक्यपदस्य न्यायावयववाक्यपरत्वात्न्यायबहिर्भूतवाक्यव्युदासः।<br>
एवमग्रेऽपि।ऽअयं न दण्डात्तद्दण्डसंयोगाजन्यद्रवयत्वात्ऽ<br>
इत्यादौ प्रतिज्ञायां पञ्चम्यन्तत्वस्य सत्त्वाततिव्याप्तेर्वारणाय<br>
लिङ्गप्रतिपादकमिति। हेतुप्रतिपादकमित्यर्थः।<br>
व्याप्तिप्रतिपादकमिति। प्रकृतहेतुमति<br>
प्रकृतहेतुव्यापकसाध्यबोधकवाक्यमित्यर्थः। कथमुदाहरणस्य<br>
व्यापकत्वबोधकतेति चेत् इत्थम्, साध्यपदस्य<br>
हेतुव्यापकत्वविशिष्टे साध्ये निरूढलक्षणया। न च द्विरुक्तयत्पदस्य<br>
वैयर्थ्यमिति शङ्क्यम्, तादृशतात्पर्यग्राहकतया सार्थक्यात् । अथ वा<br>
प्रथमयत्पदार्थे महानसे द्वितीययत्पदार्थे महानसान्यस्मिन्<br>
प्रकृतहेतुमत्वस्य, प्रथमतत्पदार्थे महानसे द्वितीयतत्पदार्थे<br>
महानसान्यस्मिन् साध्यस्य च शाब्दबोधे जाते उत्तरकाले<br>
व्यापकताबोधो मानसः। तथा च<br>
व्याप्तिप्रतिपत्तिपरत्त्वमुदाहरणस्याक्षतमिति न कश्चिद्दोष इति<br>
दिक् । व्याप्तिविशिंष्टलिङ्गप्रतिपादकमिति।<br>
पक्षतावच्छेदकविशिष्टविशेष्यकप्रकृतसाध्यव्याप्यहेतुप्रकारकबोधजनकवाक्यमित्यर्थः।<br>
ऽपक्षधर्मताज्ञानार्थमुपनयःऽ इति पाठे तुऽप्रयुज्यतऽ इति<br>
शेषपूरणेन प्रदर्शितार्थ एव यथाकथञ्चित्सङ्गमनीयः।<br>
हेतुसाध्यवत्तयापक्षप्रतिपादकं वचनमिति।<br>
हेतुज्ञानज्ञाप्यत्वविशिष्टसाध्यवद्विषयकबोधजनकवाक्यमित्यर्थः।<br>
उत्तरकालमबाधितासत्प्रतिपक्षितत्वविषयकबोधो मानसो द्रष्टव्यः।</p>
<p>{बालप्रिया}</p>
<p>प्रतिज्ञालक्षणं<br>
परिष्कृतमाह  साध्यतावच्छेदकावच्छिन्नेत्यादि। पर्वतो वन्हिमान्<br>
इत्याकारकबोधस्य<br>
पक्षतावच्छेदकीभूतपर्वतत्वावच्छिन्नविशेष्यकत्वात्<br>
साध्यतावच्छेदकीभूतवह्नित्वावच्छिन्नप्रकारकत्वाच्च तादृशबोधजनके<br>
पर्वतो वह्निमानिति वाक्ये लक्षणसमन्वयः।<br>
पक्षतावच्छेदकावच्छिन्नविशेष्यकत्वानिवेशेऽयो यो धूमवान्<br>
सोऽग्निमान्ऽ इत्युदाहरणेऽसोऽग्निमान्ऽ इति भागात्<br>
ऽधूमवन् वह्निमान्ऽ इत्याकारकबोधस्य जायमानतया तस्य<br>
वह्नित्वावच्छिन्नप्रकारकत्वेन तादृशबोधजनके<br>
उदाहरणवाक्येऽतिव्याप्तिः।<br>
पक्षतावच्छेदकाविच्छिन्नविशेष्यकत्वनिवेशे तु उक्तबोधस्य<br>
धूमवत्त्वावच्छिन्नविशेष्यकत्वेऽपि<br>
पर्वतत्वावच्छिन्नविशेष्यकत्वाभावात्न दोषः।<br>
साध्यतावच्छेदकावच्छिन्नप्रकारकत्वमनिवेश्य<br>
पक्षतावच्छेदकावच्छिन्नविशेष्यकबोधजनकत्वमित्येतावन्मात्रोक्तौ<br>
ऽतथा चायम्ऽ इत्युपनयवाक्येऽतिव्याप्तिः। तज्जन्यस्य<br>
ऽवह्निव्याप्यधूमवान् पर्वतःऽ इत्याकारकस्य<br>
पर्वतत्वावच्छिन्नविशेष्यकत्वात् ।</p>
<p>साध्यतावच्छेदकावच्छिन्नप्रकारकत्वनिवेशे तु तस्य<br>
धूमत्वावच्छिन्नप्रकारकत्वेन वह्नित्वावच्छिन्नप्रकारकत्वाभावात्न</p>
<p>दोषः। एवं<br>
पक्षविशेष्यकत्वमात्रोक्तौऽद्रव्यं वह्निमत्ऽ इति वाक्येऽतिव्याप्तिः।<br>
तद्वारणाय पक्षतावच्छेदकावच्छिन्नविशेष्यकत्वनिवेशः।ऽपर्वतो<br>
द्रव्यवान्ऽ दैति वाक्ये अतिव्याप्तिवारणाय<br>
साध्यविशेष्यकेत्यनुकत्वा<br>
साध्यतावच्छेदकावच्छिन्नविशेष्यकेत्युक्तम्।ऽपर्वतो द्रव्यवान्,<br>
द्रव्यं वह्निमच्चऽ इति वाक्यजन्यसमूहालम्बनबोधस्यापि<br>
पर्वतत्वावच्छिन्नविशेष्यकत्वात्वह्नित्वावच्छिन्नप्रकारकत्वाच्च<br>
तादृशवाक्येऽतिव्याप्तिवारणाय<br>
विशेष्यनाप्रकारतयोर्निरूप्यनिरूपकभावं निवेश्य<br>
साध्यतावच्छेदकावच्छिन्नसाध्यनिष्ठप्रकारतानिरूपितपक्षतावच्छेदकावच्छिन्नपक्षनिष्ठविशेष्यताशालिबोधजनकं<br>
वाक्यं प्रतिज्ञेति</p>
<p>वक्तव्यम्।<br>
न्यायबहिर्भूतेति। पञ्चावयवकन्यायानन्तर्गतस्य उदासीनस्य<br>
ऽपर्वतो वह्निमान्ऽ इति वाक्यस्य निरासः। एवमग्रेऽपीति।<br>
हेत्वादिलक्षणघटकवाक्यपदं<br>
न्यायावयवरूपवाक्यपरमितिन्यायबहिर्भूते<br>
हेत्वादिवाक्यसमानाकारे वाक्ये नातिव्याप्तिरिति ज्ञेयमित्यर्थः।<br>
पञ्चम्यन्तं लिङ्गप्रतिपादकं हेतुरिति दीपिका। पञ्चम्यन्तत्वे सति<br>
लिङ्गविषयकबोधजनकत्वे सति वाक्यत्वमिति तदर्थः। अस्ति च<br>
धूमादिति भागस्य तथात्वमिति लक्षणसमन्वयः। पञ्चम्यन्तत्वे<br>
सतीत्यनुपादाने उदाहरणादित्रिष्वतिव्याप्तिः। तेषामपि<br>
लिङ्गबोधकत्वात् । अतः पञ्चम्यन्तत्वे सतीत्युक्तम्।ऽअयं न दण्डात्<br>
तद्दण्डसंयोगाजन्यद्रव्यत्वात्ऽ इत्यादौऽअयं न दण्डात्ऽ इति<br>
प्रतिज्ञायामपि पञ्चम्यन्तत्वसत्वात्तत्रातिव्याप्तिवारणात<br>
लिङ्गबोधकत्वे सतीत्युक्तम्।<br>
प्रकृतसाध्यानुमितिहेतुलिङ्गबोधकत्वं तदर्थ इति न दोषः।<br>
वाक्यपदस्य न्यायावयवत्वपरतया निगमनावयवे तस्मादिति भागे<br>
नातिव्याप्तिः। तस्य भागस्य न्यायावयवनिगमनावयवत्वेऽपि<br>
न्यायावयवत्वास्वीकारात् । न चैवं सतिऽअयं न दण्डात्ऽ इति<br>
प्रतिज्ञान्तर्गतस्य दण्डादितिभागस्य प्रतिज्ञावयवत्वेऽपि<br>
न्यायावयवत्वाभावादेव नातिव्याप्तिरिति लिङ्गप्रतिपादकमिति<br>
विशेषणं व्यर्थमिति वाच्यम्। तर्हि न्यायावयवप्रतिज्ञावयवस्यापि<br>
न्यायावयवत्वादतिव्याप्तिप्रसक्तेः। न च तर्हि निगमनावयवे<br>
तस्मादिति भागेऽतिव्याप्तिरिति वाच्यम्। पञ्चम्यन्तत्वमित्यनेन<br>
प्रकृतपक्षविशेषणतापन्नसाध्यान्वितस्वार्थबोधकपञ्चम्यन्तत्वस्य<br>
विवक्षितत्वेनादोषादित्याशयात् । ननु<br>
ऽव्याप्तिप्रतिपादकमुदाहरणम्ऽ इति दीपिकातः<br>
व्याप्तिविषयकबोधजनकवाक्यत्वमुदाहरणस्य लक्षणमित्यवगम्यत्<br>
तच्च उपनयनिगमनयोरतिव्याप्तम्। तयोरपि<br>
व्याप्तिप्रतिपादकत्वात् । उपनयघटकतथापदस्य<br>
वह्निव्याप्यधूमवानित्यर्थकत्वात्निगमनघटकतस्मादितिशब्दस्य<br>
वह्निव्याप्यधूमवत्त्वातित्यर्थकत्वातित्याशङ्क्य व्याचष्टे<br>
प्रकृतहेतुमतीति।ऽयो यो धूमवान् स सोऽग्निमान्ऽ<br>
इत्युदाहरणे अग्निपदस्य धूमव्यापकवह्नौ लक्षणा, वीप्सितयत्पदं<br>
तत्पदं च लक्षणातात्पर्यग्राहकम्। तथा च धूमवान्<br>
धूमव्यापकवह्निमानित्यर्थः। तेन<br>
प्रकृतहेतुमद्विशेष्यकप्रकृतहेतुव्यापकसाध्यप्रकारकबोधजनकवाक्यत्वमुदाहरणस्य<br>
लक्षणमिति लभ्यत् उपनयनिगमनयोः ईदृशलक्षणाभावात्<br>
नातिव्याप्तिरिति भावः। नन्वेवमपिऽधूमवान्<br>
धूमव्यापकवह्निमान्ऽ इत्यादिवाक्यानाम्मप्युदाहरणत्वापत्तिः। न<br>
चेष्टापत्तिः। कथकसम्प्रदायविरोधातित्यत आह  दिगिति।<br>
वीप्सित यत्पदोत्तरहेतुतावच्छेदकविशिष्टहेतुमद्बोधकपद<br>
तत्पदोत्तरसाध्यतावच्छेदकविशिष्टसाध्यवद्बोधकपदसमुदायत्वमेव<br>
उदाहरणत्वं विवक्षितम्। अतो न दोष इति भावः। आधिकमन्यत्र्</p>
<p>पक्षतावच्छेदकविशिष्टेत्यादि। वह्निव्याप्यधूमवानिति<br>
वाक्येऽतिव्याप्तिवारणाय पक्षतावच्छेदकविशिष्टविशेष्यकत्वनिवेशः।<br>
पर्वतो धूमवानिति वाक्येऽतिव्याप्तिवारणाय<br>
प्रकृतसाध्यव्याप्यत्वनिवेशः।<br>
प्रकृतसाध्यनिष्ठप्रकारतानिरूपितव्याप्तिनिष्ठप्रकारतानिरूपितहेतुनिष्ठप्रकारताशालिबोधजनकवाक्यमित्यर्थः।<br>
तेनऽपर्वतो धूमवान्ऽ इति वाक्यस्यापि वस्तुतो वह्निव्याप्यो<br>
यो धूमस्तत्प्रकारकत्वादतिव्याप्तिरितिशङ्कायाः नावसरः।<br>
हेतसाध्यवत्तया पक्षप्रतिपादकमिति दीपिकाग्रन्थाथेतुमत्तया<br>
साध्यवत्तया च पक्षप्रतिपादकत्वं निगमनस्य लक्षणमित्यवगम्यत् तथा<br>
सति निगमनेऽसम्भवः।ऽतस्मात्तथाऽ इति निगमनवाक्यस्य<br>
साध्यवत्तया पक्षबोधकत्वेऽपि हेतुमत्तया पक्षबोधकत्वाभावात् ।<br>
पञ्चम्यर्थस्य साध्येऽन्वयेन पक्षेऽन्वयाभावात् । एवंऽधूमवान्<br>
वह्निमाश्च पर्वतःऽ इति वाक्येऽतिव्याप्तिश्च् अतो व्याचष्टे<br>
हेतुज्ञानेति। पञ्चम्याः ज्ञानज्ञाप्यत्वमर्थः। ज्ञाने</p>
<p>प्रकृत्यर्थस्य हेतोः<br>
विषयतासम्बन्धेनान्वयः। तथाशब्दस्य साध्यवानित्यर्थः। साध्ये<br>
पञ्चम्यर्थस्य ज्ञानज्ञाप्यत्वस्याश्रयतयान्वयः। तथा च<br>
हेतुविषयकज्ञानज्ञाप्यत्वाश्रयसाध्यवान् पक्ष इत्याकारकबोधः<br>
निगमनात्जायत इति निगमनवाक्ये लक्षणसमन्वयः।<br>
अबाधितत्वादिकं निगमनप्रयोजनमिति कथम्? निगमनवाक्यात्<br>
अबाधितत्वासत्प्रतिपक्षितत्वयोरप्रतिपक्षितत्वयोरप्रतिपत्तेरित्याशङ्क्याह<br>
उत्तरकालमिति। तथा च पूर्वोक्तरीत्या शाब्दबोधानन्तरमयं<br>
हेतुरबाधितः असत्प्रतिपक्षश्चेति मानसं ज्ञानमुत्पद्यत इति भावः।</p>
<hr>
<p>{तर्कसङ्ग्रहः}</p>
<p>{आन्ट्स्_४७     स्वार्थानुमितिपरार्थानुमित्योर्लिङ्गपरामर्श एव करणम् । तस्माल्लिङ्गपरामर्शाऽनुमानम् ॥}</p>
<p>स्वार्थानुमितिपरार्थानुमित्योः लिङ्गपरामर्श एव करणम्।<br>
तस्मात्लिङ्गपरामर्शोऽनुमानम्।</p>
<p>{दीपिका}</p>
<p>अनुमितिकरणमाह<br>
स्वार्थेति।</p>
<p>{विशिष्टपरामर्शस्यानुमितिहेतुत्वस्थापनम्}</p>
<p>ननु<br>
व्याप्तिस्मृतिपक्षधर्मताज्ञानाभ्यामेव अनुमितिसम्भवे<br>
विशिष्टपरामर्शः किमर्थमङ्गीकर्तव्य इति चेत्न्</p>
<p>ऽवह्निव्याप्यवानयम्ऽ<br>
इति शाब्दपरामर्शस्थले परामर्शंस्यावश्यकतया लाघवेन सर्वत्र<br>
परामर्शस्यैव कारणत्वात् । लिङ्गं न करणम्, अतीतादौ<br>
व्यभिचारात् ।ऽव्यापारवत्कारणं करणम्ऽ इति मते<br>
परामर्शन्द्वारा व्याप्तिज्ञानं करणम्। तज्जन्यत्वे सति तज्जन्यजनको<br>
व्यापारः। अनुमानमुपसंहरति  तस्मादिति।</p>
<p>{प्रकाशिका}</p>
<p>ननु<br>
विशिष्टवैशिष्ट्यावगाहिपरामर्शस्य अनुमितिं प्रति हेतुत्वे<br>
तत्रानन्यथासिद्धत्वनियतपूर्ववृत्तित्वयोर्द्वयोः कल्पनीयतया<br>
गौरवम्।ऽवह्निव्याप्यो धूमः, धूमवान् पर्वतःऽ इति ज्ञानद्वयस्य<br>
तव मते विशिष्टपरामर्शं प्रति कारणत्वेन कॢप्यतस्य करणत्वे तु<br>
अनन्यथासिद्धत्वमात्रस्य कल्पनीयतया लाघवमिति प्राभाकरः शङ्कते<br>
नन्विति। वह्निव्याप्यवानयमिति। अत्र त्वदभिमतकारणस्य असत्त्वेन<br>
व्यभिचारात्न ज्ञानद्वयस्य कारणत्वं सम्भवतीति भावः। कथञ्चिदपि<br>
व्याप्यतावच्छेदकधूमत्वादेर्भानं परामर्शे न सम्भवतीति स्फोरणाय<br>
शाब्देति। लाघवेनेति। कल्पनालाघवेनेत्यर्थः। तथा हि  ज्ञानद्वये<br>
अनन्यथासिद्धत्वनियतपूर्ववृत्तित्वयोः कल्पनापेक्षया<br>
विशिष्टपरामर्शे तत्कल्पनस्यैव लघीयस्त्वमिति।</p>
<p>वस्तुतस्तु<br>
तद्धर्मावच्छिन्नविशेष्यकव्याप्तिप्रकारकनिश्चयविशिष्टतद्धर्मावच्छि न्नप्रकारकपक्षतावच्छेदकावच्छि</p>
<p>न्नविशेष्यकनिश्चयस्यैव कारणतावच्छेदकत्वं<br>
ज्ञानद्वयसाधारण्येनन तन्मते मन्तव्यम्। नैयायिकमते तु<br>
व्याप्तिविशिष्टवैशिष्ट्यावगाहिनिश्चयत्वं कारणतावच्छेदकमिति<br>
कारणतावच्छेदकलाघवमवधेयम्। विनिगमनाविरहेण<br>
ज्ञानमानलिङ्गत्वेनापि करणत्वं वदतामाचार्याणां मतं निरस्यति<br>
लिङ्गं न करणमिति। व्यभिचारादिति।<br>
तत्राप्यनुमितेरनुभवसिद्धत्वेन तदव्यवहितपूर्वं<br>
भूतभविष्यद्धूमादेरसत्त्वादिति भावः। मत इति।<br>
ऽफलायोगव्यवच्छिन्नं कारणं करणम्ऽ इति मते परामर्श एव<br>
करणमिति ध्येयम्। करणे अतिव्याप्तिवारणाय  तज्जन्यत्वे सतीति।</p>
<p>{बालप्रिया}</p>
<p>नैयायिकेनापि<br>
आदौ धूमदर्शनम्, ततः व्याप्तिस्मरणम्, ततः<br>
वह्निव्याप्यधूमवानयमिति विशिष्टपरामर्शः, ततोऽनुमितिरिति<br>
क्रमस्य स्वीकरणीयतया धूमदर्शनव्याप्तिस्मृतिभ्यामेव<br>
अनुमितिसम्भवात्मध्ये विशिष्टपरामर्शः किमर्थ इति प्राभाकरेण<br>
शङ्कितम्। शङ्केयं नोपपद्यत् विशिष्टपरामर्शादेव<br>
अनुमितिसम्भवे ज्ञानद्वयस्य नानुमितिहेतुत्वमन्यथासिद्धत्वादिति<br>
नैयायिकेन वक्तुं शक्यत्वात् । अतः शङ्कितुराशयमभिव्यनक्ति  ननु<br>
विशिष्टवैशिष्ट्येत्यादिना। तथा च विशिष्टपरामर्शस्य<br>
अनन्यथासिद्धत्वं नियतपूर्ववृत्तित्वं चेत्युभयं कल्पनीयम्।<br>
ज्ञानद्वयस्य तु अनन्यथासिद्धत्वं नियतपूर्ववृत्तित्वं चेत्युभयं<br>
कल्पनीयम्। ज्ञानद्वयस्य तु अनन्यथासिद्धत्वमात्रं कल्पनीयम्, न तु<br>
नियतपूर्ववृत्तित्वमपि, कॢप्तत्वात् । अतो लाघवात्<br>
ज्ञानद्वयमेवानुमितिहेतुः न तु विशिष्टपरामर्श इति प्राभाकरस्य<br>
भाव इत्याशयः। यत्रऽवह्निव्याप्यवानयम्ऽ इति शब्दश्रवणात्<br>
ऽअयं वह्निव्याप्यवान्ऽ इति शाब्दबोधात्मको विशिष्टपरामर्शः<br>
जातः तत्र तदुत्तरक्षणेऽनुमितेर्जायमानतया ज्ञानद्वयस्य<br>
व्यतिरेकव्यभिचारात्</p>
<p>नानुमितिहेतुत्वमिति सर्वत्रैव तस्य हेतुत्वमिति रीत्या<br>
प्राभाकरमतं दीपिकायां खण्डितम्। ननु प्राभाकरमते<br>
ज्ञानद्वयस्यापि व्याप्तिज्ञानत्वेन पक्षधर्मताज्ञानत्वेन च<br>
कारणत्वमिष्यत्ऽवह्निव्याप्यवानयम्ऽ इति शब्दपरामर्शस्यापि<br>
व्याप्तिज्ञानत्वपक्षधर्मताज्ञानत्वरूपकारणतावच्छेदकाक्रान्तत्वात्<br>
कारणत्वमिष्यत एवेति न व्यभिचार इत्याशङ्क्याह<br>
कथञ्चिदपीति। यं भावः  व्याप्तिज्ञानपक्षधर्मताज्ञानयोः<br>
व्याप्तिज्ञानत्वपक्षधर्मताज्ञानत्वाभ्यां कारणत्वस्वीकारेऽआलोको<br>
वह्निव्याप्यः धूमवान् पर्वतःऽ इति ज्ञानाभ्यामपिऽपर्वतो<br>
वह्निमान्ऽ इत्युनमित्यापत्तिः। अतो व्याप्यतावच्छेदकतया<br>
गृहीतधर्मांवच्छिन्ने पक्षधर्मतावगाहि ज्ञानत्वेन कारणत्वं वक्तव्यम्।<br>
तथा च वह्निव्याप्यवानयमिति ज्ञाने<br>
व्याप्यतावच्छेदकधूमत्वादेरभानेन<br>
उक्तकारणतावच्छेदकानाक्रान्ततया कारणतावच्छेदकावच्छिन्नं विनापि<br>
कार्योत्पत्त्या व्यतिरेकव्यभिचारः प्राभाकरमते दुर्वार इति।<br>
स्फोरणायेति। धूमत्वोपस्थापकपदाभावादित्यर्थः। तथा हात्यादि।<br>
शाब्दपरामर्शादनुमितिः यत्र भवति तत्र ज्ञानद्वयं<br>
विनाप्यनुमितेरनुभवसिद्धतया तत्रापि यदि<br>
ज्ञानद्वयादेवानुमितिरिति कल्प्यते तर्हि ज्ञानद्वयस्यानन्यथासिद्धत्वं<br>
नियतपूर्ववृत्तित्वं चेत्युभय कल्पनीयम्। तत्र विशिष्टपरामर्शस्य<br>
नियतपूर्ववृत्तितायाः कॢप्ततया अनन्यथासिद्धत्वमात्रं कल्पनीयमिति<br>
नैयायिकमते लाघवमिति भावः।</p>
<p>ननु<br>
शाब्दपरामर्शस्थले नैयायिकस्य मते लाघवेऽपि यत्र<br>
ज्ञानद्वयादेवानुमितिः तत्र पूर्वोक्तरीत्या प्राभाकरमते लाघवमिति<br>
साम्यमित्याशङ्क्याह  वस्तुतस्त्विति।<br>
धूमत्वावच्छिन्नविशेष्यकव्याप्ति प्रकारकनिश्चयःऽधूमो वह्निव्याप्यःऽ<br>
इत्याकारकः एककालावच्छिन्नैकात्मवृत्तित्वसम्बन्धेन तद्विशिष्टः<br>
धूमत्वावच्छिन्नप्रकारकपर्वतत्वावच्छिन्नविशेष्यकनिश्चयःऽपर्वतो<br>
धूमवान्ऽ इत्याकारकः। तथा चोक्तनिश्चयविशिष्टोक्तनिश्चयत्वं<br>
प्राभाकरमते अनुमितिकारणतावच्छेदकम्। नैयायिकमते तु<br>
व्याप्तिविशिष्टवैशिष्ट्यावगाहित्वम्। तत्तु धूमत्वानवगाहिनि<br>
वह्निव्याप्यवानयमिति शाब्दपरामर्शेंऽप्यस्ति। अतः<br>
कारणतावच्छेदकलाघवात्नैयायिकमतमेव युक्तमिति भावः।<br>
विनिगमनाविरहेणेति। ज्ञायमानं लिङ्गं करणमथ वा<br>
लिङ्गविषयकज्ञानं करणमिति पक्षयोरन्यतरस्य<br>
साधुत्वसाधकयुक्त्यभावेनेत्यर्थः। लिङ्गस्य अनुमितिकरणत्वे<br>
ज्ञायमानाभ्यामतीतानागताभ्यां लिङ्गाभ्यामनुमितिः न स्यात् ।<br>
अनुमितेः अव्यवहितपूर्वमसतोस्तयोः<br>
अव्यवहितपूर्ववृत्तित्वघटितकरणत्वासम्भवात् । लिङ्गज्ञानस्य<br>
करणत्वे तु अतीतानागतलिङ्गयोरसत्त्वेऽपि<br>
तद्विषयकज्ञानसत्त्वादनुमितिरुपपद्यत् तदाह  तत्राप्यनुमितेरिति।<br>
फलायोगव्यवच्छिन्नमिति। कार्याव्यवहितपूर्ववृत्तित्वविशिष्टं<br>
कारणं करणमिति मते<br>
परामर्शस्यैवानुमित्यव्यवहितपूर्वंवृत्तितया तदवे करणम्,<br>
व्याप्तिज्ञानस्य तु परामर्शव्यवहितत्वात्न करणत्वमिति भावः।</p>
<hr>
<p>{तर्कसङ्ग्रहः}</p>
<p>{हेतुविभागः}</p>
<p>{आन्ट्स्_४८     लिङ्गं त्रिविधम् । अन्वयव्यतिरेकि केवलान्वयि केवलव्यतिरेकि चेति । अन्वयेन व्यतिरेकेण च व्याप्तिमदन्वयव्यतिरेकि । यथा वह्नौ साध्ये धूमवत्त्वम् । यत्र धूमस्तत्राग्निर्यथा महानस इत्यन्वयव्याप्तिः । यत्र वह्निर्नास्ति तत्र धूमोऽपि नास्ति यथा महाह्रद इति व्यतिरेकव्याप्तिः । अन्वयमात्रव्याप्तिकं केवलान्वयि यथा घटोऽभिधेयः प्रमेयत्वात्पटवत् । अत्र प्रमेयत्वाभिध्यत्वयोर्व्यतिरेकव्याप्तिर्नास्ति सर्वस्यापि प्रमेयत्वादभिधेयत्वाच्च । व्यतिरेकमात्रव्याप्तिकं केवलव्यतिरेकि यथा पृथिवी तरेभ्यो भिद्यते गन्धवत्त्वात् । यदितरेभ्यो न भिद्यते न तद्गन्धवत् । यथा जलम् । न चेयं तथा । तस्मान्न तथेति अत्र यद्गन्धवत्तदितरभिन्नमित्यन्वयदृष्टन्तो नास्ति पृथिवीमात्रस्य पक्षत्वात् ॥}</p>
<p>लिङ्गं त्रिविधम्<br>
अन्वयव्यतिरेकि, केवलान्वयि, केवलव्यतिरेकि चेति।</p>
<p>{अन्वयव्यतिरेकिनिरूपणम्}</p>
<p>अन्वयेन<br>
व्यतिरेकेण च व्याप्तिमतन्वयव्यतिरेकि। यथा वह्नौ साध्ये<br>
धूमवत्त्वम्। यत्र धूमस्तत्राग्निः यथा महानसः इत्यन्वयव्याप्तिः।<br>
यत्र वह्निर्नास्ति, तत्र धूमोऽपि नास्ति यथा महाह्रदः इति<br>
व्यतिरेकव्याप्तिः।</p>
<p>{दीपिका}</p>
<p>लिङ्गं विभजते<br>
लिङ्गमिति।</p>
<p>अन्वयव्यतिरेकिणं<br>
लक्षणति  अन्वयेनेति। हेतुसाध्ययोः व्याप्तिः अन्वयव्याप्तिः,<br>
तदभावयोर्व्याप्तिः व्यतिरेकव्याप्तिः।</p>
<p>{प्रकाशिका}</p>
<p>यद्यप्यनुमाननिरूपणस्यैव प्रतिज्ञातत्वेन तद्विभाग एव उचितः,<br>
तथापि लिङ्गस्य त्रैविध्ये प्रदर्शिते तज्ज्ञानस्य त्रैविध्यं फलतीति<br>
मनसि कृत्वाह  लिङ्गं विभजत इति।</p>
<p>ऽअन्वयेन व्यतिरेकेण<br>
च व्याप्तिमत्ऽ इति मूलस्यऽअन्वयसहचारग्रहग्राह्यव्याप्तिमत्त्वे सति</p>
<p>व्यतिरेकसहचारग्रहग्राह्यव्याप्तिमत्ऽ इत्यर्थं मनसि कृत्वा<br>
तादृशव्याप्तिद्वयं प्रकाशयति  हेतुसाध्ययोरिति।</p>
<p>{बालप्रिया}</p>
<p>ऽअन्वयेन<br>
व्यतिरेकेण च व्याप्तिमत्ऽ इति यथाश्रुतमूलात्<br>
अन्वयव्याप्तिमत्त्वे सति व्यतिरेकव्याप्तिमत्त्वमन्वयव्यतिरेकिणो<br>
लक्षणमिति प्रतीयत् तथा सति केवलव्यतिरेकिण्यतिव्याप्तिः,<br>
तत्रापि वस्तुतोऽन्वयव्याप्तेरपि सत्त्वाततो व्याचष्टे<br>
अन्वयसहचारग्रहग्राह्येति। साध्यहेत्वोः सामानादधिकरण्यं<br>
अन्वयसहचारः तज्ज्ञानजन्यज्ञानविषयीभूता व्याप्तिः<br>
हेतुव्यापकसाध्यसामानाधिकरण्यरूपा अन्वयव्याप्तिः।<br>
साध्याभावहेत्वभावयोः सामानाधिकरण्यं व्यतिरेकसहचारः<br>
तज्ज्ञानजन्यज्ञानविषयीभूता व्याप्तिः<br>
साध्याभावव्यापकीभूताभावप्रतियोगित्वरूपा व्यतिरेकव्याप्तिः।<br>
अन्वयेनेत्यत्र तृतीयायाः ज्ञानज्ञाप्यत्वमर्थः, अन्वयशब्दः<br>
अन्वयसहचारपरः, ज्ञानज्ञाप्यत्वस्य व्याप्तावन्वयः,<br>
तेनान्वयसहचारज्ञानज्ञाप्या व्याप्तिरिति मूलाल्लभ्यत् एवं<br>
व्यतिरेकशब्दः व्यतिरेकसहचारपरः, तृतीयार्थः ज्ञानज्ञाप्यत्वम्,<br>
तेन व्यतिरेकसहचारज्ञानज्ञाप्याव्याप्तिरिति लभ्यत इति भावः१।</p>
<p>{॥।}</p>
<p>{तर्कसङ्ग्रहः}</p>
<p>{केवलान्वयिनिरूपणम्}</p>
<p>अन्वयमात्रव्याप्तिकं केवलान्वयि। यथा घटः अभिधेयः<br>
प्रमेयत्वात्पटवतिति। अत्र प्रमेयत्वाभिधेयत्वयोः<br>
व्यतिरेकव्याप्तिः नास्ति, सर्वस्यापि प्रमेयत्वातभिधेयत्वाच्च्</p>
<p>{दीपिका}</p>
<p>केवलान्वयिनो<br>
लक्षणमाह  अन्वयेति। केवलान्वयिसाध्यकं लिङ्गं केवलान्वयि।<br>
[वृत्तिमत्] इत्यन्ताभावाप्रतियोगित्वं<br>
केवलान्वयित्वम्। ईश्वरप्रमाविषयत्वं सर्वपदाभिधेयत्वं च<br>
सर्वत्र अस्तीति व्यतिरेकाभावः।</p>
<p>{प्रकाशिका}</p>
<p>अन्वयमात्रव्याप्तिकत्वरूपकेवलान्वयिलक्षणे मात्रपदेन<br>
व्यतिरेकव्याप्तेर्व्यवच्छेद्यतया सिद्ध्यसिद्धिभ्यां व्याघात<br>
इत्यालोच्य प्रकारान्तरेण परिष्करोति  केवलान्वयिसाध्यकमिति।<br>
केवलान्वयिसाध्यकव्यतिरेकिहेतोः</p>
<p>१. तथा च<br>
अन्वयसहचारज्ञानजन्यज्ञानविषयव्याप्तिमत्वे सति<br>
व्यतिरेकसहचारज्ञानजन्यज्ञानविषयव्याप्तिमत्त्वमन्वयव्यतिरेकिणो<br>
लक्षणम्। तत्र सत्यन्तानुपादाने केवलव्यतिरेकिण्यतिव्याप्तिः।<br>
विशेश्यानुपादाने केवलान्वयिन्यतिव्याप्तिः।<br>
व्यतिरेकसहचारेणाप्यन्वयव्याप्तिरेव गृह्यत इति मते<br>
अनवयसहचारज्ञानव्यतिरेकसहचारज्ञानोभजजन्यज्ञानविषयव्याप्तिमत्त्वं<br>
अन्वयव्यतिरेकिणो लक्षणम्।</p>
<p>सङ्ग्रहाय साध्ये<br>
केवलान्वयित्वं निवेशितम्। तदेव निर्वक्ति  अत्यन्ताभावेति।<br>
निरवच्छिन्नवृत्तिमदत्यन्ताभावेत्यर्थः।</p>
<p>तेन<br>
गगनाभावसंयोगाभावादिसाध्यकहेतोः सङ्ग्रहः।<br>
घटपदाभिधेयत्वस्य पटादावसत्त्वेन सर्वतः सत्त्वासम्भवादाह<br>
सर्वपदाभिधेयत्वमिति।</p>
<p>{बालप्रिया}</p>
<p>ननु<br>
ऽअन्वयमात्रव्याप्तिकं केवलान्वयीऽति मूलात्<br>
व्यतिरेकव्याप्तिशून्यत्वे सति अन्वयव्याप्तिमत्त्वं केवलान्वयिनो<br>
लक्षणमिति प्रतीयत् तथा सति केवलान्वयिनि व्यतिरेकव्याप्तेः<br>
प्रसिद्धत्वे तच्छून्यत्वं न सम्भवति। तस्याः अप्रसिद्धत्वे सुतरां<br>
तच्छून्यत्वाप्रसिद्धिरिति लक्षणमिदं नोपपद्यत इत्याशयेन<br>
दीपिकायां केवलान्वयिसाध्यकं केवलान्वयि इत्युक्तमित्याह<br>
अन्वयमात्रेति। केवलान्वयिसाध्यकः केवलान्वयी हेतुःऽइदं वाच्यं<br>
ज्ञेयत्वात्ऽ इत्यादिः यथा केवलान्वयी, तथा केवलान्वयिसाध्यकः<br>
व्यतिरेकी हेतुरपिऽइदं वाच्यं घटत्वात्ऽ इत्यादिः<br>
केवलान्वय्येव् तथा चोभयसङ्ग्रहाय हेतौ<br>
केवलान्वयित्वमनिवेश्य केवलान्वयिसाध्यकहेतुत्वं केवलान्वयिनो<br>
लक्षणं</p>
<p>कथितमित्याह<br>
केवलान्वयिसाध्यकेति। व्यतिरेकिहेतुः अत्यन्ताभावप्रतियोगी<br>
हेतुः। तदेवेति। केवलान्वयित्वमेवेत्यर्थः। ननु<br>
अत्यन्ताभावाप्रतियोगित्वं केवलान्वयित्वम्, तत्साध्यकहेतुत्वं</p>
<p>केवलान्वयिलिङ्गत्वमित्युक्तौ आकाशाभावसाध्यकस्य<br>
घटत्वादिहेतोः सङ्ग्रहो न स्याताकाशाभावस्य<br>
१आकाशरूपआकाशाभावात्यन्ताभावप्रतियोगित्वेन<br>
अत्यन्ताभावाप्रतियोगित्वाभावात् । एवं<br>
संयोगाभावसाध्यकहेतोरपि</p>
<p>सङ्ग्रहो न स्यात्<br>
संयोगाभावस्य २ अंयोगात्मकात्यन्ताभावप्रतियोगित्वातित्यत<br>
आह  निरवच्छिन्नेत्यादि।</p>
<p>१. आकाशरूपः यः<br>
आकाशाभावात्यन्ताभावः तत्प्रतियोगित्वेनेत्यर्थः। अभावाभावस्य<br>
प्रतियोगिस्वरूपत्वादिति भावः।</p>
<p>२. संयोगरूपः यः<br>
संयोगाभावात्यन्तभावः तत्प्रतियोगित्वादित्यर्थः।</p>
<p>संयोगस्याव्याप्यवृत्तितया सावच्छिन्नवृत्तिकत्वात्<br>
निरवच्छिन्नवृत्तिमानभावः न संयोगात्मकः अभावः, अपि तु<br>
घटाद्यभावः तदप्रतियोगित्वं संयोगाभावेऽस्तीति तस्य<br>
केवलान्वयित्वोपपत्तिः। गगनरूपोऽभावस्तु न वृत्तिमान्<br>
तस्यावृत्तित्वात्, अपि तु वृत्तिमान् घटाद्यभावः तदप्रतियोगित्वं<br>
गगनाभावेऽस्तीति तस्यापि केवलान्वयित्वमुपपद्यत इति भावः। एवं<br>
च यत्सर्वत्रास्ति, न क्वापि तदभावः तत्केवलान्वयीति लभ्यत्<br>
नन्वभिधेयत्वस्य कथं केवलान्वयित्वम्। अभिधेयत्वं हि<br>
पदशक्तिमत्त्वम्। तच्च घटपटादिपदभेदेन भिन्नमिति<br>
घटपदाभिधेयत्वस्य<br>
पटादिनिष्ठात्यन्ताभावप्रतियोगित्वादित्याशङ्कते  घटपदेति।<br>
सर्वपदाभिधेयत्वमिति। सर्व इति यत्पदं तदभिधेयत्वं<br>
सर्वत्रास्तीति सर्वपदाभिधेयत्वं केवलान्वयि। तथा च</p>
<p>ऽघटः अभिधेयः<br>
प्रमेयत्वात्ऽ इति प्रयोगे सर्वपदाभिधेयत्वं साध्यमिति<br>
केवलान्वयित्वमुपपद्यत इति भावः।</p>
<p>{॥।}</p>
<p>{तर्कसङ्ग्रहः}</p>
<p>{केवलव्यतिरेकिनिरूपणम्}</p>
<p>व्यतिरेकमात्रव्याप्तिकं केवलव्यतिरेकि। यथा पृथिवी<br>
इतरेभ्यो भिद्यते गन्धवत्त्वात् । यतितरेभ्यो न भिद्यते न तत्<br>
गन्धवत्यथा जलम्। न चेयं तथा। तस्मात्न तथा इति। अत्र यत्<br>
गन्धवत्ततितरभिन्नमित्यन्वयदृष्टान्तः नास्ति,<br>
पृथिवीमात्रस्य पक्षत्वात् ।</p>
<p>{दीपिका}</p>
<p>कवेलव्यतिरेकिणो लक्षणमाह  व्यतिरेकेति। तदुदाहरति<br>
यथेति। ननु इतरभेदः प्रसिद्धो वा न वा। आद्ये यत्र प्रसिद्धः तत्र<br>
हेतुसत्त्वे अन्वयित्वम्, असत्त्वे असाधारण्यम्। द्वीतीये<br>
साध्यज्ञानाभावात्कथं तद्विशिष्टानुमितिः। विशेषणज्ञानाभावे<br>
विशिष्टज्ञानानदयात्प्रतियोगिज्ञानाभावात्<br>
व्यतिरेकव्याप्तिज्ञानमपि न स्यादिति चेत् न्<br>
जलादित्रयोदशान्योन्याभावानां त्रयोदशसु प्रत्येकं प्रसिद्धानां<br>
मेलनं पृथिव्यां साध्यत् तत्र<br>
त्रयोदशत्वावच्छिन्नभेदात्मकसाध्यस्यैकाधिकरणवृत्तित्वाभावात्<br>
नान्वयित्वासाधारण्य् प्रत्येकाधिकरणप्रसिद्ध्या<br>
साध्यविशिष्टानुमितिः व्यतिरेकव्याप्तिनिरूपणं चेति।</p>
<p>{प्रकाशिका}</p>
<p>मूले<br>
व्यतिरेकमात्रव्याप्तिकमिति। निश्चितव्यतिरेकमात्रव्याप्तिकमित्यर्थः।<br>
तेनऽपृथिवी इतरेभ्यो भिद्यते गन्धवत्त्वात्ऽ इत्यादौ<br>
अन्वयव्याप्तेस्सत्त्वेऽपि न लक्षणासङ्गतिः। इतदभेदः<br>
पृथिवीतरत्वावच्छिन्नप्रतियोगिताकभेदः। अन्वयित्वमिति।<br>
अन्वयसहचारग्रहग्राह्यव्याप्तिमत्त्वं स्यादित्यर्थः। असाधारण्यमिति।<br>
सपक्षव्यावृत्तत्वरूपासाधारणलक्षणाक्रान्तत्वादिति भावः।<br>
अप्रसिद्धसाध्यकेऽपि साध्यविशेषणकानुमितिरेवेत्याभिप्रायेणाह<br>
साध्येत्यादि। व्यतिरेकव्याप्तीति।<br>
साध्याभावव्यापकाभावप्रतियोगित्वरूपेत्यर्थः।<br>
पृथिवीतरसामान्यभेदो न साध्यते, अपि तु जलादिभेदकृटं<br>
साध्यत् तथा च तोक्तदोषावसर इत्याहजलादीति। जलादीनां चे<br>
त्रयोदशान्योन्याभावास्तेषां कूटं साध्यत इत्यर्थः। समुदायस्य<br>
प्रसिद्ध्यसम्भवादाह  प्रत्येकमिनि। त्रयोदशत्वावच्छिन्नेति।<br>
अनुमितेः पूर्वं निश्चितसाध्यतावच्छेदकावच्छिन्नवतो धर्मिण<br>
एवाप्रसिद्ध्या न तत्र हेतोः सत्त्वासत्त्वनिबन्धने अन्वयित्वासाधारण्ये<br>
इति समुदितार्थः। प्रत्येकं प्रसिद्धौ<br>
अपेक्षाबुद्धिविशेषविषयत्वरूपसमुदायत्वविशिष्टज्ञानं सम्भवति।<br>
तथा च विशेषणतावच्छेदकप्रकारकनिर्णयस्य सद्भावात्<br>
साध्यतावच्छेदकविशिष्टवैशिष्ट्यावगाह्यनुमितिः</p>
<p>व्यतिरेकव्याप्तिज्ञानं<br>
च सम्भवतीत्याह  प्रत्येकाधिकरणेत्यादिना। यद्यपि जलादि<br>
चतुर्दशान्योन्याभावानां चतुर्दशसु</p>
<p>प्रत्येक प्रसिद्धानामिति<br>
रीत्या वक्तुमुचितम्, तथापि अर्थापत्तेः<br>
प्रमाणान्तरत्वमङ्गीकुर्वन्तं प्राभाकरमाक्षेप्तुं<br>
व्यतिरेकव्याप्तेरनुमित्यङ्गत्वस्य प्रदर्शनीयतया<br>
तन्मतसाधारण्येन व्यतिरेकव्याप्तिं प्रदर्शयितुं<br>
जलादित्रयोदशेत्यादिकथनम्। न च तन्मते चतुर्दशान्योन्याभावः<br>
प्रसिद्धाः। अभावस्याधिकरणात्मकस्य तेनाङ्गीकारादिति ध्येयम्।</p>
<p>केचित्तु  जलमेवादिः<br>
येषां त्रयोदशानामिति विग्रहेण जलादिप्रतियोगिकानां<br>
चतुर्दशानामित्यर्थः। त्रयोदशस्विति। जलादीत्यादिः। उक्तविग्रहेण<br>
चतुर्दशस्वित्यर्थः। अग्रेऽप्येवं बोध्यमित्याहुः।</p>
<p>{बालप्रिया}</p>
<p>ननु<br>
व्यतिरेकमात्रव्याप्तिकं केवलव्यतिरेकीत्यस्य अन्वयव्याप्तिशून्यत्वे<br>
सति व्यतिरेकव्याप्तिमत्त्वं केवलव्यतिरेकिणो लक्षणमित्यर्थः। तथा<br>
चऽपृथिवी इतरेभ्यो भिद्यते गन्धवत्त्वात्ऽ इत्यत्र<br>
केवलव्यतिरेकिणि वस्तुतोऽन्वयव्याप्तेरपि सत्त्वादसम्भवः<br>
इत्यतो व्याचष्टे  निश्चितव्यतिरेकेति। तथा चोक्तस्थले वस्तुतः<br>
अन्वयव्याप्तेः सत्त्वेऽपि साध्यस्याप्रसिद्ध्या (अज्ञानेन)<br>
हेतुव्यापकसाध्यसामानाधिकरण्यरूपान्वयव्याप्तिनिश्चयो नास्ति,<br>
व्यतिरेकव्याप्तिनिश्चयस्त्वस्तीति निश्चितव्यतिरेकमात्रव्याप्तिकत्वस्य<br>
सत्त्वात्केवलव्यतिरेकित्वमुपपद्यत इति भावः।<br>
यत्किञ्चिदितरभेदस्य प्रसिद्धत्वात्प्रसिद्धो न वेति विकल्पस्यैव<br>
नावसर इत्यतः व्याचष्टे<br>
पृथिवीतरत्वावच्छिन्नप्रतियोगिताकभेद इति। पृथिवीतरेषां<br>
सर्वेषां भेद इत्यर्थः। तथा च यदि पृथिवीतरेषां सर्वेषां भेदः<br>
क्वचित्घटादौ ज्ञातः तर्हि तत्र हेतुसत्त्वे<br>
साध्यहेत्वोस्तत्रैवान्वयसहचारग्रहात्<br>
तद्ग्राह्यान्वयव्याप्तिमत्त्वमस्तीति</p>
<p>अन्वयव्यतिरेक्यनुमानमेव भवेत्न केवलव्यतिरेक् यदि<br>
तत्र हेतुर्नास्ति तर्हि हेतोर्निश्चितसाध्यवदवृत्तित्वेन<br>
सपक्षव्यावृत्तत्वरूपासाधारणहेत्वाभावलक्षणाक्रान्ततया<br>
हेतोरसाधारणत्वापत्तिः। यदि<br>
पृथिवीतरत्वावच्छिन्नप्रतियोगिताकभेदरूपं साध्यं न ज्ञातं तर्हि<br>
साध्यरूपविशेषणज्ञानाभावात्साध्यविशिष्टपक्षज्ञानरूपा अनुमितिर्न<br>
स्यात्विशिष्टबुद्धौ विशेषणज्ञानस्य कारणत्वात् । एवं<br>
साध्यस्याज्ञातत्वे साध्याभावघटितव्यतिरेकव्याप्तिज्ञानमपि न स्यात् ।<br>
अभावबुद्धौ प्रतियोगिज्ञानस्य कारणत्वादिति<br>
दीपिकास्थशङ्काग्रन्थार्थः।</p>
<p>ननु<br>
अप्रसिद्धसाध्यकस्थले साध्यविशेषणिका पक्षः साध्यवानित्याकारान<br>
अनुमितिर्मा भूत्विशेषणज्ञानरूपकारणविरहात् ।<br>
पृथिव्यामितरभेदः इत्याकारा साध्यविशेष्यिका अनुमितिः<br>
भवितुमर्हत्येवेत्याशङ्क्याह  अप्रसिद्धसाध्यकेऽपीति।<br>
साध्यविशेषणकानुमितिरेवेति। साध्यविशेषणकानुमितिरेव जायत<br>
इति पक्षे विशेषणज्ञानाभावात्सा प्रकृते न सम्भवतीति<br>
दूषणम्। साध्यविशेष्यकानुमितिर्जायत इति पक्षे<br>
प्रतियोगिज्ञानाभावात्व्यतिरेकव्याप्तिज्ञानरूपकारणाभावात्न सा<br>
सम्भबतीति भावो वर्णनीयः। जलादिभेदकूटमिति। जलादीनां<br>
पृथिव्यतिरिक्तानां चतुर्दशानां प्रत्येकं ये चतुर्दश भेदाः<br>
तत्समूह इत्यर्थः। जलादीनां ये त्रयोदशान्योन्याभावा इति।<br>
ननु जलाद्यष्टद्रव्याणां गुणादिषट्पदार्थानां च भेदः पृथिव्यां<br>
साधनीयः। तथा च जलादिचतुर्दशान्योन्याभावेति वक्तव्ये<br>
त्रयोदशेत्यभिधानमनुचितमिति चेतत्र<br>
केचित्मीमांसकैरभावस्याधिकरणात्मकत्वस्वीकारेण<br>
अतिरिक्तपदार्थत्वानङ्गीकारात्त्रयोदशान्योन्याभाव इति<br>
तन्मतानुसारेण कथितम्।<br>
अर्थापत्तेरतिरिक्तप्रमाणत्वमङ्गीकुर्वतस्तान् प्रत्येव<br>
केवलव्यतिरेक्यनुमानस्य प्रदर्शनीयत्वातित्याहुः  तन्न्<br>
तादृशत्रयोदशान्योन्याभावानां जलादिषु प्रत्येकं प्रसिद्धानां<br>
तन्मते जलादिरूपतया जलादिरूपत्रयोदशभेदस्य पृथिव्यामसत्त्वेन<br>
गन्धवत्त्वलिङ्गेन तत्साधनासम्भवात् । पृथिवीनिष्ठस्य<br>
तादृशत्रयोदशभेदस्य पृथिवीरूपतया जलादिषु प्रत्येकं<br>
प्रसिद्ध्यभावेनाप्रसिद्ध्या उक्तरीत्या व्यतिरेकव्याप्तिज्ञानासम्भवेन<br>
तत्साधनासम्भवात् । अतः जलादित्रयोदशान्योन्याभावानामित्यस्य<br>
जलमादिर्येषां तु जलादयः, जलादयस्त्रयोदश जलादित्रयोदश<br>
तेषामन्योन्याभावा इति विग्रहः। जलादितयत्र<br>
अतद्गुणसंविज्ञानो</p>
<p>बहुव्रीहिः। अतो<br>
जलादीनां चतुर्दशानां ये चतुर्दश अन्योन्याभावाः तेषां लाभ<br>
इति व्याख्यातव्यम्। उपरि प्रकाशिकायां सर्वमिदं स्पष्टीभविष्यति।</p>
<p>वस्तुतस्तु जलादीनां<br>
चतुर्दशानां ये भेदाः चतुर्दश ते सर्वें जलादिषु न प्रसिद्धाः। तथा<br>
हि  जलभेदः</p>
<p>तेजःप्रभृतिषु<br>
त्रयोदशसु प्रसिद्धः, न तेजसि। एवंरीत्या त्रयोदशसु प्रसिद्धः यः<br>
एकैकभेदः तेषां मेलनं पृथिव्यां साध्यत् अर्थात्<br>
चतुर्दंशभेदसमुदायः पृथिव्यां साध्यत् त्रयोदशत्वावच्छेदेन<br>
प्रसिद्धो यः एकैकभेदः तद्घटितचतुर्दशात्मकसमुदायः पृथिव्यां<br>
साध्यत इति यावत् । एवं च चतुर्दशत्वविशिष्टभेदस्य<br>
कुत्राप्यप्रसिद्धत्वात्नान्वयित्वं न वा असाधारण्यम्।<br>
साध्यघटकैकाभावस्य त्रयोदशत्वावच्छेदेन प्रसिद्धतया<br>
साध्यरूपविशेषणज्ञानसत्त्वेन साध्यविशिष्टानुमितिरुपपद्यत् एवं<br>
साध्यात्मकप्रतियोगिज्ञानसत्त्वे साध्याभावज्ञानसम्भवात्<br>
व्यतिरेकव्याप्तिज्ञानमपि सुलभमिति नृसिंहशास्त्रिणः प्राहुः।</p>
<p>निश्चितसाध्यतावच्छेदकेति। साध्यतावच्छेदकं त्रयोदशत्वं<br>
चतुर्दशत्वं वा तदवच्छिन्नाः भेदाः तद्वत इत्यर्थः। प्रत्येकं<br>
प्रसिद्धाविति। जलभेदादीनां प्रसिद्धत्वात्तत्र<br>
अपेक्षाबुद्धिविशेषविषयत्वात्मकं यत्चतुर्दशत्वं तज्ज्ञानं भवति।<br>
तेन चतुर्दशत्वात्मकं यत्विशेषणतावच्छेदकं तत्प्रकारकः<br>
निर्णयः हमे भेदाः चतुर्दश इत्याकारकः उत्पद्यत् ततः<br>
चतुर्दशत्वविशिष्टभेदवती पृथिवी इत्याकारिका<br>
विशिष्टवैशिष्ट्यावगाहिनी अनुमितिः सुलभा।<br>
चतुर्दशत्वविशिष्टभेदाभावव्यापकीभूताभावप्रतियोगि<br>
गन्धवत्त्वमिति व्यतिरेकव्याप्तिज्ञानं च सुलभमिति भावः।</p>
<p>वस्तुतस्तु<br>
केवलव्यतिरेक्यनुमानस्थले साध्यविशेष्यिकैवानुमितिः। अतः पूर्वं<br>
साध्यस्याप्रसिद्धावपि न क्षतिः। एवं पृथिवीतरभेदाभावत्वेन रूपेण<br>
साध्याभावस्य व्यतिरेकव्याप्तिघटकतया न प्रवेशः, येन<br>
प्रतियोग्यप्रतिसद्ध्या अभावाप्रसिद्धेः व्यतिरेकव्याप्तिज्ञानस्य<br>
दौर्लभ्यं भवेत् । अपि तु पृथिवीतरत्वव्यापकीभूताभावप्रतियोगि<br>
गन्धवती पृथिवी इत्येव परामर्शः। अतः दीपिकायामाश्रितः<br>
प्रयासो विफल इति प्राहुः। १ अक्षतादीधित्यादौ स्पष्टमेतत् ।</p>
<hr>
<p>{तर्कसङ्ग्रहः}</p>
<p>{पक्षलक्षणम्}</p>
<p>{आन्ट्स्_४९     सन्दिग्धसाध्यवान् पक्षः । यथा धूमवत्त्वे हेतौ पर्वतः ॥}</p>
<p>सन्दिग्धसाध्यवान् पक्षः। यथा धूमवत्त्वे हेतौ पर्वतः।</p>
<p>{दीपिका}</p>
<p>पक्षलक्षणमाह<br>
सन्दिग्धेति। ननु श्रवणानन्तरभाविमननस्थले अव्याप्तिः। तत्र<br>
वेदवाक्यैरात्मनो निश्चितत्वेन सन्देहाभावात् । किं च प्रत्यक्षेऽपि<br>
वह्नौ यत्र इच्छया अनुमितिः तत्र अव्याप्तिरिति चेत्न्<br>
उक्तपक्षताश्रयत्वस्य पक्षलक्षणत्वात् ।</p>
<p>{प्रकाशिका}</p>
<p>मूले<br>
सन्दिग्धसाध्यवानिति। विशेष्यतासम्बन्धेन<br>
साध्यप्रकारकसंशयविशिष्ट इत्यर्थः। सपक्षलक्षणादिकमप्येवं<br>
परिष्कर्तव्यम्। पक्षलक्षणस्याव्याप्तिमाशङ्क्ते  दीपिकायां नन्विति।<br>
संशयविघटकशाब्दबुद्धिस्थलेऽव्याप्तिमुक्त्वा प्रत्यक्षस्थलेऽपि तामाह<br>
किञ्चति। उक्तेति।<br>
सिषाधयिषाविरहविशिष्टसिद्ध्यभावरूपपक्षताश्रयत्वस्य<br>
पक्षलक्षणत्वादित्यर्थः।</p>
<p>{बालप्रिया}</p>
<p>विशेष्यतासम्बन्धेनेति।ऽपर्वतो वह्निमान्न वाऽ<br>
इत्याकारके संशये वह्निः प्रकारः पर्वतो विशेष्य इति</p>
<p>१. अत एव<br>
प्रसिद्धसाध्यकस्थले पक्षविशेष्यिकैवानुमितिरनुभूयतेऽ इति<br>
पक्षतायां दीधितिग्रन्थः। अत्र प्रसिद्धसाध्यकस्थले<br>
पक्षविशेष्यकानुमितिरिति कथनातप्रसिद्धसाध्यकस्थले<br>
साध्यविशेष्यकानुमितिरिति सूच्यत् तत्र गदाधरीयव्याख्यानंऽकिं<br>
तु अप्रसिद्धसाध्यकस्थले विशेषणज्ञानादिविरहेण<br>
साध्यविशेषणकानुमितेरनुपपत्त्या साध्यविशेष्यकानुमितिरूपेयतेऽ<br>
इत्याद्युक्तं द्रष्टव्यम्।</p>
<p>साध्यप्रकारकतादृशसंशयस्य विशेष्यतासम्बन्धेन पर्वते<br>
सत्त्वात्पर्वतस्य पक्षता। प्रकारतासम्बन्धेन तादृशसंशयस्य वह्नौ<br>
सत्त्वात्वह्नेः पक्षत्ववारणाय विशेष्यतासम्बन्धेनेत्युक्तम्।<br>
सपक्षलक्षणादिकमप्येवं परिष्कर्तव्यमिति। विशेष्यतासम्बन्धेन<br>
साध्यप्रकारकनिर्णयविशिष्टः सपक्षः, विशेष्यतासम्बन्धेन<br>
साध्याभावप्रकारकनिर्णयविशिष्टः</p>
<p>विपक्षः इति रीत्या<br>
परिष्कर्तव्यमित्यर्थः। संशयविघटकेति। आत्मा<br>
देहेन्द्रियादिविलक्षणो न वेति सन्देहस्य प्रतिबन्धकः यः<br>
वेदवाक्यजन्यः शाब्दबोधः आत्मा देहेन्द्रियादिविलक्षणः<br>
इत्याकारकः तत्र तादृशशाब्दबोधात्मकश्रवणानन्तरमात्मा<br>
देहेन्द्रियादिविलक्षण इत्याकारकानुमितिरूपं मननं न स्यात् ।<br>
आत्मनः विशेष्यतासम्बन्धेन<br>
सादध्यप्रकारकसन्देहवत्त्वरूपपक्षत्वाभावादिति भावः।</p>
<hr>
<p>{तर्कसङ्ग्रहः}</p>
<p>{सपक्षलक्षणम्}</p>
<p>{आन्ट्स्_५०     निश्चितसाध्यवान् सपक्षः । यथा तत्रैव महानसः ॥}</p>
<p>निश्चितसाध्यवान्<br>
सपक्षः। यथा तत्रैव महानसः।</p>
<hr>
<p>{विपक्षलक्षणम्}</p>
<p>{आन्ट्स्_५१     निश्चितसाध्याभाववान् विपक्षः । यथा तत्रैव महाह्रदः ॥}</p>
<p>निश्चितसाध्याभाववान विपक्षः। यथा तत्रैव महाह्रदः।</p>
<hr>
<p>{हेत्वाभासनिरूपणम्}</p>
<p>{आन्ट्स्_५२     सव्यभिचारविरुद्धसत्पक्षासिद्धबाधिताः पञ्च हेत्वाभासाः ॥}</p>
<p>सव्यभिचारविरुद्धसत्प्रतिपक्षअसिद्धबाधिताः पञ्च<br>
हेत्वाभासाः।</p>
<p>{दीपिका}</p>
<p>सपक्षलक्षणमाह<br>
निश्चितेति।</p>
<p>विपक्षलक्षणमाह<br>
निश्चितेति।</p>
<p>एवं सद्धेतून्निरूप्य<br>
असद्धेतून्निरूपयितुं विभजते  सव्यभिचारेति।<br>
अनुमितिप्रतिबन्धकयथार्थज्ञानविषयत्वं हेत्वाभासत्वम्।</p>
<p>{प्रकाशिका}</p>
<p>सद्धेतून्निरूप्य<br>
व्याप्त्यादिविशिष्टहेतून्निरूप्येत्यर्थः। सद्धेतुनिरूपणे<br>
असद्धेतुस्मरणात प्रसङ्गसङ्गत्या तन्निरूपणमिति भावः। मूले<br>
हेत्वाभासा इति। हेतुवदाभासन्त इति हेत्वाभासाः।<br>
दुष्टहेतवो निरूप्यन्त इत्यर्थः। ननु</p>
<p>सामान्यधर्मप्रकारकज्ञानमन्तरा विशेषजिज्ञासानुदयेन<br>
सव्यभिचारेत्यादिना विभागोऽनुचित इत्याशङ्कां परिजिहीर्षुः<br>
दोषलक्षणेऽभिहिते दोषवत्त्वरूपदुष्टलक्षणस्यातिस्फटत्वात्लाभो<br>
भवतीत्याशयेन दोषसामान्यलक्षणमाह  अनुमितीति।<br>
हेत्वाभासत्वमिति। हेतोराभासाः हेत्वाभासाः हेतुनिष्ठाः दोषाः,<br>
तेषां भावः तत्त्वमित्यर्थः।ऽह्रदो वह्निमान्ऽ इत्याद्यनुमितिं प्रति<br>
ऽवह्न्यभाववान् ह्रदऽ इत्यादिबाधनिश्चयः प्रतिबन्धकः।<br>
प्रमात्मकतादृशनिश्चयविषयत्वं वह्न्यभाववद्ध्रदादौ अक्षतमिति<br>
लक्षणसमन्वयः। अत्रानुमितिपदमजहल्लक्षणया<br>
अनुमितितत्करणान्यतरपरम्। तेन व्यभिचारादिज्ञानस्य<br>
परामर्शप्रतिबन्धकतयैव निर्वाहातनुमित्यप्रतिबन्धकत्वेऽपि<br>
व्यभिचारादिषु नाव्याप्तिः।ऽपर्वतो निर्वह्निःऽ इति बाधभ्रमस्य<br>
ऽपर्वतो वह्निमान्ऽ इत्यनुमितिप्रतिबन्धकत्वात्<br>
तद्विषयवह्न्यभावादौ अतिव्याप्तिः अतः यथार्थेति। भ्रमाभिन्नेत्यर्थः।</p>
<p>अथैवमपि<br>
वह्न्यभाववद्ध्रदात्मकबाधैकदेशे वह्न्यभावादौ अतिव्याप्तिः।<br>
ऽवह्न्यभाववान् ह्रदःऽ इत्याकारकयर्थार्थज्ञानविषयत्वस्य तत्र<br>
सत्त्वादिति चेत्न्  यद्रूपावच्छिन्नविषयकज्ञानसामान्यं<br>
अनुमितिप्रतिबन्धकं तद्रूपावच्छिन्नत्वं<br>
दोषत्वमित्यर्थपर्यवसानेनादोषात् ।<br>
वह्न्यभावत्वावच्छिन्नविषयकस्यऽवह्न्यभाववान् ह्रदःऽ इति<br>
ज्ञानस्यानुमितिप्रतिबन्धकत्वेऽपि तादृशज्ञानसामान्यान्तर्गतस्य<br>
ऽवह्न्यभावऽ इत्याकारकज्ञानस्य अप्रतिबन्धकत्वेन वह्न्यभावत्वादेः<br>
यद्रूपपदेनोपादानासम्भवात् । न च तर्हि यथार्थपदं व्यर्थम्।<br>
ऽपर्वतो निर्वह्निःऽ इति भ्रमविषयेऽपि वह्न्यभावादावतिव्याप्तेः<br>
उक्तरीत्यैव वारणादिति वाच्यम्। ज्ञानपदस्य<br>
ज्ञानविशेषतात्पर्यग्राहकतया यथार्थपदसार्थक्यात् । एवं च<br>
यद्रूपावच्छिन्नविषयकानाहार्याप्रामाण्यज्ञानानास्कन्दितनिश्चयसामान्यं<br>
प्रकृतानुमितिप्रतिबन्धकं तद्रूपावच्छिन्नत्वं दोषत्वमित्यर्थः<br>
पर्यवसितः। तेन वह्न्यभाववद्ध्रदविषयकस्य आहार्यस्य<br>
अप्रामाण्यज्ञानविशिष्टस्य संशयस्य च अनुमित्यप्रतिबन्धकत्वेऽपि<br>
नासम्भव इत्यलं पल्लवितेन्</p>
<p>परे तु  इदं<br>
दुष्टानामेव लक्षणम्। परन्तु ज्ञायमानव्यभिचारादेः<br>
प्रतिबन्धकत्वमभ्युपेत्य् तदर्थस्तु अनुमितिप्रतिबन्धका ये<br>
व्यभिचारादयः एकज्ञानविषयप्रकृतहेतुतावच्छेदकवत्त्वसम्बन्धेन<br>
तत्प्रकारकयथार्थज्ञानविशेष्यत्वम्।ऽधूमवान् वह्नेःऽ इत्यादौ<br>
धूमाभाववद्वृत्तित्वविशिष्टवह्निः व्यभिचारः,</p>
<p>उक्तसम्बन्धेनऽतद्वान्<br>
वह्निःऽ इत्याकारकयथार्थञ्ज्ञानविशेष्यत्वमस्तीति लक्षणसमन्वयः।<br>
अनुमितिपदस्य प्रकृतानुमितिपरतया सद्धेतौ<br>
अनुमितिप्रतिबन्धकीभूतव्यभिचारादीनामप्रसिद्धत्वात्नातिव्याप्तिः।<br>
यथार्थपदानुपादाने दर्शितसम्बन्धेन<br>
व्यभिचारप्रकारकभ्रमविशेष्यत्वस्य सद्धेतावपि सत्त्वेनातिव्याप्तिः<br>
स्यादिति तन्निवेश इत्याहुः।</p>
<p>{बालप्रिया}</p>
<p>व्याप्त्यादिविशिष्टहेतूनिति। आदिपदेन पक्षधर्मता गृह्यत्<br>
तथा च व्याप्तिपक्षधर्मताविशिष्टहेतुत्वं सद्धेतोर्लक्षणमिति भावः।<br>
हेतुवदाभासन्त इति। हेतुत्वप्रकारकभ्रमविषयाः इत्यर्थः।<br>
हेतुत्वं च व्याप्तिपक्षधर्मताविशिष्टत्वम्। तथा च<br>
व्याप्तिपक्षधर्मताविशिष्टत्वप्रकारकभ्रमविषयत्वं हेत्वाभासत्वम्।<br>
तत्तु दुष्टहेतूनामेव भवति, सद्धेतूनां तत्प्रमाविषयत्वादिति<br>
हेत्वाभासशब्दः दुष्टहेतुपर इति भावः। लक्षणसमन्वय इति।<br>
तथा चऽह्रदो वह्निमान् धूमात्ऽ इत्यत्र वह्न्यभाववद्ध्रदात्मकः<br>
बाधः दोषः। तादृशदोषवत्त्वं च हेतोः धूमस्य<br>
एकज्ञानविषयप्रकृतहेतुतावच्छेदकवत्त्वसम्बन्धेनास्तीति दुष्टत्वम्।<br>
ऽवह्न्यभाववद्ध्रदः धूमत्वं चऽ इत्येकज्ञाने बाधस्य धूमत्वस्य च<br>
विषयत्वादित्यादिकमूहनीयम्।</p>
<p>नन्वनुमितिप्रतिबन्धकयथार्थज्ञानविषयत्वं यदि दोषलक्षणं<br>
तदा बाधसत्प्रतिपक्षयोरेवेदं लक्षणं समन्वियात् । बाधनिश्चयस्य<br>
सत्प्रतिपक्षनिश्चयस्य चऽह्रदो वह्न्यभाववान्ऽ इत्याकारकस्यऽह्रदो<br>
वह्न्यभावव्याप्यशैवालवान्ऽ इत्याकारकस्य च तद्वत्ताबुद्धिं प्रति<br>
तदभाववत्तानिश्चयविधया तदभावव्याप्यवत्तानिश्चयविधया च<br>
प्रतिबन्धकत्वात्, तद्विषयत्वरूपलक्षणसत्त्वात् ।<br>
व्यभिचारविरोधस्वरूपासिद्धिप्रभृतिषु लक्षणमिदं न समन्वेति।<br>
तज्ज्ञानानामनुमितिप्रतिबन्धकत्वाभावात्,<br>
अनुमितिकरणपरामर्शप्रतिबन्धकत्वस्यैव व्यभिचारादिज्ञानेषु<br>
सत्त्वादित्यत आह  अत्रानुमितिपदमिति। तथा च<br>
अनुमितितत्करणान्यतरप्रतिबन्धकयथार्थज्ञानविषयत्वं<br>
हेत्वाभासलक्षणम्। परामर्शप्रतिबन्धकतयैवेति। व्यभिचारज्ञानं<br>
परामर्शे व्याप्तिभानांशे प्रतिबन्धकम्। विरोधज्ञानं<br>
साध्यसामानाधिकरण्यांशभाने प्रतिबन्धकम्। स्वरूपासिद्धिज्ञानं<br>
पक्षधर्मत्वभाने प्रतिबन्धकमिति सर्वेषां<br>
अनुमितिकरणपरामर्शप्रतिबन्धकसत्त्वात्नाव्याप्तिरिति भावः।<br>
निर्वाहादिति। लक्षणोपपत्तेरित्यर्थः। यथार्थपदप्रयोजनमाह<br>
पर्वतो निर्वह्निरिति। तथा च यथार्थपदानुपादाने पर्वते<br>
वह्न्यभाववानित्याकारकभ्रमस्यऽपर्वतो वह्निमान्ऽ<br>
इत्यनुमितिप्रतिबन्धकत्वात्तादृशभ्रमविषयस्य वह्न्यभावस्य<br>
दोषत्वं स्यात् । तद्वारणाय यथार्थपदम्। उक्तभ्रमस्य<br>
यथार्थत्वाभावात्नातिव्याप्तिरिति भावः। ननु</p>
<p>यथार्थपदोपादानेऽपिऽपर्वतो वह्न्यभाववान्ऽ इति<br>
भ्रमवारणमशक्यम्। तस्यापि पर्वतत्ववति पर्वतत्वप्रकारकत्वेन<br>
वह्न्यभावत्ववति वह्नभावत्वप्रकारकत्वेन च तद्वति<br>
तत्प्रकारकत्वरूपयथार्थलक्षणाक्रान्तत्वेन यथार्थत्वादित्यत आह<br>
भ्रमभिन्नेत्यर्थ इति। तथा चप्रकृतलक्षणघटकं यथार्थपदं<br>
तदभाववति तत्प्रकारकभिन्नार्थकम्।ऽपर्वतो वह्न्यभाववान्ऽ इति<br>
ज्ञानं तु वह्न्यभावाभाववति वह्न्यभावप्रकारकतया भ्रमात्मकम्,<br>
तद्भिन्नं न भवतीति न दोष इति भावः। भ्रमभिन्नत्वमेव सर्वांशे<br>
प्रमात्वमित्युच्यत् तच्च १ वव्यधिकरणप्रकारावच्छिन्न या या<br>
विशेष्यता तत्तदनिरूपकत्वम्।</p>
<p>१. स्वव्यधिकरणेति।<br>
स्वव्यधिकरणेत्यस्य स्वाधिकरणावृत्तीत्यर्थः। शुक्तौ इदं रजतमिति<br>
भ्रमीयशुक्तिनिष्ठविशष्यताया स्वपदेन उपादाने स्वाधिकरणं शुक्तिः<br>
तदवृत्तिः यः प्रकारः रजतत्वं तदवच्छिन्ना या विशेष्यता<br>
शुक्तिनिष्ठविशेष्यता तन्निरूपकत्वमिदं रजतमिति भ्रमे<br>
तदनिरूपकत्वमिदं रजतमिति प्रमायामिति लक्षणसमन्वयः।</p>
<p>१ वानिरूपितत्वस्वाश्रयाभाववद्वृत्तित्वोभयसम्बन्धेन<br>
प्रकारताविशिष्टा या विशेष्यता तदनिरूपकत्वमिति यावत् ।<br>
अधिकमुद्ग्रन्थेषु।</p>
<p>शङ्कते<br>
अथैवमपीति। भ्रमभिन्नार्थकयथार्थपदनिवेशेऽपीत्यर्थः।ऽह्रदो<br>
वह्निमान् धूमात्ऽ इत्यत्रऽह्रदो वह्न्यभाववान्ऽ इति निश्चयस्य<br>
प्रतिबन्धकतया तद्विषयत्वं वह्न्यभाववद्ध्र इव वह्न्यभावेऽप्यस्ति।<br>
तथा च अनुमितिप्रतिबन्धकयथार्थज्ञानविषयत्वरूपस्य<br>
हेत्वाभासलक्षणस्य बाधानात्मके वह्न्यभावेऽतिव्याप्तिरित्यर्थः।<br>
समाधत्ते  यद्रूपावच्छिन्नेति। तथा च यद्रूपपदेन<br>
वह्न्यभावत्वस्योपादाने तदवच्छिन्नविषयकस्यऽवह्न्यभाववान्</p>
<p>ह्रदःऽ इति<br>
ज्ञानस्यानुमितिप्रतिबन्धकत्वेऽपि<br>
वह्न्यभावत्वावच्छिन्नविषयकज्ञानसामान्यान्तर्गतस्यऽवह्न्यभावःऽ<br>
इत्याकारकज्ञानस्यऽह्रदो वह्निमान्ऽ<br>
इत्याकारकानुमितिप्रतिबन्धकत्वं नास्ति। अतः<br>
वह्न्यभाववद्ध्रदत्वमेव यद्रूपपदेन धर्तव्यम्।<br>
तदवच्छिन्नविषयकज्ञानसामान्यस्यानुमितिप्रतिबन्धकत्वात् ।<br>
तद्रूपावच्छिन्नत्वं च वह्न्यभाववद्ध्रद एवास्ति न वन्ह्यभाव इति<br>
नातिव्याप्तिरिति भावः। न च तर्हीति।ऽपर्वतो वन्ह्यभाववान्ऽ इति<br>
भ्रमविषये वन्ह्यभावेऽतिव्याप्तिवारणाय हि यथार्थपदमुपात्तम्।<br>
निरुक्तपरिष्कारे तु यद्रूपपदेन न वन्ह्यभावत्वमुपादातुं</p>
<p>शक्यत्<br>
तदवच्छिन्नविषयकज्ञानसामान्यान्तर्गतस्य वन्ह्यभावः इति ज्ञानस्य<br>
ऽपर्वतो वन्हिमान्ऽ इत्यनुमितिप्रतिबन्धकत्वाभावात् । तथा च<br>
वन्ह्यभावेऽतिव्याप्त्यप्रसक्त्या यथार्थपदं व्यर्थमिति भावः।<br>
ज्ञानविशेषतात्पर्यग्राहकतयेति।द्य ज्ञानपदेन<br>
अनाहार्यमप्रमाण्यज्ञानानास्कन्दितं निश्चयात्मकं च ज्ञानमत्र</p>
<p>१. स्वनिरूपितत्वेति।<br>
स्वमिदं रजतमितिभ्रमीया रजतत्वनिष्ठा प्रकारता तन्निरूपितत्वं<br>
शुक्तिनिष्ठविशेष्यतायामस्ति।</p>
<p>एवं स्वं<br>
रजतत्वनिष्ठप्रकारता तदाश्रयः रजतत्वं तदभाववच्छक्तिवृत्तित्वं च<br>
विशेष्यतायामस्ति। तादृशविशेष्यतानिरूपकत्वं भ्रमे अनिरूपकत्वं<br>
प्रमायामिति समन्वयो बोध्यः।</p>
<p>विवक्षितमिति<br>
सूचनाय यथार्थपदमिति भावः। अनाहार्यत्वं<br>
बाधकालीनेच्छाजन्यत्वाभाववत्त्वम्। तदनुपादानेऽह्रदो वन्हिमान्ऽ<br>
इति बाधकज्ञानकालेऽह्रदे वन्ह्यभावज्ञानं भवतुऽ इतीच्छया<br>
जायमानस्यऽह्रदो वन्ह्यभाववान्ऽ इति ज्ञानस्यापि<br>
वन्ह्यभाववद्ध्रदत्वावच्छिन्नविषयकज्ञानसामान्यान्तर्गततया तस्य<br>
चानुमितिप्रतिबन्धकत्वाभावादव्याप्तिस्यात्बाध् तद्वारणाय<br>
प्रतिबनधकज्ञानेऽनाहार्यत्वं निवेशनीयम्। एवं<br>
अप्रामाण्यज्ञानानास्कन्दितत्वं सामानाधिकरण्यसम्बन्धेन<br>
अप्रामाण्यज्ञानाभावविशिष्टत्वम्। तदनिवेशेऽयत्र ह्रदो वन्ह्यभाववान्ऽ<br>
इति ज्ञानानन्तरंऽइदं ज्ञानमप्रमाऽ इति ज्ञानं तत्र<br>
बाधज्ञानस्यानुमित्यप्रतिबन्धकतया बाधेऽव्याप्तिः। अतः तन्निवेशः।<br>
एवं निश्चयात्मकत्वानिवेशेऽह्रदो वन्हिमान्न वाऽ इति<br>
संशयात्मकज्ञानस्य ज्ञानसामान्यान्तर्गतस्य अप्रतिबन्धकतया अव्याप्तिः<br>
स्यात् । अतः तन्निवेशः। तथा च<br>
यद्धर्मावच्छिन्नविषयकानाहार्याप्रामाण्यज्ञानानास्कन्दितनिश्चयसामान्यं<br>
प्रकृतानुमितिप्रतिबन्धकं तद्धर्मावच्छिन्नत्वं हेतुदोषस्य लक्षणमिति<br>
पर्यवसन्नम्।</p>
<p>परे त्वित्यादि।<br>
पूर्वस्मिन् कल्पे अनुमितिप्रतिबन्धकं यथार्थः ज्ञानमिति<br>
कर्मधारयः। अस्मिन् कल्पे अनुमितिप्रतिबन्धकानां यथार्थज्ञानमिति<br>
षष्ठीतत्पुरुषः।ऽह्रदो वह्निमान् धूमात्ऽ इत्यत्रऽह्रदो वन्हिमान्ऽ</p>
<p>इत्यनुमितिप्रतिबन्धकः वन्ह्यभाववद्ध्रदात्मको बाधः<br>
तत्प्रकारकयथार्थज्ञानं<br>
एकज्ञानविषयप्रकृतहेतुतावच्छेदकवत्त्वसम्बन्धेन<br>
ऽवन्ह्यभाववद्ध्रदवान् धूमःऽ इत्याकारकं तद्विशेष्यत्वं<br>
धूमेऽस्तीति धूमस्य दुष्टत्वम्।ऽपर्वतो धूमवान् वन्हेःऽ इत्यत्र<br>
व्यभिचारिणि अनुमितिप्रतिबन्धकः<br>
धूमाभाववद्वृत्तित्वविशिष्टवन्हिरूपो व्यभिचारः<br>
तत्प्रकारकयथार्थज्ञानमुक्तसम्बन्धेन तादृशव्यभिचारवान् वन्हिः<br>
इत्याकारकं, तद्विशेष्यत्वं वन्हावस्तीति लक्षणसमन्वयः। ननु<br>
ऽपर्वतो वन्हिमान् धूमात्ऽ इत्यत्रातिव्याप्तिः। अनुमितिपदेन<br>
ऽपर्वतो धूमवान्ऽ इत्यनुमितिमुपादाय तत्प्रतिबन्धको यो<br>
व्यभिचारः धूमाभाववद्वृत्तिवविशिष्टवन्हिरूप<br>
एकज्ञानविषयप्रकृतहेतुतावच्छेदकवत्त्वसम्बन्धेन तत्प्रकारकं यत्<br>
यथार्थज्ञानं तादृशवन्हिमान् धूम इत्याकारकं तद्विशेष्यत्वस्य<br>
धूमे सत्त्वातित्यत आह  अनुमितिपदस्य<br>
प्रकृतानुमितिपरतयेति।<br>
प्रकृतपक्षतावच्छेदकावच्छिन्नोद्देश्यकप्रकृतसाध्यतावच्छेदकावच्छिन्नविधेयकानुमितिपरतयेत्यर्थः।<br>
तथा चऽपर्वतो वन्हिमान्ऽ इत्यनुमितिरेवोपादेयतया<br>
तत्प्रतिबन्धकदोषाप्रसिद्ध्या नातिव्याप्तिरिति भावः।<br>
दर्शितसम्बन्धेनेति।<br>
एकज्ञानविषयप्रकृतहेतुतावच्छेदकवत्त्वसम्बनधेनेत्यर्थः।</p>
<hr>
<p>{तर्कसङ्ग्रहः}</p>
<p>{सव्यभिचारनिरूपणम्}</p>
<p>{आन्ट्स्_५३     सव्यभिचारोऽनैकान्तिकः । स त्रिविधः । साधारणासाधारणानुपसंहारिभेदात् । तत्र साध्याभाववद्वृत्तिः साधारणो अनैकान्तिकः । यथा पर्वतो वह्निमान् प्रमेयत्वादिति प्रमेयत्वस्य वह्न्यभाववति ह्रदे विद्यमानत्वात् । सर्वसपक्षविपक्षव्यावृत्तोऽसाधारणः । यथा शब्दो नित्यः शब्दत्वादिति । शब्दत्वं सर्वेभ्यो नित्येभ्योऽन्त्येभ्यश्च व्यावृत्तं शब्दमात्रवृत्ति । अन्वयव्यतिरेकदृष्टान्तरहितोऽनुपसंहारी । यथा सर्वमनित्यं प्रमेयत्वादिति । अत्र सर्वस्यापि पक्षत्वाद्दृष्टान्तो नास्ति ॥}</p>
<p>सव्यभिचारोऽनैकान्तिकः। सः<br>
त्रिविधःसाधारणअसाधारणअनुपसंहारिभेदात् ।</p>
<p>तत्र साध्याभाववद्वृत्तिः<br>
साधारणः। यथा पर्वतो वन्हिमान् प्रमेयत्वात् । अत्र प्रमेयत्वस्य<br>
वन्ह्यभाववति (साध्याभाववति) ह्रदे विद्यमानत्वात् ।</p>
<p>सर्वसपक्षविपक्षव्यावृत्तोऽसाधारणः। यथा शब्दो नित्यः<br>
शब्दत्वात् । अत्र शब्दत्वं सर्वेभ्यः नित्येभ्यः अनित्येभ्यो व्यावृत्तम्<br>
शब्दमात्रवृत्ति।</p>
<p>अन्वयव्यतिरेकदृष्टान्तरहितोऽनुपसंहारी। यथा सर्वमनित्यं<br>
प्रमेयत्वात् । अत्र सर्वस्यापि पक्षत्वात्दृष्टान्तो नास्ति।</p>
<p>{दीपिका}</p>
<p>सव्यभिचारं<br>
विभजतेस त्रिविध इति।</p>
<p>साधारणं<br>
लक्षयतितत्रेति। उदाहरति  यथेति।</p>
<p>असाधारणं<br>
लक्षयतिसर्वेति।</p>
<p>अनुपसंहारिणो<br>
लक्षणमाहअन्वयेति।</p>
<p>{प्रकाशिका}</p>
<p>स त्रिविध<br>
इतीति। सामान्यलक्षणन्तु साधारणाद्यन्यतमत्वं स्फटम्।</p>
<p>मूले तत्रेति।<br>
साधारणादिमध्य इत्यर्थः। साध्याभाववद्वृत्तिरिति।<br>
साध्यतावच्छेदकधर्मसम्बन्धावच्छिन्नप्रतियोगिताकाभाववन्निरूपितहेतुतावच्छेदकसम्बन्धावच्छिन्नाधेयतावानित्यर्थः।<br>
तेनऽवन्हिमान् धूमात्ऽ इत्यादौ हेतुमति पर्वतादौ<br>
तत्तत्साध्याभावस्य सम्बन्धान्तरावच्छिन्नसाध्यसामान्याभावस्य च<br>
सत्त्वेऽपि साध्याभाववति धूमावयवादौ समवायादिना<br>
धूमादेर्वृत्तित्वेऽपि च नातिव्याप्तिः। अत्र च साध्याभाववत्तायां<br>
सम्बन्धविशेषावच्छिन्नत्वानिवेशेऽवन्हिमान् धूमात्ऽ इत्यादौ<br>
वन्ह्याद्यभावस्य कालिकसम्बन्धेन पर्वतादौ वृत्तेरतिव्याप्तिः।<br>
दैशिकविशेषणताविशेषावच्छिन्नत्वनिवेशे<br>
घटत्वाभावादिसाध्यकव्यभिचारिणि साध्याभावस्य घटत्वादेः<br>
विशेषणताविशेषणाधिकरणाप्रसिद्ध्याव्याप्तिः। अतः<br>
साध्यतावच्छेदकसम्बन्धेन साध्यवत्ताग्रहं प्रतियेय सम्बन्धेन<br>
साध्याभाववत्तानिश्चयः प्रतिबन्धकः तेन सम्बन्धेन साध्याभाववत्त्वं<br>
विवक्षणीयम्। वन्ह्यादौ साध्ये तादृशसम्बन्धो दैशिकाविशेषणता,<br>
घटत्वाभावादौ च साध्ये समवायस्तथेति न दोषः।ऽकपिसंयोगी<br>
एतद्वृक्षत्वात्ऽ इत्यादौ तादृशसम्बन्धो<br>
निरवच्छिन्नदैशिकविशेषणतेति दिक् ।</p>
<p>न च<br>
विरुद्धेऽतिव्याप्तिरिति भ्रमितव्यम्।<br>
उपधेयसङ्करेऽप्युपाधेरसङ्कर इति न्यायात्, तस्य<br>
विरुद्धसाधारण्येऽपि क्षतिविरहात् । मूले सर्वसपक्षव्यावृत्त इति।<br>
सपक्षवत्तित्वसामान्याभाववानित्यर्थः। सर्वपदं<br>
सपक्षवृत्तित्वसामान्याभावनिवेशस्फोरकम्। सपक्षपदं<br>
निश्चितसाध्यवदर्थवदर्थकम्।<br>
शब्देऽनित्यत्वसाधकशब्दत्वादिसद्धेतावपि पक्षे<br>
साध्यसन्देहदशायामसाधारण्यस्येष्टत्वातिति सम्प्रदायविदः।</p>
<p>नवीनास्तु<br>
सद्धेतावपि पक्षे साध्यसन्देहदशायामसाधारण्यस्य<br>
प्रकृतपरामर्शकालिकविरुद्धपरामर्शदशायां सत्प्रतिपक्षस्य च<br>
स्वीकारे बाधभ्रमदशायां बाधस्याप्यङ्गीकारापत्तेः। न हि वैषम्ये<br>
युक्तिं पश्यामः। एवं चात्र सपक्षपदं केवलसाध्यवत्परम्।ऽशब्दो<br>
नित्यः शब्दत्वात्ऽ इत्यादिसाध्यवदवृत्तिहेतोरेव लक्ष्यतेति न<br>
कोऽपि दोष इति प्राहुः।</p>
<p>अन्वयेति।<br>
अन्वयव्यतिरेकदृष्टान्तरहितत्वं च<br>
किञ्चिद्विशेष्यकनिश्चयाविषयसाध्यकत्वे सति<br>
किञ्चिद्विशेष्यकनिश्चाविषयसाध्याभावकत्वम्। नवीनमते तु<br>
अत्यन्ताभावाप्रतियोगित्वविशिष्टसाध्यादिकत्वमेवानुपसंहारत्विम्।<br>
तज्ज्ञानस्य व्यतिरेकव्याप्तिज्ञानप्रतिबन्धकता।</p>
<p>{बालप्रिया}</p>
<p>सामान्यलक्षणं<br>
त्विति। सव्यभिचारसामान्यलक्षणं त्वित्यर्थः।</p>
<p>साध्यतावच्छेदकसम्बन्धेत्यादि। साध्यनिष्ठप्रतियोगितायां<br>
साध्यतावच्छेदकधर्मांवच्छिन्नत्वानिवेशेऽपर्वतो वन्हिमान्,<br>
धूमात्ऽ इत्यत्र धूमस्यापि साधारणहेत्वाभासत्वापत्तिः। तथा हि<br>
साध्यो वन्हिः तन्निष्ठप्रतियोगितानिरूपकोऽभावः<br>
महानसीयवन्ह्यभावोऽपि तद्वान् पर्वतः तन्निरूपितवृत्तित्वस्य धूमे<br>
सत्त्वादिति। साध्यतावच्छेदकधर्मावच्छिन्नत्वस्य प्रतियोगितायां<br>
निवेशे तु महानसीयवन्ह्यभावो ग्रहीतुं न शक्यते, तस्य</p>
<p>महानसीयत्वसहितवन्हित्वावच्छिन्नप्रतियोगिताकत्वेऽपि<br>
केवलवन्हित्वावच्छिन्नप्रतियोगिताकत्वाभावात् । अपि तु<br>
वन्हिर्नास्तीति प्रतीतिसिद्धः वन्हिसामान्याभाव एव<br>
वन्हित्वावच्छिन्नप्रतियोगिताकः तद्वान् ह्रदादिः तन्निरूपिताधेयत्वं<br>
धूमे नास्तीति नातिव्याप्तिः। एवं साध्यनिष्ठप्रतियोगितायां<br>
साध्यतावच्छेदकसम्बन्धावच्छिन्नत्वानिवेशेऽपर्वतो वन्हिमान्<br>
धूमात्ऽ इत्यत्रैव समवायेन वन्हिर्नास्तीति प्रतीतिसिद्धस्य<br>
समवायसम्बन्धावच्छिन्नवन्हित्वावच्छिन्नप्रतियोगिताकाभावस्यापि<br>
लक्षणघटकतया तद्वान् पर्वतोऽपि तत्र संयोगेन वन्हेः सत्वेऽपि<br>
समवायेन वन्हेरभावात्, पर्वतनिरूपितवृत्तित्वस्य च धूमे<br>
सत्त्वादतिव्याप्तिः। साध्यतावच्छेदकसम्बन्धावच्छिन्नत्वनिवेशे तु<br>
संयोगसम्बन्धावच्छिन्नवन्ह्यभावस्यैव ग्राह्यतया तद्वान् ह्रदादिरेव<br>
तन्नियपिताधेयत्वं धूमे नास्तीति नातिव्याप्तिः। आधेयतायां<br>
हेतुतावच्छेदकसम्बन्धावच्छिन्नत्वानिवेशे<br>
संयोगसम्बन्धावच्छिन्नवन्ह्यभाववान् धूमावयवोऽपिऽ<br>
तन्निरूपिताधेयत्वं धूमेऽस्तीत्यतिव्याप्तिः स्यात् । तन्निवेशे तु<br>
धूमावयवनिरूपितसमवायसम्बन्धावच्छिन्नाधेयत्वस्य धूमे सत्त्वेऽपि<br>
संयोगसम्बन्धावच्छिन्नाधेयत्वं नास्तीति नातिव्याप्तिः। हेतुमति<br>
पर्वतादाविति। एतच्च हेतोः<br>
साध्याभाववन्निरूपिताधेयत्वमेवास्तीति सूचनार्थमुक्तम्।<br>
तत्तत्साध्याभावस्येति। महानसीयवन्ह्याद्यभावस्येत्यर्थः।<br>
सम्बन्धान्तरावच्छिन्नासाध्यसामान्याभावस्येति।<br>
साध्यतावच्छेदकसंयोगसम्बन्धातिरिक्तसमवायसम्बन्धावच्छिन्नप्रतियोगिताकवन्हित्वावच्छिन्नाभावस्येत्यर्थः।</p>
<p>तत्र च<br>
साध्याभाववत्तायामित्यादि। साध्याभाववत्तायां यदि<br>
सम्बन्धविशेषावच्छिन्नत्वं न निवेश्यते तर्हि<br>
संयोगसम्बन्धावच्छिन्नवन्हित्वावच्छिन्नप्रतियोगिताकाभावस्य<br>
कालिकसम्बन्धेनाधिकरणं पर्वतोऽपि भवतीति तन्निरूपिताधेयत्वस्य<br>
धूमे सत्त्वात्सद्धेतावतिव्याप्तिः।<br>
साध्याभावनिष्ठस्वरूपसम्बन्धावच्छिन्नाधेयतानिरूपिताधिकरणत्वं<br>
साध्याभाववत्त्वमिति विवक्षणे च यद्यपि वह्न्यभावस्य<br>
स्वरूपसम्बन्धेनाधिकरणं न पर्वतः, अपि तु ह्रदादिरेव<br>
तन्निरूपिताधेयत्वं धूमे नास्तीति अतिव्याप्तिर्वारयितुं शक्यते,<br>
तथापिऽपटः घटत्वाभाववान् द्रव्यत्वात्ऽ इत्यत्र<br>
व्यभिचारिण्यतिव्याप्तिः। तथा हि साध्याभाववति<br>
घटत्वाभावाभाववति घटत्ववति घटे द्रव्यत्वसत्त्वातयं<br>
साधारणव्यभिचारी हेतुः। अत्र साध्याभावः घटत्वाभावाभावः<br>
घटत्वरूपः तस्य स्वरूपसम्बन्धेनाधिकरणमप्रसिद्धम्। भावानां<br>
स्वरूपसम्बन्धेन क्वाप्यवृत्तेरित्यव्याप्तिः। अतः<br>
साध्यवत्ताग्रहविरोधितानियामकसम्बन्धेन साध्याभाववत्त्वं<br>
विवक्षणीयम्।<br>
१ आध्यतावच्छेदकसम्बन्धावच्छिन्नसाध्यतावच्छेदकधर्माविच्छिन्नसाध्यनिष्ठप्रकारतानिरूपित<br>
पक्षतावच्छेदकावच्छिन्नपक्षनिष्ठविशेष्यताशालिबुद्धित्वावच्छिन्नं प्रति<br>
यत्सम्बन्धावच्छिसादध्याभावनिष्ठप्रकारताशालिनिश्चयः प्रतिबन्धकः स<br>
सम्बन्धः साध्यवत्ताग्रहविरोधितानियामक इति कथ्यत्ऽपर्वन्तो<br>
धूमवान् वन्हेःऽ इत्यत्रऽपर्वतः संयोगेन धूमवान्ऽ इति<br>
बुद्धिं प्रतिऽपर्वतः स्वरूपसम्बन्धेन धूमाभाववान्ऽ इति निश्चयः<br>
प्रतिबन्धकः इति स्वरूपसम्बन्ध एव<br>
साध्यवत्ताग्रहविरोधितानियामकः तेन सम्बन्धेन धूमाभाववान्<br>
अयोगोलकः तन्निरूपिताधेयत्वं वन्हावस्तीति लक्षणसमन्वयः।<br>
ऽपर्वतो वन्हिमान् धूमात्ऽ इत्यत्रऽपर्वतः संयोगसम्बन्धेन<br>
वन्हिमान्ऽ इति बुद्धिं प्रति वन्ह्यभावस्य स्वरूपसम्बन्धेनाधिकरणं<br>
पर्वत इति निश्चय एव प्रतिबन्धकः, न तु कालिकसम्बन्धेन<br>
वह्न्यभावाधिकरणं पर्वत इति निश्चयोऽपि तादृशनिश्चयसत्त्वेऽपि<br>
ऽपर्वतः संयोगेन वह्निमान्ऽ इति बुद्धेरुत्पत्तेः। तथा च<br>
स्वरूपसम्बन्धस्यैव</p>
<p>साध्यवत्ताग्रहविरोधतानियामकतया तेन सम्बन्धेन<br>
वह्न्यभावाधिकरणं ह्रदादिरेव तन्निरूपिताधेयत्वं धूमे नास्तीति<br>
नातिव्याप्तिः।ऽघटत्वाभाववान् द्रव्यत्वात्ऽ</p>
<p>इत्यत्रऽपटो<br>
घटत्वाभाववान्ऽ इति साध्यवत्ताबुद्धिं प्रति पटः<br>
घटत्वाभावाभाववान् (समवायेन घटत्ववान्) इत्याकारकः<br>
निश्चयः प्रतिबन्धक इति समवायः<br>
साध्यवत्ताग्रहविरोधितानियामकसम्बन्धः तेन सम्बन्धेन<br>
साध्याभावाधिकरणं घटः तन्निरूपितादधेयत्वं द्रव्यत्वेऽस्तीति<br>
नाव्याप्तिः।ऽअयं वृक्षः कपिसंयोगी एतद्वृक्षत्वात्ऽ इत्यत्रऽवृक्षः<br>
कपिसंयोगीऽति बुद्धिं प्रतिऽवृक्षः<br>
निरवच्छिन्नदैशिकविशेषणतासम्बन्धेन कपिसंयोगाभाववान्ऽ<br>
इति</p>
<p>१.<br>
साध्यतावच्छेदकसम्बन्धेन साध्यतावच्छेदकधर्मेण च<br>
साध्यप्रकारकज्ञानं प्रति येन सम्बन्धेन साध्याभावप्रकारकनिश्चयः<br>
प्रतिबन्धकः स साध्यवत्ताग्रहविरोधितानियामक इति कथ्यत्<br>
तदेव परिष्कृत्याह  साध्यतावच्छेदकसम्बन्धावच्छिन्नेत्यादिना।</p>
<p>निश्चय एव प्रतिबन्धकः<br>
न तु सावच्छिन्नविशेषणतासम्बन्धेन कपिसंयोगाभाववानिति<br>
निश्चयः वृक्षः मूलावच्छेदेन कपिसंयोगाभाववानिति निश्चये<br>
सत्यपि वृक्षः अग्रे कपिसंयोगवानिति बुद्ध्युत्पत्तेः। तथा च<br>
साध्यवत्ताग्रहविरोधितानियामकेन निरवच्छिन्नविशेषणतासम्बन्धेन<br>
कपिसंयोगाभाववान् १ उणादिरेव तन्निरूपिताधेयत्वं</p>
<p>एतद्वृक्षत्वे नास्तीति<br>
नातिव्याप्तिः। तथा च<br>
साध्यतावच्छेदकावच्छिन्नसाध्यतावच्छेदकसम्बन्धावच्छिन्नसाध्यनिष्ठ</p>
<p>प्रतियोगितानिरूपकाभावनिष्ठसाध्यवत्ताग्रहविरोधितानियामकसम्बनधावच्छिन्नादधेयतानिरूपिताधिकरणतावन्निरूपित</p>
<p>हेतुतावच्छेदकसम्बन्धावच्छिन्नाधेयतावान् साधारण इति<br>
फलितम्।</p>
<p>नन्वेवमपिऽघटः<br>
द्रव्यं गुणकर्मान्यत्वविशिष्टसत्त्वात्ऽ इत्यत्र सद्धेतावतिव्याप्तिः,<br>
द्रव्यत्वरूपसाध्याभाववति गुणे सत्तायाः सत्त्वेन<br>
विशिष्टशुद्धयोरनतिरेकात्गुणकर्मान्यत्वविशिष्टसत्तायामपि<br>
साध्याभाववन्निरूपिताधयतायाः सत्त्वातित्यत आह  दिगिति।<br>
साध्याभाववन्निरूपिताधेयतावच्छेदकहेतुतावच्छेदकवत्त्वं<br>
साधारणत्वमितिविवक्षितम्। विशिष्टसत्तायाः सत्तात्वेनैव रूपेण<br>
गुणवृत्तितया साध्याभाववद्गुणनिरूपिताधेयतावच्छेदकं<br>
सत्तात्वमेव न तु गुणकर्मान्यत्वविशिष्टसत्तात्वरूपं<br>
हेतुतावच्छेदकमिति नातिव्याप्तिरिति भावः।</p>
<p>ननुऽशब्दो नित्यः<br>
कृतकत्वात्ऽ इत्यत्र विरुद्धेऽपि<br>
नित्यत्वरूपसाध्याभाववद्घटवृत्तित्वं कृतकत्वेऽस्तीति<br>
साधारणलक्षणस्यातिव्याप्तिरिति शङ्कते  न च विरुद्ध इति।<br>
उपधेयसङ्करेऽपीति। एकस्मिननेके दोषाः सम्भवन्तीति भावः।<br>
उपधेयसङ्करेऽपि  दुष्टस्य एकत्वेऽपि उपाधेरसङ्करः<br>
दोषस्यभिन्नता।</p>
<p>१. गुणादिरेवेति। न<br>
तु वृक्षः, तत्र मूलाद्यवच्छिन्नविशेषणतासम्बनधनैव<br>
कपिसंयोगाभावसत्त्वादिति भावः।</p>
<p>असाधारणलक्षणे<br>
सपक्षशब्दस्य निश्चितसाध्यवानित्यर्थः। विशेष्यतासम्बन्धेन<br>
साध्यप्रकारकनिश्चयवानिति यावत् । सपक्षवृत्तित्वसामान्याभाववान्<br>
सपक्षवृत्तित्वत्वावच्छिन्नप्रतियोगिताकाभाववानसाधारण इति<br>
फलितम्। ते १ अद्धेतोरपि यत्किञ्चित्सपक्षवृत्तित्वाभावसत्त्वात्<br>
असाधारणत्वं स्यादित्याक्षेपस्य नावसरः। शब्दोऽनित्यः शब्दत्वात्<br>
इत्यत्र सद्धेतौ पक्षे शब्देऽनित्यत्वरूपसाध्यसन्देहदशायां<br>
साध्यप्रकारकनिश्चयवान् शब्दो न भवति अपि तु घटादिरेव,<br>
तदवृत्तित्वं शब्दत्वे अस्तीति शब्दत्वस्य असाधारणत्वम्। यदा तु<br>
शब्देऽनित्यत्वनिश्चयोऽस्ति तदा शब्दोऽपि<br>
साध्यप्रकारकनिश्चयवत्त्वात्सपक्षः तदवृत्तित्वं शब्दत्वे नास्तीति<br>
नासाधारण्यम्। तथा चासाधारण्यमनित्यदोष इति प्राचीनाः।<br>
नवीनास्तु  सद्धेतोः कादाचित्कमसाधारण्यं नेच्छन्ति। तन्मते<br>
सपक्षपदं साध्यवन्मात्रपरम्। साध्यवद्वृत्तित्वसामान्याभावः<br>
असाधारण्यम्। सद्धेतौ पक्षे साध्यसन्देहदशायामपि पक्षः साध्यवान्</p>
<p>भवतीति तदवृत्तित्वं<br>
हेतौ नास्तीति नासाधारण्यम्।</p>
<p>किञ्चिद्विशेष्यकेति।<br>
यत्र कुत्रापि साध्यं निश्चितं चेत्तद्विशेष्यकनिश्चयप्रकारीभूतं<br>
साध्यं भवेत् । सर्वमभिधेयं प्रमेयत्वादित्यत्र तु सर्वस्य पक्षत्वात्<br>
अभिधेयत्वं न क्वापि निश्चितम्। अतः<br>
किञ्चिद्विशेष्यकनिश्चयाप्रकारीभूतं साध्यं भवति तादृशसाध्यकश्च<br>
हेतुर्भवति। परं तु अत्र साध्याभावस्याप्रतिद्धतया<br>
किञ्चिद्विशेष्यकनिश्चयाविषयसाध्याभावकत्वमिति दलं न समन्वेति।<br>
अतो नवीनाः अत्यन्ताभावाप्रतियोगिसाध्यादिकत्वमनुपसंहारित्वम्<br>
इत्याहः। ननु घटोऽभिधेयः प्रमेयत्वातित्यत्र</p>
<p>सद्धेतावपि</p>
<p>१. सद्धेतोरपीति।<br>
शब्दोऽनित्यः शब्दत्वादित्यत्र घटादिरूपसपक्षवृत्तित्वाभावस्य शब्दत्वे<br>
सत्त्वादित्यर्थः। शब्देऽनित्यत्वनिश्चयदशायामस्य सद्धेतुत्वात्<br>
यत्किञ्चिन्निश्चितसाध्यवत्पदेन घटादिकमुपादाय तदवृत्तित्वसत्त्वात्<br>
अतिव्याप्तिः प्रसक्ता। सामान्याभावनिवेशे च<br>
सपक्षभूतशब्दवृत्तित्वसत्वेन सपक्षवृत्तित्वत्वावच्छिन्नाभावो नास्तीति<br>
नातिव्याप्तिरिति भावः।</p>
<p>अत्यन्ताभावाप्रतियोगिसाध्यकत्वसत्त्वादनुपसंहारित्वापत्तिरिति<br>
चेत् न्  इष्टापत्तेः। तत्र अनुपसंहारित्वज्ञानेन</p>
<p>व्यतिरेकव्याप्तिज्ञानस्य प्रतिबन्धेन<br>
व्यतिरेकव्याप्तिज्ञानहेतुकानुमितिर्न जायत्<br>
अन्वयव्याप्तिज्ञानमूला अनुमितिस्तु निराबाधैव्<br>
कथमनुपसंहारित्वज्ञानस्य व्यतिरेकव्याप्तिज्ञानप्रतिबन्धकत्वमिति<br>
चेतित्थम्। साध्यमत्यन्ताभावाप्रतियोगि इति ज्ञानकाले<br>
साध्यमत्यन्ताभावप्रतियोगि इति ज्ञानं यथा न भवति, तथा<br>
साध्यप्रतियोगिकः अत्यन्ताभावः इति ज्ञानं च न भवति। तथा च<br>
साध्यप्रतियोगिकात्यन्ताभावघटितव्यतिरेकव्याप्तिज्ञानमपि न<br>
भवतीति।</p>
<hr>
<p>{तर्कसङ्ग्रहः}</p>
<p>{विरुद्धनिरूपणम्}</p>
<p>{आन्ट्स्_५४     साध्याभावव्याप्तो हेतुर्विरुद्धः । यत्र शब्दो नित्यः कृतकत्वादिति । कृतकत्वं हि नित्यत्वाभावेनानित्यत्वेन व्याप्तम् ॥}</p>
<p>साध्याभावव्याप्तो<br>
हेतुर्विरुद्धः। यथा शब्दो नित्यः कार्यत्वात्(कृतकत्वात्) घटवत् ।<br>
(अत्र कृतकत्वं हि नित्यत्वाभावेनानित्यत्वेन व्याप्तम्)।</p>
<hr>
<p>{सत्प्रतिपक्षनिरूपणम्}</p>
<p>{आन्ट्स्_५५     यस्य साध्यभावसाधकं हेत्वन्तरं विद्यते स सत्प्रतिपक्षः । यथा शब्दो नित्यः श्रावणत्वाच्छब्दत्ववदिति । शब्दोऽनित्यः कार्यत्वाद्घटवदिति ॥}</p>
<p>यस्य साध्याभावसाधकं हेत्वन्तरं विद्यते स सत्प्रतिपक्षः। यथा शब्दः नित्यः<br>
श्रावणत्वात्, शब्दः अनित्यः कार्यत्वात्घटवत् ।</p>
<hr>
<p>{असिद्धनिरूपणम्}</p>
<p>{आन्ट्स्_५६     असिद्धस्त्रिविधः । आश्रयासिद्धः स्वरूपासिद्धो व्याप्यत्वासिद्धश्चेति । आश्रयासिद्धो यथा गगनारविन्दं सुरभ्यरविन्दत्वात्सरोजारविन्दवत् । अत्र गगनारविन्दमाश्रयः । स च नास्त्येव । स्वरूपासिद्धो यथा शब्दो गुणश्चाक्षुषत्वात् । अत्र चाक्षुषत्वं शब्दे नास्ति शब्दस्य श्रावणत्वात् । सोपाधिको व्याप्यत्वासिद्धः । साध्यव्यापकत्वे सति साधनाव्यापक उपाधिः । साध्यसमानाधिकरणात्यन्ताभावाप्रतियोगित्वं साध्यव्यापकत्वम् । साधनवन्निष्टात्यन्ताभावप्रतियोगित्वं साधारणाव्यपकत्वम् । पर्वतो धूमवान् वह्निमत्त्वादित्यत्रार्द्रेन्धसंयोग उपाधिः । तथा हि । यत्र धूमस्तत्रार्द्रेन्ध्नसंयोग इति साध्यव्यापकता । यत्र वह्निस्तत्रार्द्रेन्धनसंयोगाभावादिति साधनाव्यापकता । एवं साध्यव्यापकत्वे सति साधनाव्यापकत्वादर्द्रेन्धनसंयोग उपाधिः । सोपाधिकत्वाद्वह्निमत्त्वं व्याप्यत्वासिद्धम् ॥}</p>
<p>असिद्धः त्रिविधः<br>
आश्रयासिद्धः स्वरूपासिद्धः व्याप्यत्वासिद्धश्चेति।</p>
<p>आश्रयासिद्धो यथा<br>
गगनारविन्दं सुरभि अरविन्दत्वात्सरोजारविन्दवत् । अत्र<br>
गगनारविन्दमाश्रयः। स च नास्त्येव्</p>
<p>स्वरूपासिद्धो यथा<br>
शब्दः गुणः चाक्षुषत्वात् । अत्र चाक्षषत्वं शब्दे नास्ति, शब्दस्य<br>
श्रावणत्वात् ।</p>
<p>सोपाधिकः<br>
व्याप्यत्वासिद्धः।</p>
<p>{दीपिका}</p>
<p>विरुद्धं लक्षयति<br>
साध्येति।</p>
<p>सत्प्रतिपक्षं लक्षयति<br>
यस्येति।</p>
<p>असिद्धं विभजते<br>
असिद्ध इति।</p>
<p>आश्रयासिद्धमुदाहरति<br>
गगनेति।</p>
<p>स्वरूपासिद्धमुदाहरति<br>
यथेति।</p>
<p>व्याप्यत्वासिद्धस्य<br>
लक्षणमाह  सोपाधिक इति।</p>
<p>{प्रकाशिका}</p>
<p>साध्याभावव्याप्त<br>
इति। साध्याभावव्याप्तिः साध्यवदवृत्तित्वम्। असाधारण्यस्य तु<br>
निश्चितसाध्यवदवृत्तित्वरूपतया नाभेदः। नवीनमते तु<br>
साध्याभावस्य व्यतिरेकव्याप्तिः साध्यव्यापकाभावप्रतियोगित्वरूपेति<br>
नासाधारण्याभेदः। एतादृशव्याप्तिविशिष्टहेतुमत्ताज्ञानं<br>
साक्षादनुमितिप्रतिबन्धकमिति ध्येयम्।</p>
<p>यस्य<br>
साध्याभावेत्यादि। यत्सम्बन्धि यत्साध्यं तदभावव्याप्यहेत्वन्तरस्य<br>
ज्ञानं पक्षेऽस्ति स सत्प्रतिपक्ष इत्यर्थः। प्रकृतसाध्यव्याप्यत्वेन<br>
ज्ञायमानो यः प्रकृतहेतुः ततोऽन्यस्मिन् हेतौ<br>
सान्ध्याभावव्याप्यत्वज्ञानदशायामेव तस्य सत्प्रतिपक्षतेति सूचनाय<br>
हेत्वन्तरमिति इति प्राञ्चः। नवीनाः पुनरेवं वर्णयन्ति<br>
यत्सम्बन्धिसाध्याभावव्याप्यहेत्वन्तरस्य पक्षे सत्त्वं स तथाविध<br>
इत्यर्थ इति।</p>
<p>आश्रयासिद्धो यथेति।<br>
आश्रयासिद्धिश्च पक्षे पक्षतावच्छेदकविरहः, पक्षतावच्छेदकविरहवान्<br>
पक्षो वा। स च</p>
<p>नास्त्येवेति।<br>
अरविन्दस्य प्रसिद्धत्वात्ऽसविशेषणेहिऽ इति न्यायेन अरविन्दे<br>
गगनीयत्वं नास्तीति पर्यवसितोर्ऽथः।</p>
<p>स्वरूपासिद्धिश्च पक्षे<br>
हेत्वभावः हेत्वभाववान् पक्षो वा।</p>
<p>ननु सोपाधिकस्य<br>
अतिरिक्तस्य सद्भावात्कथ पञ्चहेत्वाभासा इत्यत आह<br>
सोपाधिक इति। व्याप्यत्वासिद्धिः व्याप्त्यभावः, तस्याः<br>
सोपाधिकहेतौ नियमेन सत्त्वात्सोपाधिको व्याप्यत्वासिद्ध एव न<br>
त्वतिरिक्तो</p>
<p>हेत्वाभास इति<br>
भावः। उपाधेर्देषत्वमसम्भवीति दीपिकायां व्यक्तीभविष्यत्यग्र्</p>
<p>अत्रेदमवधेयम्<br>
साध्ये साध्यतावच्छेदकाभावः साध्याप्रसिद्धिः। हेतौ<br>
हेतुतावच्छेदकाभावः साधनाप्रसिद्धिः। यथा काञ्चनमयवह्रिमान्<br>
काञ्चनमयधूमातित्यादौ। तद्ग्रहदशायां<br>
हेतुतावच्छेदकविशिष्टे<br>
साध्यतावच्छेदकविशिष्टव्याप्तिग्रहप्रतिबन्धः फलम्।<br>
तयोर्व्याप्यत्वासिद्धावन्तर्भावात्न हेत्वाभासाधिक्यमिति।</p>
<p>{बालप्रिया}</p>
<p>साध्याभावव्याप्तिः<br>
साध्यवदवृत्तित्वमिति। साध्याभावव्याप्तिः,<br>
साध्याभावाभाववदवृत्तित्वम्। तच्च साध्यवदवृत्तित्वमेव,<br>
साध्याभावाभावस्य साध्यात्मकत्वादिति भावः। असाधारण्यं<br>
निश्चितसाध्यवदवृत्तित्वम्, विरुध्दत्वं तु साध्यवदवृत्तित्वमिति<br>
तयोर्भेद इति भावः। नवीनमते साध्यवदवृत्तित्वमेव<br>
असाधारण्यम्, अतः तन्मतानुसारेण असाधारण्यविलक्षणं<br>
विरोधपदार्थमाह  नवीनमते त्विति। साध्याभावस्य<br>
व्यतिरेकव्याप्तिः साध्याभावाभावव्यापकीभूताभावप्रतियोगित्वम्<br>
साध्यव्यापकीभूताभावप्रतियोगित्वपर्यवसितम्। शब्दः नित्यः<br>
कृतकत्वातित्यत्र साध्यं नित्यत्वम्, तद्व्यापकीभूतः अभावः<br>
कृतकत्वाभावः तत्प्रतियोगित्वं कृतकत्वेऽस्तीति लक्षणसमन्वयः।<br>
साक्षादनुमितिप्रतिबन्धकमिति। तद्वत्ताबुद्धिं प्रति<br>
तदभावव्याप्यवत्ताज्ञानस्य प्रतिबन्धकत्वात्शब्दः नित्यः<br>
इत्यनुमितिं प्रति<br>
नित्यत्वाभावनिरूपितव्यतिरेकव्याप्तिमद्धेतुमत्ताज्ञानस्य<br>
नित्यत्वव्यापकीभूताभावप्रतियोगिकृतकत्ववान् शब्द इति<br>
विरोधज्ञानस्य तदभावव्याप्यवत्ताज्ञानरूपतया प्रतिबन्धकत्वमिति<br>
भावः।</p>
<p>विरोधिपरामर्शद्वयकाल एव सत्प्रतिपक्षत्वमिति प्राञ्चः।<br>
परामर्शाभावकालेऽपि प्रकृतहेतोर्यत्साध्यं<br>
तदभावव्याप्यहेत्वन्तरं पक्षेऽस्ति चेत्सत्प्रतिपक्षत्वं भवत्येवेति<br>
नवीनाः। तदाह  यत्सम्बन्धियत्साध्यमित्यादि। यत्सम्बन्धीत्यस्य<br>
यद्धेतुसम्बनधीत्यर्थः। तथा च यद्धेतुसम्बन्धि यत्साध्यं<br>
तदभावव्याप्यहेत्वन्तरस्य ज्ञानं तत्पक्षेऽस्ति स सत्प्रतिपक्षः। यथा<br>
शब्दोऽनित्यः कृतकत्वातित्यत्र कृतकत्वसम्बन्धि अनित्यत्वरूपं<br>
साध्यम्, तादृशानित्यत्वाभावव्याप्यश्रावणत्वरूपं हेत्वन्तर्तज्ज्ञानं<br>
शब्दरूपे पक्षेऽस्तीति सः कृतकत्वहेतुः सत्प्रतिपक्षः।<br>
यादृशहेतुसाध्यत्वेनाभिमतधर्माभावव्याप्यहेत्वन्तरवत्ताज्ञानविषयः<br>
पक्षो भवति तादृशहेतुः सत्प्रतिपक्ष इति यावत् ।<br>
हेत्वन्तरविशेष्यकप्रकृतसाध्याभावव्याप्यत्वप्रकारकज्ञानकालीनप्रकृतसाध्यव्याप्यत्वप्रकारकज्ञानविशेष्यभूतो<br>
हेतुः सत्प्रतिपक्ष इति फलितोर्ऽथः। यत्सम्बन्धिसाध्येत्यादि।<br>
यादृशहेतुसम्बन्धि यत्साध्यं तदभावव्याप्यहेत्वन्तरसत्त्वं पक्षे<br>
तादृशो हेतुः सत्प्रतिपक्षः। कृतकत्वसम्बन्धि अनित्यत्वं तदभावः<br>
नित्यत्वमं तद्व्याप्यं हेत्वन्तरं श्रावणत्वं तत्पक्षे<br>
शब्देऽसतीति कृतकत्वं सत्प्रतिपक्षम्।</p>
<p>आश्रयासिद्धिश्च पक्षे<br>
पक्षतावच्छेदकविरह इति। गगनारविन्दं सुरभीत्यत्र<br>
गगनीयत्वविशिष्टमरविन्दं पक्षः। तत्र पक्षे अरविन्दे गगनीयत्वं<br>
पक्षतावच्छेदकं नास्तीति अरविन्दनिष्ठः गगनीयत्वाभावो वा<br>
गगनीयत्वाभावविशिष्टमरविन्दं वा आश्रयासिद्धिरित्यर्थः।<br>
सविशेषणे हीति न्यायेनेति।ऽसविशेषणे हि विधिनिषेधौ सति<br>
विशेष्ये बाधे विशेषणमुपसङ्क्रामतःऽ इति न्यायः।<br>
विशेषणविशिष्ठे विधिर्वा निषेधो क्रियमाणः विशेष्ये<br>
विधेर्निषेधस्य वा बाधे सति विशेषणे विधिर्वा निषेधो वा<br>
सङ्क्रामतीति न्यायस्यार्थः। यथा शिखी ध्वस्त इत्यत्र<br>
शिखाविशिष्टपुरुषे विधीयमानः ध्वंसः पुरुषे बाधात्<br>
विशेषणभूतां शिखामास्कन्दतीति शिखी ध्वस्त इति वाक्यात्<br>
शिखायां ध्वस्तत्वं पर्यवस्यति, तथा गगनारविन्दं नास्तीत्युक्ते<br>
अभावरूपो निषेधः अरविन्दे बाधितत्वात्<br>
गगनीयत्वरूपविशेषणमास्कन्दतीति १ अगनीयत्वाभावो पर्यवस्यतीति<br>
भावः।</p>
<p>ननु सोपाधिके<br>
हेतौ उपाधेरेव दोषत्वमस्तु, किं व्याप्यत्वासिद्धेः<br>
दोषत्वेनेत्यत्राह  उपाधेर्देषत्वमसम्भवीति। व्यक्तीभविष्यतीति।<br>
ऽउपाधिस्तु व्यभिचारज्ञानद्वारा व्याप्तिज्ञानप्रतिबन्धकःऽ इति<br>
ग्रन्थेनेति शेषः।</p>
<p>ननु<br>
साध्याप्रसिद्धिसाधनाप्रतिद्ध्योरपि हेत्वाभासत्वात्तयोरकथनेन<br>
न्यूनतेत्याशङ्क्य तयोर्व्याप्यत्वासिद्धावन्तर्भावमाह  अत्रे<br>
दमवधेयमिति। काञ्चनमयत्वाभाववान् वह्निः<br>
इत्याकारकसाध्याप्रसिद्धिज्ञानदशायां</p>
<p>काञ्चनमयत्वविशिष्टवह्निज्ञानासम्भवात्<br>
ऽकाञ्चनमयत्वविशिष्टवह्निव्याप्यधूमवान्ऽ इति परामर्शे<br>
काञ्चनमयत्वविशिष्टवह्निभानं प्रति साध्याप्रसिद्धिज्ञानं</p>
<p>प्रतिबन्धकम्। एवं<br>
काञ्चनमयत्वाभाववान् धूम इत्याकरकसाधनाप्रसिद्धिज्ञानदशायां<br>
ऽवह्निव्याप्यकाञ्चनमयधूमवान् पर्वतऽ इति परामर्शो न<br>
सम्भवति। धूमविशेष्यककाञ्चनमयत्वप्रकारकज्ञानं प्रति<br>
धूमविशेष्यककाञ्चनमयत्वाभावप्रकारकज्ञानस्य प्रतिबन्धकत्वात् ।<br>
तथा च अनुमितिजनकपरामर्शप्रतिबन्धकज्ञानविषयतया<br>
साध्याप्रसिद्धिसाधनाप्रसिद्ध्योर्हेत्वाभासत्वम्। कथं<br>
व्याप्यत्वासिद्धावनयोरन्तर्भाव इति चेत्श्रूयताम्।<br>
हेतुतावच्छेदकविशिष्टहेतुव्यापकसाध्यतावच्छेदकविशिष्टसाध्यसामानाधिकरण्यं<br>
हि व्याप्तिः। साधनाप्रसिद्धिस्थले<br>
हेतुतावच्छेदकविशिष्टहेत्वभावात्<br>
तादृशहेतुघटितव्याप्त्यभावरूपं व्याप्यत्वासिद्धिः, साध्याप्रसिद्धिस्थले<br>
साध्यतावच्छेदकविशिष्टसाध्याभावात्<br>
तादृशसाध्यघटितव्याप्त्यभाववात्व्याप्यत्वासिद्धिः इत्येवं<br>
तयोर्व्याप्यत्वासिद्धावन्तर्भाव इति।</p>
<p>{॥।}</p>
<p>१. गगनीयत्वाभावे<br>
पर्यवस्यतीति। एतेन परममूलेऽगगनारविन्दमाश्रयः, स च<br>
नासत्येवऽ इति वाक्यमसङ्गतम्। गगनारविन्दमित्यस्य हि<br>
गगनीयत्वविशिष्टमरविन्दमित्यर्थः। तत्रारविन्दस्य सत्त्वात्तत्र<br>
नास्तित्वबाधात् इति शङ्का निराकृता अरविन्दे<br>
गगनीयत्वाभाव इत्येवऽस च नास्त्येवऽ इति वाक्यस्थार्थः<br>
पर्यवसितः, तत्र चानुपपत्यभावादिति।</p>
<p>{तर्कसङ्ग्रहः}</p>
<p>{उपाधिनिरूपणम्}</p>
<p>साध्यव्यापकत्वे<br>
सति साधनाव्यापकत्वमुपाधित्वम्।<br>
साध्यसमानाधिकरणात्यन्ताभावाप्रतियोगित्वं साध्यव्यापकत्वम्।<br>
साधनवन्निष्ठात्यन्ताभावप्रतियोगित्वं साधनाव्यापकत्वम्। (यथा)<br>
पर्वतः धूमवान् वह्नेः इत्यत्र आर्द्रेन्धनसंयोगः उपाधिः। यत्र<br>
धूमः तत्र आर्द्रेन्धनसंयोग इति साध्यव्यापकतया। यत्र वह्निः तत्र<br>
आर्द्रेन्धनसंयोग इति नास्ति। अयोगोलके<br>
आर्द्रेनधनसंयोगाभावात् । एवं साध्यव्यापकत्वे सति<br>
साधनाव्यापकत्वातार्द्रेन्धनसंयोग उपाधिः। सोपाधिकत्वात्<br>
वह्निमत्त्वं व्याप्यत्वासिद्धम्।</p>
<p>{दीपिका}</p>
<p>उपाधेर्लक्षणमाह<br>
साध्येति। उपाधिश्चतुर्विधः  केवल  साध्यव्यापकः,<br>
पक्षधर्मावच्छिन्नसाध्यव्यापकः, साधनावच्छिन्नसाध्यव्यापकः,<br>
उदासीनधर्मावच्छिन्नसाध्यव्यापकश्चेति। आद्यः आर्द्रेन्धनसंयोगः।<br>
द्वितीयो यथा  वायुः प्रत्यक्षः प्रत्यक्षस्पर्शाश्रयत्वातित्यत्र<br>
बहिर्द्रव्यत्वावच्छिन्नप्रत्यक्षत्वव्यापकमुद्भूतरूपवत्त्वम्। तृतीयो<br>
यथा  प्रागभावो विनाशी जन्यत्वातित्यत्र<br>
जन्यत्वावच्छिन्नानित्यत्वव्यापकं भावत्वम्। चतुर्थो यथा  प्रागभावो<br>
विनाशी प्रमेयत्वातित्यत्र जनयत्वावच्छिन्नानित्यत्वव्यापकं<br>
भावत्वम्।</p>
<p>{प्रकाशिका}</p>
<p>साध्यव्यापकत्व<br>
इति। साध्यव्यापकत्वसाधनाव्यापकत्वे एकरूपेण एकसम्बन्धेन च<br>
ग्राह्य् तेनऽवह्निमान् धूमात्ऽ इत्यादौ तत्तद्वह्नौ वह्नित्वेन<br>
साध्यव्यापकत्वस्य तत्तद्वन्हित्वेन साधनाव्यापकत्वस्य च सत्त्वेऽपि<br>
नातिव्याप्तिः, न वा संयोगेन साध्यव्यापकस्य वह्नेः समवायेन<br>
साधनाव्यापकत्वेऽपि तत्रातिव्याप्तिः। मूलोक्तोपाधि लक्षणेऽव्याप्तिं<br>
वारयितुं लक्ष्यभेदेन लक्षणभेदं प्रदर्शयति  उपाधिश्चतुर्विध<br>
इति। यद्धर्मविशिष्टसाध्यव्यापकत्वं तद्धर्मविशिष्टसाधनाव्यापकत्वं<br>
लक्षणे निवेशनीयम्। अन्यथा<br>
पर्वतत्वात्मकपक्षधर्मावच्छिन्नसाध्यव्यापकस्य कस्यचित्<br>
धूमत्वावच्छिन्नाव्यापकत्वाततिव्याप्तिः स्यादिति ध्येयम्।<br>
उदासीनेति। पक्षधर्मसाधनधर्माभ्यां भिन्नेत्यर्थः। बहिर्द्रव्यत्वम्<br>
आत्मान्यद्रव्यत्वम्। इदं केवलप्रत्यक्षत्वस्यैव साध्यत्वानुसारेण्<br>
प्रागभावो विनाशी जन्यत्वादिति। अत्र जन्यत्वं पक्षधर्मो न भवतीति<br>
साधनावच्छिन्नसाध्यव्यापकत्वघटितलक्षणम्। अनित्यत्वव्यापकतिति।<br>
विनाशित्वव्यापकमित्यर्थः। जन्यत्वस्योदासीनत्वं सम्पादयितुं<br>
प्रमेयत्वादिति।</p>
<p>{बालप्रिया}</p>
<p>ननु<br>
साध्यव्यापकत्वे सति साधनाव्यापकत्वरूपं मूलोक्तमुपाधिलक्षणम्<br>
ऽपर्वतो वह्निमान् धूमात्ऽ इत्यादिसद्धेतौ तत्तद्वह्नौ<br>
(महानसीयादिवह्नौ) अतिव्याप्तम्। महानसीयवह्नेरपि वह्नित्वेन<br>
रूपेण वह्निसामान्यरूपसाध्यव्यापकत्वात्महानसीयवह्नित्वेन<br>
रूपेण साधनाव्यापकत्वाच्च् साधनवति धूमवति वर्तते<br>
महानसीयवह्नित्वेन रूपेण महानसीयवह्नेरभावात् । एवं तत्रैव<br>
आलोकस्योपाधित्वापत्तिः। वह्निमति सर्वत्र संयोगसम्बन्धेन<br>
आलोकस्य विद्यमानयता संयोगसम्बन्धेन साध्यव्यापकत्वात् । एवं<br>
साधनधूमवति पर्वते समवायसम्बन्धेन आलोकस्याविद्यमानतया<br>
समवायसम्बन्धेन साधनाव्यापकत्वाच्चेत्याशङ्क्याह<br>
साध्यव्यापकत्वसाधनाव्यापकत्वे इति। तथा च ये सम्बन्धेन येन<br>
रूपेणचोपाधेः साध्यव्यापकत्वम्, तेनैव सम्बन्धेन तेनैव रूपेण<br>
च तस्य साधनाव्यापकत्वं विवक्षितम्। अतो वह्नित्वेन<br>
वह्निव्यापकस्य महानसीयादिवह्नेः महानसीयवह्नित्वेन<br>
धूमाव्यापकत्वेऽपि वह्नित्वेन धूमाव्यापकत्वं नास्तीति<br>
नातिव्याप्तिः। एवं संयोगेन वह्निव्यापकस्य आलोकस्य समवायेन<br>
धूमाव्यापकत्वेऽपि तेनैव संयोगसम्बन्धेन धूमाव्यापकत्वं<br>
नास्तीति नातिव्याप्तिरिति भावः। वह्नित्वेन साध्यव्यापकत्वस्येति।<br>
साध्यवन्निष्ठात्यन्ताभावप्रतियोगितानवच्छेदकवह्नित्ववत्त्वस्येत्यर्थः।<br>
तत्तद्वह्नित्वेन साधनाव्यापकत्वस्येति।<br>
साधनवन्निष्ठात्यन्ताभावप्रतियोगितावच्छेदकतत्तद्वह्नित्ववत्त्वस्येत्यर्थः।<br>
एवं संयोगेन साध्यव्यापकत्वं<br>
साध्यवन्निष्ठात्यन्ताभावनिरूपितसंयोगसम्बन्धावच्छिन्नप्रतियोगितानवच्छेदकधर्मवत्त्वम्।<br>
समवायेन साधनाव्यापकत्वं<br>
साधनवन्निष्ठात्यन्ताभावनिरूपितसमवायसम्बन्धावच्छिन्नप्रतियोगितावच्छेदकधर्मवत्त्वमिति<br>
बोध्यम्। अव्याप्तिं वारयितुमिति।ऽवायुः प्रत्यक्षः<br>
प्रत्यक्षस्पर्शाश्रयत्वात्ऽ इत्यत्र उद्भूतरूपवत्त्वमुपाधिः। तत्र<br>
मूलोक्तं साध्यव्यापकत्वघटितं लक्षणं नास्ति। प्रत्यक्षत्वरूपसाध्यवति<br>
आत्मनि उद्भूतरूपाभावादित्यव्याप्तिः प्रसज्यत् तां वारयितुं<br>
लक्ष्यभेदेन लक्षणभेदो वक्तव्य इति उपाधिः चतुर्विन्ध<br>
इत्यादिदीपिकाया आशय इति भावः। तथा च<br>
केवलसाध्यव्यापकस्योपाधेः केवलसाध्यव्यापकत्वे सति<br>
साधनाव्यापकत्वं लक्षणम्। पक्षधर्मावच्छिन्नसाध्यव्यापकस्योपाधेः<br>
पक्षधर्मावच्छिन्नसाध्यव्यापकत्वे सति तदवच्छिन्नसाधनाव्यापकत्वं<br>
लक्षणम्। साधनावच्छिन्नसाध्यव्यापकस्योपाधेः<br>
साधनावच्छिन्नसाध्यव्यापकत्वे सति साधनाव्यापकत्वं लक्षणम्।<br>
उदासीनधर्मावच्छिन्नसाध्यव्यापकस्योपाधेः<br>
उदासीनधर्मावच्छिन्नसाध्यव्यापकत्वे सति तदवच्छिन्नसाधनाव्यापकत्वं<br>
लक्षणमिति रीत्या लक्षणभेदो विवक्षित इति भावः।<br>
तदाहयद्धर्मविशिष्टसाध्येत्यादि। वैशिष्ट्यं<br>
सामानाधिकरण्यसम्बन्धेन्  धर्मैक्यविवक्षायाः प्रयोजनमाह<br>
अन्यथेति।ऽपर्वतो वह्निमान् धूमात्ऽ इत्यत्र पर्वतीयवह्नेः<br>
पर्वतत्वात्मको यः पक्षधर्मः तद्विशिष्टवह्निव्यापकत्वमस्ति<br>
साधनाव्यापकत्वं चास्ति। धूमवति महानसे पर्वतीयवह्नेरभावात्<br>
इति पर्वतीयवह्निरुपाधिः स्यात् । धर्मैक्यविवक्षणे तु<br>
पर्वतत्वविशिष्टवह्निव्यापकस्य पर्वतीयवह्नेः पर्वतत्वविशिष्ट<br>
धूमाव्यापकत्वं नास्ति। पर्वतत्वविशिष्टधूमवति पर्वते<br>
पर्वतीयवह्नेः सत्त्वात् । अतो नातिव्याप्तिरिति भावः।</p>
<p>दीपिकायामाद्यः<br>
आर्द्रेन्धनसंयोग इति।ऽपर्वतो धूमवान् वह्नेःऽ इत्यत्र<br>
आद्रेन्धनसंयोग उपाधिः। स च धूमरूपसाध्यव्यापकः<br>
वह्निरूपसाधनाव्यापकश्चेति केवलसाध्यव्यापकोऽयमुपाधिरित्यर्थः।<br>
द्वितीयो यथेति। पक्षधर्मावच्छिन्नसाध्यव्यापक उपाधिरित्यर्थः।<br>
ऽवायुः प्रत्यक्षविषयः प्रत्यक्षविषयस्पर्शाश्रयत्वात्ऽ इत्यत्र<br>
उद्भूतरूपवत्त्वमुपाधिः। स च केवलसाध्यव्यापको न भवति<br>
प्रत्यक्षविषयत्वरूपसाध्यवत्यात्मनि उद्भूतरूपवत्त्वाभावात् । अतः<br>
पक्षधर्मावच्छिन्नसाध्यव्यापकोऽयमुपाधिः। पक्षस्य धर्मः पक्षधर्मः<br>
तदवच्छिन्नः तद्विशिष्टः तत्समानाधिकरणः य साध्यः तद्व्यापकः।<br>
प्रकृते पक्षः वायुः तद्वृत्तिधर्मः बहिर्द्रव्यत्वं तद्विशिष्टं<br>
यत्प्रत्यक्षविषयत्वं ततात्मनि नास्ति, आत्मनो<br>
बहिर्द्रव्यत्वरूपविशेषणाभावात् । अतो<br>
बहिर्द्रव्यत्वविशिष्टप्रत्यक्षविषयत्वं यत्र यत्रास्ति पृथिव्यादौ तत्र<br>
सर्वत्र उद्भूतरूपवत्त्वसत्त्वातुद्भूतरूपवत्त्वं<br>
पक्षधर्मावच्छिन्नसाध्यव्यापकम्। तथा<br>
बहिर्द्रव्यत्वविशिष्टप्रत्यक्षस्पर्शाश्रयत्वरूपं पक्षधर्मावच्छिन्नं साधनं<br>
यत्रास्तिवायौ</p>
<p>तत्र उद्भूतरूपं<br>
नास्तीति पक्षधर्मावच्छिन्नसाधनाव्यापकं चोद्भूतरूपवत्त्वं भवतीति<br>
लक्षणसमन्वयः। तृतीयो यथेति।</p>
<p>साधनावच्छिन्नसाध्यव्यापक उपाधिरित्यर्थः। साधनावच्छिन्नत्वं<br>
च सामानाधिकरण्यसम्बन्धेन साधनविशिष्टत्वम्।ऽप्रागभावो<br>
विनाशी जन्यत्वात्ऽ इत्यत्र भावत्वमुपाधिरिष्यत् स<br>
केवलसाध्यव्यापको न भवति,</p>
<p>विनाशित्वरूपसाध्यवति प्रागभावे भावत्वाभावात् । अतः<br>
साधनावच्छिन्नसाध्यव्यापकोऽयमुपाधिः। जन्यत्वरूपसाधनविशिष्टं<br>
विनाशित्वं यत्र यत्रास्ति घटादौ तत्र भावत्वसद्भावादिति भावः।<br>
चतुर्थो यथेति। उदासीनधर्मावच्छिन्नसाध्यव्यापक इत्यर्थः।<br>
ऽप्रागभावो विनाशी प्रमेवयत्वात्ऽ इत्यत्र भावत्वमुपाधिः।<br>
पक्षधर्मात्साधनाच्चान्यो धर्म उदासीनधर्मः। जन्यत्वं हि पक्षे</p>
<p>प्रागभावे नास्तीति न<br>
पक्षधर्मः। एवं साधनात्प्रमेयत्वाच्चान्यतिति उदासीनधर्मः।<br>
तदवच्छिन्नं जन्यत्वविशिष्टं विनाशित्वं यत्रास्ति घटादौ तत्र<br>
भावत्वसत्त्वात्जन्यत्वविशिष्टप्रमेयत्ववति प्रागभावे<br>
भावत्वस्याभावाच्च भावत्वमुदासीनधर्मावच्छिन्नसाध्यव्यापकः<br>
उदासीनधर्मावच्छिन्नसाधनाव्यापकश्चोपाधिरिति भावः।<br>
प्रकाशिकायां पक्षधर्मसाधनधर्माभ्यामिति। पक्षवृत्तिर्धर्मः पक्षधर्मः<br>
साधनरूपो धर्मंः साधनधर्मः। बहिर्द्रव्यत्वमित्यस्य विवरणं<br>
आत्मान्यद्रव्यत्वमिति। वायुः प्रत्यक्ष इत्यत्र प्रत्यक्षपदस्य<br>
बहिरिन्द्रियजन्यप्रत्यक्षविषय इति यद्यर्थः तदोद्भूतरूपवत्त्वं<br>
१ एवलसाध्यव्यापक एवोपाधिः। यदा तु प्रत्यक्षविषयत्वमात्रं साध्यं<br>
२ अदैव पक्षधर्मावच्छिन्नसाध्यव्यापक इत्याशयेनाह  इदं<br>
केवलप्रत्यक्षत्वस्यैवेति<br>
बहिरिन्द्रियजन्यत्वाघटितप्रत्यक्षविषयत्वमात्रस्येत्यर्थः। उदासीनत्वं<br>
सम्पादयितुमिति। यदि जन्यत्वमेव हेतुः स्यात्तदा<br>
साधनावच्छिन्नसाध्यव्यापकत्वमेवोपाधेर्भवेत्<br>
नोदासीनधर्मावच्छिन्नसाध्यव्यापकत्वम्।<br>
साधनादन्यस्यैवोदासीनशब्दार्थत्वात् । अतः प्रमेयत्वस्य<br>
हेतुत्वानुसरणम्। अधुना तु जन्यत्वं साधनात्प्रमेयत्वादन्यदिति<br>
जन्यत्वविशिष्टविनाशित्वमुदासीनधर्मावच्छिन्नसाध्यमिति भावः।</p>
<hr>
<p>{तर्कसङ्ग्रहः}</p>
<p>बाधितनिरूपणम्</p>
<p>{आन्ट्स्_५७     यस्य साध्याभावः प्रमाणान्तरेण निश्चितः स बाधितः । यथा वह्निरनुष्णो द्रव्यत्वादिति । अत्रानुष्णत्वं साध्यं तदभाव उष्णत्वं स्पार्शनप्रत्यक्षेण गृह्यत इति बाधितत्वम् ॥}</p>
<p>यस्य साध्याभावः<br>
प्रमाणान्तरेण निश्चितः सः बाधितः। यथा वह्निः अनुष्णः<br>
पदार्थत्वात् । अत्र अनुष्णत्वं साध्यम्, तदभाव उष्णत्वं त्वाचप्रत्यक्षेण<br>
गृह्यत इति बोध्यम्। व्याख्यातमनुमानम्।</p>
<p>{इति तर्कसङ्ग्रहे<br>
अनुमानपरिच्छेदः}</p>
<p>१. केवलसाध्यव्यापक<br>
इति। बहिरिन्द्रयजन्यप्रत्यक्षविषयत्वं यत्र यत्र घटादौ तत्र<br>
उद्भूतरूपवत्त्वसत्त्वादिति भावः।</p>
<p>२. तदैव पक्षधर्मेति।<br>
यत्र यत्र प्रत्यक्षविषयत्वमात्मन्यपि, तत्रोद्भूतरूपाभावात्<br>
उद्भूतरूपस्य केवलसाध्यव्यापकत्वं न सम्भवति। अतः<br>
बहिर्द्रव्यत्वरूपपक्षधर्मविशिष्टप्रत्यक्षविषयत्वरूपसाध्यव्यापकत्वमपाधेः<br>
उद्भूतरूपस्योपपादनीयमिति भावः।</p>
<p>{दीपिका}</p>
<p>बाधितस्य<br>
लक्षणमाह  यस्येति।</p>
<p>{दोषाणामनुमितिप्रतिबन्धकत्वप्रकारशोधनम्}</p>
<p>अत्र बाधस्य<br>
ग्राह्याभावनिश्चयत्वेन, सत्प्रतिपक्षस्य विरोधिज्ञानसामग्रीत्वेन<br>
साक्षादनुमितिप्रतिबन्धकत्वम्। इतरेषां तु<br>
परामर्शप्रतिबन्धकत्वम्। तत्रापि साधारणस्याव्यभिचाराभावरूपतया,<br>
विरुद्धस्य सामानाधिकरण्याभावतया</p>
<p>व्याप्यत्वासिद्धस्य<br>
विशिष्टव्याप्त्यभावतया, असाधारणानुपसंहारिणोः<br>
व्याप्तिसंशयाधायकत्वेन व्याप्तिज्ञानप्रतिबन्धकत्वम्।<br>
आछयासिद्धिस्वरूपासिद्ध्योः पक्षधर्मताज्ञानप्रतिबन्धकत्वम्।<br>
उपाधिस्तु व्यभिचारज्ञानद्वारा व्याप्तिज्ञानप्रतिबन्धकः। सिद्धसाधनं तु<br>
पक्षताविघटकतया आश्रयासिद्धावन्तर्भवतीति प्राञ्चः।<br>
निग्रहस्थानान्तरमिति नवीनाः।</p>
<p>{इति<br>
दीपिकायामनुमानपरिच्छेदः}</p>
<p>{प्रकाशिका}</p>
<p>बाधस्य</p>
<p>ग्राह्याभावनिश्चयत्वेनेति।<br>
अनुमितिप्रतिबन्धकत्वमित्यनेनान्वयि। विरोधिज्ञानसामग्रीत्वेनेति।<br>
इदं प्राचीनमत् वस्तुतस्तु विरोधिपरामर्शस्य<br>
साध्याभावव्याप्यवत्तनिश्चयत्वेनैव प्रतिबन्धकत्वं लाघवादिति<br>
ध्येयम्।</p>
<p>इतरेषाम्<br>
व्यभिचारादिग्रहाणाम्। तत्रापि  व्यभिचारादिग्रहेष्वपि।<br>
साधारणस्येति। भावप्रधाननिर्देशतया साधारण्यस्येत्यर्थः।<br>
अव्यभिचाराभावरूपतया। तद्ग्रहस्येति शेषः।<br>
व्याप्तिज्ञानप्रतिबन्धकत्वमित्यनेनान्वयः। एवमग्रेऽपि। हेतौ<br>
साध्याभाववद्वृत्तित्वस्येव साध्यतावच्छेदके<br>
हेतुसमानाधिकरणात्यन्ताभावप्रतियोगितावच्छेदकत्वस्यापि<br>
व्यभिचारतया तद्ग्रहस्य<br>
हेतुसमानाधिकरणात्यन्ताभावप्रतियोगितावच्छेदकत्वाभावरूपो<br>
योऽव्यभिचारः तद्ग्रहप्रतिबन्धकतेति भावः। हेतौ<br>
साध्याभाववद्वृत्तित्वप्रकारकग्रहस्य व्याप्तिग्रहप्रतिबन्धकत्वं तु<br>
मणिमन्त्रादिन्यायेन विशिष्टव्याप्त्यभावतया<br>
हेतुव्यापकतावच्छेदकसाध्यतावच्छेदकावच्छिन्नसामानाधिकरण्याभावरूपतया।<br>
व्याप्तिसंशयाधायकत्वेनेति।</p>
<p>हेतावसाधारण्यादिज्ञानदशायां हेतुसाध्ययोः<br>
सामानाधिकरण्यनिश्चयासम्भवेन पक्षान्तर्भावेन च<br>
साध्यसंशयसत्त्वेन व्याप्तिसंशयसम्भवात्न व्याप्तिनिर्णय इति<br>
प्राचीनमतमभिप्रेत्येदम्। पक्षधर्मताज्ञानप्रतिबन्धकत्वमिति। पक्षे<br>
पक्षतावच्छेदकविरहस्य हेतुविरहस्य च निश्चयदशायां हेतौ<br>
पक्षतावच्छेदकविशिष्टपक्षवृत्तित्वग्रहासम्भवादिति भावः।</p>
<p>ननु<br>
पञ्चत्वोक्तिरसङ्गता, हेतौ उपाधिग्रहदशायामपि<br>
व्याप्तिनिश्चयासम्भवेन उपाधिज्ञानस्य व्याप्तिनिश्चयप्रतिबन्धकताया<br>
अवश्यं वक्तव्यतया उपाधेरपि हेत्वाभासलक्षणाक्रान्तत्वादत आह<br>
उपाधिस्त्विति। व्यभिचारज्ञानद्वारेति। तथा च हेत्वाभासलक्षणे<br>
साक्षादनुमितितत्करणान्यतरप्रतिबन्धकत्वस्यैव निवेशनीयतया<br>
परमुखनिरीक्षकस्योपाधेर्न हेत्वाभासत्वमिति भावः। ननु तथापि<br>
सिद्धिसत्त्वेऽनुमित्यनुदयात्तद्विषयस्य साध्यवत्पक्षस्यापि<br>
हेत्वाभासत्वमावश्यकमित्याशङ्कां जरन्नैयायिकानां<br>
मतमवलम्ब्येष्टापत्त्या परिहरति  सिद्धसाधनं त्विति।<br>
पक्षताविघटकतयेति। तन्मते पक्षतायाः साध्यसंशयरूपतया<br>
तद्विघटकत्वं साध्यनिश्चयस्याक्षतमिति भावः। अन्तर्भवतीति। तथा च<br>
न विभोगव्याघात इति भावः। दर्शितमतमतिशिथिलमित्यालोच्याह<br>
निग्रहेति। न च सिद्धान्तेऽनुमितिं प्रति सिद्धेः प्रतिबन्धकतया<br>
तद्विषयस्य कथं हेत्वाभासता नेति वाच्यम्। सिषाधयिषायाः<br>
सिद्धिनिष्ठप्रतिबन्धकतायामुत्तेजकतया केवल<br>
सिषाधयिषासहितसिद्धौ प्रतिबन्धकत्वाभावेन तद्विषये<br>
उक्तहेत्वाभासलक्षणासंस्पर्शात् । अधिकं<br>
अस्मदीयाभिनवदीधितिव्याख्यायां<br>
तर्ककर्कशविचारचातुरीधुरीणैरनुसन्धेयम्॥</p>
<p>{इति<br>
प्रकाशिकायामनुमानपरिच्छेदः}</p>
<p>{बालप्रिया}</p>
<p>ग्राह्याभावनिश्चयत्वेनेति। अनुमित्या ग्राह्यं यत्साध्यं<br>
तदभावप्रकारकनिश्चयत्वेनेत्यर्थः। तद्वत्ताबुद्धिं प्रति<br>
तदभाववत्तानिश्चयविधयेति यावत् । सत्प्रतिपक्षस्य<br>
साध्याभावव्याप्यप्रतिहेतुमान् पक्ष इति ज्ञानस्य्<br>
विरोधिज्ञानसामग्रीत्वेन  साध्यवत्ताज्ञानविरोधि यत्<br>
साध्याभाववत्ताज्ञानं तज्जनकत्वेन्  तथा च सत्प्रतिपक्षज्ञानं<br>
साध्याभाववत्ताज्ञानं जनयति तत्साध्यानुमितिं प्रतिबध्नाति<br>
इत्येवमनुमितिप्रतिबन्धकज्ञानोत्पादकतया<br>
सत्प्रतिपक्षस्यानुमितिप्रतिबन्धकत्वमिति। प्राचीनाः। नवीनास्तु<br>
साध्याभावव्याप्यप्रतिहेतुमान् पक्ष इत्याकारकं सत्प्रतिपक्षज्ञानं<br>
ऽतद्वत्ताज्ञानं प्रति तदभावव्याप्यवत्ताज्ञानं प्रतिबन्धकम्ऽ इति<br>
रीत्या अनुमितिं प्रतिबध्नाति, न तु<br>
अनुमितिप्रतिबन्धकज्ञानोत्पादकतया प्रतिबध्नाति, साक्षादेव<br>
प्रतिबन्धकत्वसम्भवेन गौरवादित्याहुः।</p>
<p>इतरेषामित्यादि।<br>
साध्यव्याप्यहेतुमान् पक्ष इत्याकारके परामर्शेव्याप्तिग्रहांशे<br>
साधारण्यविरोधव्याप्यत्वासिद्धिअसाधारण्यअनुपसंहारित्वज्ञानानां<br>
प्रतिबन्धकत्वम्।ऽहेतुमान् पक्षऽ इति पक्षधर्मताज्ञनांशे<br>
आश्रयासिद्धिस्वरूपासिद्धिज्ञानयोः प्रतिबन्धकत्वम्। तथा हि<br>
साध्याभाववदवृत्तित्वं हेतोर्व्यापितरिति पक्षे हेतोः<br>
साध्याभाववद्वृत्तित्वं व्यभिचारः। तथा चऽपर्वतो धूमवान् वह्नेःऽ<br>
इत्यत्रऽधूमाभाववद्वृत्तिर्वह्निःऽ इत्याकारकं<br>
साधारण्यरूपव्यभिचाराज्ञानम्ऽधूमाभाववदवृत्तिवह्निमान् पर्वतःऽ<br>
इत्याकारकपरामर्शे धूमाभाववदवृत्तिर्वह्निरिति व्याप्तिभानांशे<br>
तद्वत्ताबुद्धिं प्रति तदभाववत्तानिश्चयविधया प्रतिबन्धकम्।<br>
हेत्वधिकरणवृत्त्यत्यन्ताभावप्रतियोगितानवच्छेदकसाध्यतावच्छेदकावच्छिन्नसाध्यसामानाधिकरण्यं</p>
<p>व्याप्तिरिति पक्षे<br>
साध्यतावच्छेदके<br>
हेत्वधिकरणवृत्त्यत्यन्ताभावप्रतियोगितावच्छेदकत्वस्यैव<br>
व्यभिचारतयाऽवह्न्यधिकरणवृत्त्यत्यन्ताभावप्रतियोगितावच्छेदकं<br>
धूमत्वम्ऽ इत्याकारकं व्यभिचारज्ञानम्<br>
ऽवह्न्यधिकरणवृत्त्यत्यन्ताभावप्रतियोगितावच्छेदकधूमत्वावच्छिन्नधूमसमानाधिकरणवह्निमान्<br>
पर्वतःऽ</p>
<p>इत्याकारकपरामर्शें<br>
ऽप्रतियोगितानवच्छेदकं धूमत्वम्ऽ इत्यंशभानं प्रति<br>
प्रतिबन्धकम्। एतादृशसिद्धान्तव्याप्तिविषयकपरामर्शं प्रति<br>
ऽसाध्याभाववद्वृत्तिः हेतुःऽ इत्याकाकव्यभिचारज्ञानस्य<br>
ग्राह्याभावानवगाहितया नास्ति प्रतिबन्धकत्वम्।<br>
तादृशव्यभिचारज्ञानकालेऽपि यदि<br>
सिद्धान्तव्याप्तिज्ञानानुत्पत्तिरनुभवसिद्धा तर्हि तस्य<br>
मणिमन्त्रादिन्यायेनैव प्रतिबन्धकता वक्तव्या।ऽशब्दो नित्यः<br>
कृतकत्वात्ऽ इत्यत्रऽनित्यत्वासमानाधिकरणं कृतकत्वम्ऽ<br>
इत्याकारकस्य साध्यासामानाधिकरण्यात्मकविरोधज्ञानस्य<br>
ऽनित्यत्वसमानाधिकरणं कृतकत्वम्ऽ<br>
इत्याकारकव्याप्तिघटकसाध्यसामानाधिकरण्यावगाहिबुद्धिं प्रति<br>
प्रतिबन्धकत्वम्।ऽसाध्यव्याप्यत्वाभाववान् हेतुःऽ<br>
इत्याकारकव्याप्यत्वासिद्धिज्ञानस्यऽसाध्यव्याप्यहेतुमान् पक्षःऽ<br>
इति परामर्शें हेतौ साध्यव्याप्यत्वज्ञानांशे प्रतिबन्धकत्वम्।ऽअयं<br>
हेतुरसाधारणः इति वा अनुपसंहारी इति वाऽ ज्ञानदशायां<br>
पक्षातिरिक्ते साध्यहेत्वोः सामानाधिकरण्यग्रहासम्भवेन व्याप्तिग्रहो<br>
न</p>
<p>सम्भवति। पक्षे च<br>
साध्यसंशयाथेतौ साध्यसामानाधिकरण्यसंशय एव स्यात्न तु<br>
निश्चय इति रीत्या<br>
व्याप्तिनिश्चयप्रतिबन्धकत्वमसाधारण्यानुपसंहारित्वज्ञानयोः।<br>
ऽगगनारविन्दं सुरभि अरविन्दत्वात्ऽ इत्यत्रऽअरविन्दं<br>
गगनीयत्वाभाववत्ऽ इत्याकारकाश्रयासिद्धिज्ञानस्य<br>
ऽसुरभित्वव्याप्यारविन्दत्ववत्गगनीयारविन्दम्ऽ<br>
इत्याकारकपरामर्शें<br>
पक्षतावच्छेदकगगनीयत्वप्रकारकारविन्दविशेष्यकज्ञानांशे<br>
प्रतिबन्धकत्वम्। एवंऽह्रदो वह्निमान् धूमात्ऽ इत्यत्र<br>
ऽधूमाभाववान् ह्रदःऽ इत्याकारकस्य स्वरूपासिद्धिज्ञानस्य<br>
ऽवह्न्व्याप्यध्मवान् ह्रदःऽ इति परामर्शेऽधूमवान् ह्रदःऽ इति<br>
पक्षधर्मताभानांशे प्रतिबन्धकत्वमिति। तदेतत्सर्वमभिसन्धायाह<br>
प्रकाशिकायां हेतौ साध्याभाववद्वृत्तित्वस्येत्यादिना।</p>
<p>ननु पञ्चैव<br>
हेत्वाभासा इति कथनमयुक्तम्। हेतौ उपाधिज्ञानदशायां<br>
व्यभिचारनिश्चयेन व्याप्तिनिश्चयाभावात्<br>
अनुमितिकरणव्याप्तिनिश्चयप्रतिबन्धकज्ञानविषयतया उपाधेरपि<br>
हेत्वाभासलक्षणाक्रान्तत्वेन हेत्वाभासत्वात्षठेत्वाभासा इति<br>
वक्तव्यत्वादित्याशङ्कते  ननु पञ्चत्वोक्तिरयुक्तेति। अनुमितौ वा<br>
तत्करणपरामर्शें वा साक्षात्यद्विषयकज्ञानस्य प्रतिबन्धकत्वं तस्यैव<br>
हेत्वाभासत्वम्। उपाधिज्ञानं तु व्यभिचारज्ञानोत्पादनद्वारैव<br>
परामर्शं प्रतिबध्नाति न साक्षादिति न तस्य हेत्वाभासत्वम्। अतो न<br>
पञ्चत्वोक्तिविरोधः।</p>
<p>तदाह  तथा च<br>
हेत्वाभासलक्षण इति। साक्षादित्यस्य प्रतिबन्धकत्वेऽन्वयः।<br>
परमुखनिरीक्षकस्येति। परामर्शप्रतिबन्धकं व्यभिचाराज्ञानं<br>
निरीक्षमाणस्येत्यर्थः। अनेन उपाधिज्ञानस्य साक्षात्प्रतिबन्धकत्वाभावः<br>
सूच्यत् ननु यथाऽह्रदो वह्निमात्धूमात्ऽ इत्यादौ<br>
वह्न्यभाववद्ध्रदरूपबाधस्यऽह्रदो वह्निमान्ऽ<br>
इत्यनुमितिप्रतिबन्धकं यत्ऽह्रदो वह्न्यभाववान्ऽ<br>
इत्याकारकज्ञानं तद्विषयतया हेत्वाभासत्वम्, तथाऽपर्वतो<br>
वह्निमान् धूमात्ऽ इत्यादौऽपर्वतो वह्निमान्ऽ<br>
इत्याकारकसाध्यनिश्चयदशायां पर्वतो वह्निमान्नवेति<br>
साध्यसंशयानुदयात्साध्यसंशयरूपपक्षताविरहेणऽपर्वतो<br>
वह्निमान्ऽ इत्यनुमित्यनुदयातनुमितिप्रतिबन्धकसिद्धिविषयस्य<br>
वह्निमत्पर्वतस्यापि हेत्वाभासत्वं स्यात्,<br>
हेत्वाभासलक्षणाक्रान्तत्वादित्याशङ्कते  ननु तथापीति।</p>
<p>तन्मत इत्याति। तथा<br>
च प्रचीनमते पक्षतायाः साध्यसंशयरूपतया<br>
अनुमितिजनकपक्षताप्रतिबन्धकज्ञानविषयतया<br>
हेत्वाभासलक्षणाक्रान्तत्वेन साध्यवत्पक्षस्य हेत्वाभासत्वमिष्टमेव् न<br>
च पञ्चधाविभागव्याघात इति वाच्यम्। आश्रयासिद्धेऽन्तर्भावात् ।<br>
कथमन्तर्भाव इति चेत् इत्थम्। आश्रयासिद्धिर्द्विविधा<br>
धर्मिस्वरूपाप्रसिद्धिः पक्षत्वाप्रसिद्धिश्चेति। तत्र पक्षत्वाप्रसिद्धौ<br>
सिद्धसाधनस्यान्तर्भाव इति। तदुक्तं कुसुमाञ्जलौ &lsquo;मध्यमापि आश्रयस्वरूपाप्रतीत्या तद्विशेषणपक्षत्वाप्रतीत्या चेति<br>
द्वयी। तत्र चरमा सिद्धसाधनमिति व्यपदिश्यत् व्याप्तिस्थितौ<br>
पक्षत्वस्याहत्य विघटनात्&rsquo;इति। दर्शितमतमतिशिथिलमिति।<br>
पक्षतायाः स्वरूपसत्याः पृथक्कारणत्वात्<br>
सिद्धेस्तत्प्रतिबन्धकत्वेऽपि सिद्धसाधनस्थले<br>
अनुमितिकरणपरामर्शविघटनं वा अनुमितिविधटनं वा नास्तीति न<br>
सद्धिसाधनस्य हेत्वाभासत्वम्। पक्षतारूपहेत्वभावादनुमितिः परं<br>
नोत्पद्यत् अतः सिद्धसाधनस्थले न हेत्वाभासोद्भावनम्, अपि तु<br>
वादिनो निग्रहमात्रमिति भावः।</p>
<p>ननु नवीनमतेऽपि<br>
साध्यनिश्चयदशायामनुमित्यनुदयेन मणिमन्त्रादिन्यायेन<br>
सिद्धेरनुमितिप्रतिबन्धकत्वं वाच्यम्। तथा<br>
चानुमितिप्रतिबन्धकसिद्धिविषयस्य साध्यवत्पक्षस्य कुतो न<br>
हेत्वाभासत्वमिति शङ्कते  न च</p>
<p>सिद्धान्त इति।<br>
यत्सत्त्वे नियमेन यन्नोत्पद्यते, यदभावे च यदुत्पद्यते तस्यैव<br>
प्रतिबन्धकत्वम्। सिद्धिसत्त्वेऽपि सा सिद्धिर्यदि सिषाधयिषासहिता<br>
भवति तदा अनुमित्युत्पत्त्या सिद्धेर्नानुमितिप्रतिबन्धकत्वम्।<br>
अतोऽनुमितिप्रतिबन्धकज्ञानविषयत्वरूपं हेत्वाभासलक्षणं<br>
साध्यवत्पक्षे नास्तीति समाधत्तेसिषाधयिषाया इत्यादिना।<br>
नन्वेवमपि सिषाधयिषाविरहविशिष्टायाः<br>
सिद्धेरनुमितिप्रतिबन्धकतया तद्विषयस्यहेत्वाभासत्वं<br>
दुर्वारमित्यत आह  अधिकमिति। अयं भावः  प्रत्यक्षितविषयेऽपि<br>
सन्निकर्षे सति धारावाहिकप्रत्यक्षस्य, प्रतीतार्थकशब्दश्रवणेऽपि<br>
पुनर्बोधस्य च सम्मतत्वात्तद्वदेव सिद्धिविषयस्य<br>
परामर्शसत्त्वेऽनुमित्युत्पत्तौ न सम्मतत्वात्तद्वदेव सिद्धिविषयस्य<br>
परामर्शसत्त्वेऽनुमित्युत्पत्तौ न किञ्चिद्बाधकम्। अतः<br>
सिद्धेर्नानुमितिं प्रति प्रतिबन्धकत्वम्। एवं<br>
साध्यसंशयविरहेऽप्यनुमित्युत्पत्त्या न साध्यसंशयरूपपक्षता<br>
अनुमितिहेतुः। तथा च सिद्धेः अनुमितिं प्रति वा अनुमितिकारणं<br>
प्रति वा प्रतिबन्धकत्वाभावात्न सिद्धिविषयस्य साध्यवत्पक्षस्य<br>
हेत्वाभासलक्षणाक्रान्ततेति।</p>
<p>{इति<br>
तर्कसङ्ग्रहदीपिकाप्रकाशिकाव्याख्यायां बालप्रियायां}</p>
<p>{अनुमानपरिच्छेदः}</p>
<p>{॥।दृ॥।}</p>
<h2 id="उपमनपरचछद">उपमानपरिच्छेदः</h2>
<hr>
<p>{तर्कसङ्ग्रहः}</p>
<p>{आन्ट्स्_५८     उपमितिकरणमुपमानम् । सञ्ज्ञासञ्ज्ञिसम्बन्धज्ञानमुपमितिः । तत्करणं सादृश्यज्ञानम् । अतिदेशवाक्यार्थस्मरणमवान्तरव्यापारः । तथा हि कश्चिद्गवयशब्दार्थमजानन् कुतश्चिदारण्यकपुरुषाद्गोसदृशो गवय इति श्रुत्वा वनं गतो वाक्यार्थं स्मरन् गोसदृषं पिण्डं पश्यति । तदनन्तरमसौ गवयशब्दवाच्य इत्युपमितिरुत्पद्य्ते ॥}</p>
<p>उपमितिकरणमुपमानम्। सञ्ज्ञासञ्ज्ञिसम्बन्धज्ञानमुपमितिः।<br>
तत्करणं सादृश्यज्ञानम्। तथा हि कश्चित्गवयशब्दार्थमजानन्<br>
कुतश्चितारण्यकपुरुषात्गोसदृशो गवय इति श्रुत्वा वनं<br>
गतः वाक्यार्थं स्मरन् गोसदृशं पिण्डं पश्यति। तदनन्तरमयं<br>
गवयपदवाच्यः इत्युपमितिरुत्पद्यत् व्याख्यातमुपमानम्।</p>
<p>{इति तर्कसङ्ग्रहे<br>
उपमानपरिच्छेदः}</p>
<p>{दीपिका}</p>
<p>उपमानं लक्षयति<br>
उपमितिकरणमिति।</p>
<p>{इति दीपिकायां<br>
उपमानपरिच्छेदः}</p>
<p>{प्रकाशिका}</p>
<p>उपमानं<br>
लक्षयतीति। अवसरसङ्गत्या उपमानं निरूपयतीत्यर्थः।<br>
उपमितिस्वरूपं व्युत्पादयति  मूले सञ्ज्ञेति। सञ्ज्ञा  गवयपदम्।<br>
सञ्ज्ञी  गवयः, तयोः सम्बन्धः शक्तिः, तज्ज्ञानमित्यर्थः। लक्षणं तु<br>
उपमिनोमि इत्यनुव्यवसायगम्योपमितित्वमेव् वाक्यार्थं स्मरन्<br>
गोसदृशं पिण्डं पश्यतीति। एतने स्मरणं सादृश्यदर्शनजन्यम्<br>
उद्बोधकान्तरजन्यं वा। उभयमपि सादृश्यदर्शनसहकानि, न तु<br>
सादृश्यदर्शनजन्यमेव स्मरणं सहकारीति सूचितम्।</p>
<p>प्राञ्चस्तु ऽवाक्यार्थं<br>
स्मरन्ऽ इत्यत्र वर्तमानसामीप्ये प्रत्ययः। वाक्यार्थं<br>
स्मरिष्यन्नित्यर्थः। एवं च वाक्यार्थस्मरणस्य<br>
सादृश्यदर्शनजन्यतालाभेन व्यापारतालाभः  इत्याहुः।</p>
<p>तदनन्तरमित्यादि।<br>
सादृश्यदर्शनानन्तरम्ऽगवयो गवयपदवाच्यऽ इत्याकारिका<br>
गवयत्वरूपलघुधर्मधर्मितावच्छेदककोपमितिरुत्पद्यत इत्यर्थः।<br>
इदमुपलक्षणम्  वैधर्म्यदर्शनेनाप्युपमितिरिति ध्येयम्।</p>
<p>वैशेषिकास्तु<br>
पदवाच्यत्वव्याप्यसादृश्यादिपरामर्शात्पदवाच्यत्वस्यानुमितिरेव,<br>
अतो नोपमानं प्रमाणान्तरम्  इत्याहुः।<br>
तच्चिन्त्यम्व्याप्तिज्ञानमन्तरेणापि<br>
पदवाच्यत्वप्रमितेरनुभवद्धित्वात् । इत्यन्त्र विस्तरः।</p>
<p>{इति<br>
प्रकाशिकायामुपमानपरिच्छेदः}</p>
<p>{बालप्रिया}</p>
<p>अवसरसङ्गत्येति।<br>
प्रतिबन्धकजिज्ञासानिवृत्तौ अवश्यवक्तव्यत्वमवसरः। अनुमानस्य<br>
बहुवादिसम्मतत्वेन निरसनीयाल्पवादिविप्रतिपत्तिकतया<br>
प्रथममनुमान एव व्युत्पित्सोर्जिज्ञासा जायते, न तूपमाने,</p>
<p>तस्याल्पवादिसम्मतत्वेन<br>
निरसनीयबहुवादिविप्रतिपत्तिकत्वात् । तथा चानुमाने<br>
प्रथममुत्पन्नायाः १ रतिबन्धकीभूतशिष्यजिज्ञासायाः तन्निरूपणेन<br>
निवृत्तौ अवश्यवक्तव्यत्वरूपावसरसङ्गत्या अनुमानानन्तरं<br>
उपमाननिरूपणमिति भावः। सञ्ज्ञा  वाचकः शब्दः, गवयादिपदम्।<br>
सञ्ज्ञी  वाच्योर्ऽथः गवयादिः। तयोः यः सम्बन्धः शक्त्याख्यः<br>
तद्विषयकज्ञानमुपमिति।ऽगवयो गवयपदवाच्यःऽ इत्याद्याकारकं<br>
शक्तिज्ञानमुपमितिरिति यावत् । सादृश्यज्ञानकरणकं<br>
ज्ञानमुपमितिरिति ग्रन्थान्तरेषु कथनात्सादृश्यज्ञानकरणकत्वस्य<br>
उपमितिलक्षणत्वसम्भवेऽपि तदपेक्षया लाघवातुपमितित्वजातिमत्त्वं<br>
लक्षणमुचितमित्यभिप्रेत्याह  लक्षणं त्विति।</p>
<p>१. प्रतिबन्धकीभूतेति।<br>
उपमाननिरूपण इति शेषः।</p>
<p>ननुऽवाक्यार्थं स्मरन्<br>
गोसदृशं पिण्डं पश्यतिऽ इति मूलातादौ<br>
१ तिदेशवाक्यार्थस्मरणं ततः २ ओसदृशपिण्डदर्शनमिति क्रमो<br>
लभ्यते, तदयुक्तम्। गोसदृशपिण्डदर्शनानन्तरमेव<br>
अतिदेशवाक्यार्थस्मरणातित्याशङ्क्याह  एतेनेति।<br>
वर्तमानसामीप्य इति।ऽवर्तमानसामीप्ये वर्तमानवद्वाऽ<br>
इत्यनुशासनेन भविष्यति लटि शतृप्रत्ययेन स्मरन्निति रूपम्।</p>
<p>स्मरनित्यस्य<br>
स्मरिष्यनित्यर्थः। एवं चादौ सादृश्यविशिष्टगवयपिण्डदर्शनं<br>
तत अतिदेशवाक्यार्थस्मरणं तत उपमितिरिति क्रमस्यैव मूलतो<br>
लाभात्वाक्यार्थस्मरणव्यापारकसादृश्यदर्शनस्य उपमितिकरणत्वं<br>
युज्यत इति भावः।</p>
<p>ननुऽगोसदृशो<br>
गवयपदवाच्यःऽ इत्याकारिकैवोपमितिरस्तु। न चेष्टापत्तिः,<br>
गवयत्वस्य गवयपदशक्यतावच्छेदकत्वासिद्ध्यापत्तेरत्यत्राह<br>
गवयो गवयपदवाच्य इत्याकारिकेति। उपमितेःऽगोसदृशो<br>
गवयपदवाच्यःऽ इत्याकारकत्वे गोसादृश्यं धर्मितावच्छेदकं<br>
वाच्यम्। गोसादृश्यं गवयत्वापेक्षया गुरु इति ज्ञानदशायां<br>
गोसादृश्यावच्छेदेन गवयपदवाच्यत्वज्ञानं भवितुं नार्हतीति<br>
ऽगवयो गवयपदवाच्यःऽ इत्याकारकतैवोपमितेर्युक्तेति भावः।<br>
इदमुपलक्षणम्। तत्प्रकारकशाब्दबोधे तदवच्छेदेन शक्तिज्ञानस्य<br>
हेतुत्वात्गवयपदात्गोसादृश्यप्रकारक एव गवयबोधः स्यात्, न<br>
तु गवयत्वप्रकारकः। अनुभूयते च गवयपदात्गवयत्वप्रकारक एव<br>
शाब्दबोधः। अतः गवयत्वावच्छेदेन गवयपदवाच्यत्वावगाहीऽगवयो<br>
गवयपदवाच्यऽ इति ज्ञानमेव उपमितिरित्यपि बोध्यम्।<br>
वैधर्म्यदर्शनेनाप्युपमितिरिति। यत्र केनचित्गोविधर्मा अश्व<br>
इत्युक्तं श्रुतवान् कश्चित्कदाचित्कुत्रचित्गोविधधर्माणं<br>
अश्वं पश्यति तत्र वैधर्म्यविशिष्टपिण्डदर्शनं करणम्, गोविधर्मा अश्व</p>
<p>१. अतिदेशवाक्येति।<br>
तद्वदिदमिति वाक्यमतिदेशवाक्यम्। प्रकृते गोसदृशो गवय इति<br>
वाक्यमतिदेशवाक्यम्।</p>
<p>२. गोसदृशपिण्डेति।<br>
पिण्डशब्दः आकृतिविशिष्टव्यक्तिपरः।<br>
गोसदृशाकारगवयव्यक्तिदर्शनमित्यर्थः।</p>
<p>इत्यतिदेशवाक्यार्थस्मरणं व्यापारः अश्वोऽश्वपदवाच्य इति<br>
ज्ञानमुपमितिरिति भावः।</p>
<p>वैशेषिकास्त्वित्यादि।<br>
ऽगवयो गवयपदवाच्यः, गोसादृश्यात्, यो गवयपदवाच्यो न<br>
भवति नासौ गोसदृशः, गोसदृशश्चायम्, तस्मात्गवयपदवाच्यःऽ<br>
इत्युनमानप्रयोगोऽत्र विवक्षितः। तथा च<br>
गवयपदवाच्यत्वव्याप्यगोसादृश्यवानयमिति परामर्शात्जायमाना<br>
गवयो गवयपदवाच्य इति प्रमा अनुमितिरेव न तद्विलक्षणा। अतो<br>
नोपमानं प्रमाणान्तरमिति वैशेषिकाशयः। तन्मतं निराकरोति<br>
व्याप्तिज्ञानमन्तरेणापीति। अन्यत्रेति।<br>
कुसुमाञ्जल्यादिग्रन्थेष्वित्यर्थः।</p>
<p>{इति<br>
तर्कसङ्ग्रहदीपिकाप्रकाशिकाव्याख्यायां बालप्रियायां}</p>
<p>{उपमानपरिच्छेदः}</p>
<p>{॥।दृ॥।}</p>
<h2 id="शबदपरचछद">शब्दपरिच्छेदः</h2>
<hr>
<p>{तर्कसङ्ग्रहः}</p>
<p>{शब्दलक्षणम्}</p>
<p>{आन्ट्स्_५९     आप्तवाक्यं शब्दः । आप्तस्तु यथार्थवक्ता । वाक्यं पदसमूहः । यथा गामानयेति । शक्तं पदम् । अस्मात्पदादयमर्थो बोद्धव्य इतीश्वरसङ्केतः शक्तिः ॥}</p>
<p>आप्तवाक्यं शब्दः।<br>
आप्तस्तु यथार्थवक्ता।</p>
<p>{दीपिका}</p>
<p>शब्दं लक्षयति<br>
आप्तेति। आप्तं लक्षयति  आप्तस्त्विति।</p>
<p>{प्रकाशिका}</p>
<p>शब्दं लक्षयतीति।<br>
उपजीव्योपजीवकत्वसङ्गत्या शब्दं नि  पयतीत्यर्थः। अत्र<br>
ज्ञायमानशब्दस्य शब्दप्रमाणतया शब्दे उपमानोपजीवकत्वाभावात्<br>
उपमितिशाब्दबोधरूफलयोः सङ्गतिर्बोध्या। तथा हि<br>
शक्तिपरिच्छित्तिरेवोपमितिः। तस्याश्च शाब्दबोधोपजीव्यत्वेन<br>
फलयोरुपजीव्योपजीवकत्वसम्भवः। तादृशसङ्गतेश्च<br>
फलनिष्ठत्वेऽपि स्वाश्रयकरणत्वात्मकपरम्परासम्बन्धेन<br>
करणनिष्ठत्वात्करणयोरनन्तराभिधानप्रयोजकत्वम्। शब्दज्ञानस्य<br>
प्रमाणत्वाङ्गीकर्तृनवीनमते तु उपमितेः शक्तपदविषयकत्वेन<br>
शब्दप्रमाणतया तत्र चोपमानजन्यत्वस्याक्षततया स्वरूपयोरपि<br>
सङ्गतिरिति मन्तव्यम्।</p>
<p>मूले आप्तवाक्यं शब्द<br>
इति। शब्द इति लक्ष्यनिर्देशः। प्रमाणशब्द इति तदर्थः।<br>
आप्तवाक्यमिति लक्षणम्।</p>
<p>भवति हि पयसा<br>
सिञ्चतीत्यादिशब्दः आप्तोक्तवाक्यम्। न तु वह्निना<br>
सिञ्चतीत्यादिशब्दः, तदुच्चारणकर्तुः<br>
यथार्थवक्तृत्वरूपाप्तत्वाभावात् ।<br>
प्रकृतवाक्यार्थगोचरयथार्थज्ञानजन्यवाक्यं प्रमाणशब्द इति तु<br>
निष्कर्षः। वाक्यप्रयोगे वाक्यार्थञ्ज्ञानस्य हेतुत्वात्लक्षणसङ्गतिः।<br>
स्फुटमेतत्शब्दमणौ।</p>
<p>{बालप्रिया}</p>
<p>उपजीव्योपजीवकत्वसङ्गत्येति। उपमानमुपजीव्यं<br>
कारणम्, शब्दः उपजीवकः कार्यः। तथा च शब्दोपमानयोः<br>
कार्यकारणभावसद्भावात्कार्यकारणभावरूपसङ्गत्या<br>
उपमानानन्तरं शब्दनिरूपणमिति भावः।<br>
उपजीव्योपजीवकभावमेवोपपादयति  अत्रेत्यादिना।</p>
<p>अयं<br>
भावःप्रमाणयोरूपजीव्योजीवकभावोऽत्र दुर्वचः। शब्दप्रमाणं हि<br>
ज्ञायमानः वाक्यात्मकः शब्दः। उपमानप्रमाणं तु सादृश्यदर्शनम्।<br>
तत्कार्यत्वं तु शब्दे नास्तीति। शब्दोपमानात्मकप्रमाणयोः<br>
कार्यकारणभावो न सम्भवति।<br>
शब्दोपमानजन्यप्रमित्योरेवात्रकार्यकारणभावः। शब्दजन्याप्रमितिः<br>
शाब्दबोधः। उपमानजन्या प्रमितिः अयमसौ गवयपदवाच्य<br>
इत्याद्याकारकः शक्तिग्राहः। शक्तिग्रहजन्यत्वं च शाब्दबोधे वर्तत<br>
इति। न च कार्यकारणभावात्मकसङ्गतेः प्रमितिद्वयनिष्ठत्वेऽपि<br>
प्रमाणद्वयनिष्ठत्वाभावातुपमानप्रमाणनिरूपणानन्तरं<br>
शब्दप्रमाणनिरूपणे तादृशसङ्गतेर्नोपयोग इति वाच्यम्।<br>
उपमितिशाब्दबोधरूपप्रमितिद्वयनिष्ठस्य कार्यकारणभावस्य<br>
स्वाश्रयजनकत्वसम्बन्धेन प्रमाणनिष्ठत्वात् । स्वं  कार्यकारणभावः,<br>
स्वाश्रयौ उपमितिशाब्दबोधौ, तज्जनकत्वमुपमानशब्दयोरिति। तथा<br>
च कार्यकारणभावरूपसङ्गतेः स्वाश्रयजनकत्वसम्बन्धेन्न<br>
प्रमाणनिष्ठत्वातुपमानानन्तरं शब्दनिरूपणं सङ्गतमिति। इदं<br>
प्राचीनमतानुसारेण्</p>
<p>नवीनमते तु<br>
शब्दज्ञानमेव शब्दप्रमाणम्। उपमितिरपि गवयो गवयपदवाच्य<br>
इत्याकारिका गवयधर्मिका गवयपदवाच्यत्वप्रकारिका गवयपदं<br>
गवयवाचकमित्याकारिका गवयपदधर्मिका गवयवाचकत्वप्रकारिका वा<br>
पक्षविषयकत्वात्शब्दज्ञानरूपैव् सा च<br>
सादृश्यज्ञानरूपोपमानप्रमाणजन्या। एवं च<br>
शब्दप्रमाणरूपशब्दज्ञानात्मकोपमितेः<br>
सादृश्यज्ञानात्मकोपमानप्रमाणजन्यत्वात्प्रमाणयोरपि<br>
कार्यकारणभावरूपा सङ्गतिरस्तीति।</p>
<p>उपमानोपजीवकत्वाभावादिति।<br>
उपमानप्रमाणजन्यत्वाभावादित्यर्थः। शक्तिपरिच्छित्तिरिति।<br>
शक्तिविषयकज्ञानमित्यर्थः। तस्याश्च  शक्तिपरिच्छित्तेश्च्<br>
शाब्दबोधोपजीव्यत्वेन  शाब्दबोधजनकत्वेन्<br>
करणयोरनन्तराभिधानप्रयोजकत्वमिति। करणयोः प्रमाणयोः यत्<br>
अनन्तराभिधानं पौर्वापर्येण्णाभिधानं तत्प्रयोजकत्वं तद्धेतुत्वं<br>
सङ्गतेरित्यर्थः। आप्तोक्तवाक्यमिति। आप्तकर्तृकोच्चारणविषयभूतं<br>
वाक्यमित्यर्थः। आप्तस्तु यथार्थवक्तेति</p>
<p>मूलात्<br>
अबाधितार्थविषयकज्ञानजनकशब्दप्रयोगकर्तेत्यर्थो लभ्यत्<br>
यथाभूतोऽबाधितार्ऽथो यथार्थः। तस्य वक्ता इति विग्रहात् । वक्ता<br>
तद्विषयकज्ञानजनकशब्दप्रयोगकर्ता। आप्तवाक्यं शब्द इति मूलाच्च<br>
अबाधितार्थविषयकज्ञानजनकशब्दप्रयोगकर्तृकोच्चारणविषयशब्दत्वं<br>
शब्दप्रमाणस्य लक्षणमिति प्रतीयत् तदपेक्षया</p>
<p>लाघवात्<br>
अबाधितार्थविषयकज्ञानजन्यवाक्यत्वमेव प्रमाणशब्दस्य लक्षणं<br>
भवितुमर्हतीत्याशयेनाह  प्रकृतवाक्यार्थेति।</p>
<p>ऽअर्थ बुद्ध्वा<br>
शब्दरचनाऽ इति न्यायात्वक्तृनिष्ठेन<br>
वाक्यार्थविषयकयथार्थज्ञानेनैव वाक्यरूपः शब्दो जायत इति<br>
लक्षणसमन्वयः। तदाह  वाक्यप्रयोग इति। स्फुटमेतत्<br>
शब्दमणाविति। तत्त्वचिन्तामणौ शब्दखण्डे<br>
ऽप्रयोगहेतुभूतार्थतत्त्वज्ञानजन्यशब्दः प्रमाणम्ऽ इति<br>
गङ्गेशवाक्यमत्राभिसंहितम्।</p>
<p>{॥।}</p>
<p>{तर्कसङ्ग्रहः}</p>
<p>वाक्यं तु<br>
पदसमूहः। शक्तं पदम्। अस्मात्पदातयमर्थो बोद्धव्य इति<br>
ईश्वरसङ्गेतः शक्तिः।</p>
<p>{दीपिका}</p>
<p>वाक्यलक्षणमाह<br>
वाक्यमिति। पदलक्षणमाह  शक्तमिति।</p>
<p>{शक्तिनिरूपणम्}</p>
<p>अर्थस्मृत्यनुकूलपदपदार्थसम्बन्धः शक्तिः। सा च<br>
पदार्थान्तरमिति मीमांसकाः। तन्निरासार्थमाह  अस्मादिति।<br>
डित्थादीनामिव घटादीनामपि सङ्केत एव शक्तिः, न तु<br>
पदार्थान्तरमित्यर्थः।</p>
<p>{प्रकाशिका}</p>
<p>मीमांसकमतनिरासकत्वेन<br>
अग्रिममूलमवतारयितुं तन्मतसाधारण्येन शक्तिपदार्थमाह<br>
अर्थस्मृत्यनुकूलेति। शाब्दबोधजनकअर्थस्मृत्यनुकूलः<br>
घटादिपदघटादिरूपार्थयोः सम्बन्धः शक्तिरित्यर्थः। अनुकूलत्वम्।<br>
इह प्रयोजकत्वम्। तच्च<br>
कारणतावच्छेदकपदपदार्थसम्बनधेऽप्यक्षतम्।<br>
घटादिपदतदर्थयोरन्यसम्बन्धवारणाय अनुकूलान्तं<br>
विवक्षितार्थकम्। अन्यसम्बन्धज्ञानस्यार्थस्मृतिजनकत्वेऽपि<br>
शाब्दबोधजनकस्मृतिजनकत्वाभावात् । अर्थस्मृत्यनुकूलत्वस्य<br>
अदृष्टादिसाधारण्यात्विशेष्यमिति ध्येयम्। पदार्थान्तरमिति।<br>
तत्तत्पदार्थतावच्छेदकाभावकूटवदित्यर्थः। तेनातिरिक्तपदार्थत्वस्य<br>
अन्यमताप्रसिद्धत्वेऽपि न व्याघातः। अस्मात्पदातयमर्थो बोद्धव्य<br>
इति मूलस्यऽएतत्पदजन्यबोधविषयोऽयमर्थःऽ<br>
इत्याकारकेश्वरेच्छा शक्तिरित्यर्थः।</p>
<p>न तु<br>
पदार्थान्तरमिति। न चेश्वरीयज्ञानस्येच्छायाः कृतेर्वा<br>
शक्तिरूपत्वमिति विनिगमनाविरहाततिरिक्तैव शक्तिरिति वाच्यम्।<br>
आधुनिकसङ्केतस्य इच्छारूपतया शक्तेरपि इच्छारूपत्वे<br>
सङ्केतज्ञानस्य अनुगतकार्यकारणभावः सम्भवति नान्यथा इत्येवं<br>
विनिगमकसम्भवेन, इच्छाया एव शक्तित्वस्वीकारात् ।</p>
<p>न च  भगवदिच्छायाः<br>
सकलविषयिण्याः शक्तित्वस्वीकारे<br>
घटपदबोद्धव्यत्वप्रकारकतदिच्छायाः पटेऽपि सत्त्वात्<br>
घटपदवाच्यत्वस्य अतिप्रसङ्गः। एवं<br>
गङ्गापदजन्यबोधविषयत्वप्रकारकेच्छायाः तीरेऽपि सत्त्वेन<br>
शक्त्यैव तद्बोधसम्भवे लक्षणोच्छेदापत्तिरिति  वाच्यम्। यतः<br>
तत्तत्पदवाच्यत्वं<br>
तत्तत्पदजन्यबोधविषयत्वप्रकारतानिरूपितेश्वरेच्छीयविशेष्यतावत्त्वम्।<br>
तादृशप्रकारतानिरूपितविशेष्यतासम्बन्धेन तदिच्छावत्त्वं वा। तथा च<br>
तादृशस्य घटपदवाच्यत्वस्य पटेऽसत्त्वात्नातिप्रसङ्गः।<br>
गङ्गादिपदजन्यत्वस्य बोधांशे, बोधविषयत्वस्य च तीरांशे,<br>
स्वातन्त्र्येण भानमीश्वरेच्छायामुपेयत् इत्थं च<br>
विशकलितभानस्थले निरूप्यनिरूपकभावापन्नविषयताया अभावेन<br>
गङ्गापदजन्यत्वप्रकारतानिरूपितबोधविषयत्वप्रकारतानिरूपितविशेष्यतासम्बन्धेन<br>
इच्छावत्त्वस्य तीरेऽसत्त्वेन न क्षतिरिति सङ्क्षेपः।</p>
<p>{बालप्रिया}</p>
<p>शाब्दबोधजनकेति। अनेकपदार्थसंसर्गावगाहिज्ञानं<br>
शाब्दबोधः। तस्य जनकं पदार्थानां स्मरणम्, तदनुकूलः<br>
पदपदार्थसम्बन्धः शक्तिः। तदनुकूलत्वं च तज्जनकज्ञानविषयत्वम्।<br>
तथा च यस्य पदपदार्थयोः सम्बन्धज्ञानमस्ति तस्यैव<br>
वाक्यघटकपदज्ञानात्तत्तत्पदार्थस्मरणं भवति। पदज्ञानं हि<br>
एकसम्बन्धिज्ञानमपरसम्बन्धिस्मारकमिति रीत्या पदार्थस्मृतिं<br>
जनयति। यथा पूर्वं सम्बद्धतया दृष्टयोः हस्तिहस्तपकयोर्धध्ये<br>
पश्चात्कदाचितेकस्य हस्तिपकरूपसम्बन्धिनो दर्शनेन अपरस्य<br>
हस्तिरूपस्य सम्बन्धिनः स्मरणं भवति तद्वत्पूर्वं पदपदार्थयोः<br>
सम्बन्धं यः जानाति स एव एकस्य पदरूपस्य सम्बन्धिनः ज्ञाने सति<br>
अपरमर्थरूपं सम्बन्धिनं स्मर्तुं शक्नोति। तथा च<br>
सम्बन्धज्ञानसहकृतात्पदज्ञानात्पदार्थस्मृतिः ततः शाब्दबोध</p>
<p>इति क्रमोऽत्र<br>
विवक्षितः।</p>
<p>ननु<br>
ऽअथस्मृत्यनुकूलपदपदार्थसम्बन्धः शक्तिःऽ इति दीपिकावाक्ये<br>
अनुकूलशब्दस्य यदि कारणमित्यर्थः तदा<br>
पदपदार्थसम्बन्धज्ञानस्यार्थस्मृतिजनकत्वेऽपि<br>
पदपदार्थसम्बन्धस्यार्थस्मृतिजनकत्वाभावादसम्भवः। अत आह<br>
अनुकूलत्वामिह प्रयोजकत्वमिति प्रयोजकत्वं च<br>
कारणकारणतावच्छेदकोभयसाधाराणम्।<br>
पदपदार्थसम्बन्धज्ञानमित्यस्य विषयितासम्बन्धेत<br>
सम्बन्धविशिष्टज्ञानमित्यर्थः। तथा च अर्थस्मृतिकारणम्<br>
सम्बन्धविशिष्टज्ञानम्। तत्र विषयितासम्बन्धेन विद्यमानतया<br>
पदपदार्थसम्बन्धस्य कारणतावच्छेदकत्वमक्षतम्। कारणे<br>
विद्यमानस्यैव कारणतावच्छेदकत्वात् । तथा च पदपदार्थसम्बन्धस्य<br>
अर्थस्मृतिप्रयोजकत्वात्तदनुकूलत्वं सम्भवतीति भावः। तथा च<br>
शाब्दबोधजनकार्थस्मृतिप्रयोजकत्वे सति पदपदार्थसम्बन्धत्वं<br>
शक्तेर्लक्षणमिति पर्यवसन्नम्। तत्र विशेष्यानुपादाने<br>
अदृष्टादिष्वतिव्याप्तिः। तेषां कार्यसामान्यं प्रति कारणतया<br>
अर्थस्मृतिं प्रत्यपि कारणत्वात् । तद्वारणाय विशेष्योपादानम्।<br>
अदृष्टादेः पदपदार्थसम्बन्धत्वाभावात्नातिव्याप्तिः।<br>
विशेषणानुपादाने घटपदस्य कम्बुग्रीवादिमद्रूपतदर्थस्य च यः<br>
कालिकादिसम्बन्धः तत्रातिव्याप्तिः। तद्वारणाय विशेषणम्।<br>
घटपदतदर्थयोः कालिकसम्बन्धस्य कथञ्चितर्थस्मृत्यनुकूलत्वेऽपि<br>
तस्याः स्मृतेः शाब्दबोधजनकत्वं नास्ति। अतः<br>
शाब्दबोधजनकार्थस्मृत्यनुकूलत्वस्य कालिकसम्बन्धेऽभावात्<br>
नातिव्याप्तिः। तदाह घटादिपदेत्यादिना। विवक्षितार्थकमिति।<br>
शाब्दबोधजनकस्मृत्यनुकूलत्वार्थकमित्यर्थः।</p>
<p>ऽसा च पदार्थान्तरम्ऽ<br>
इति दीपिकातः शक्तिः कॢप्तसप्तपदार्थातिरिक्तः पदार्थः इत्यर्थो<br>
लभ्यत् तथा सति नैयायिकमतेऽप्रसद्धिः। कॢप्तपदार्थातिरिक्तत्वस्य<br>
अप्रसिद्धत्वात् । तथा च मीमांसकेन नैयायिकं प्रति तत्साधने<br>
नैयायिकेनाप्रसिद्धविशेषणत्वमुद्भाव्यतेत्यालोच्य<br>
व्याचष्टेतत्तत्पदार्थतावच्छेदकाभावकूटवदित्यर्थ इति। प्रत्येकं<br>
द्रव्यादौ प्रसिद्धाः ये द्रव्यत्वादीनामभावाः तद्घटित समुदायवती<br>
शक्तिरित्यर्थः। अन्यमताप्रसिद्धत्वेऽपीति। नैयायिकमतेऽप्रसिद्धत्वेऽपि<br>
इत्यर्थः। न व्याघातः  नानुपपत्तिः। अस्मात्पदादित्यत्र पञ्चम्याः<br>
जन्यत्वमर्थः। तस्य बुधधात्वर्थबोधेऽन्वयः। ण्यत्प्रत्ययस्य<br>
वषियत्वमर्थः। तथा च एतत्पदजन्यबोधविषयोऽयमर्थ इति<br>
लभ्यत् तदाहैति मूलस्येति। आधुनिकसङ्केतस्येत्यादि।<br>
डित्थादिपदादयमर्थो बोद्धव्य<br>
इत्याकारकाधुनिकेच्छारूपसङ्केतग्रहात्डित्थादिपदात्<br>
व्यक्तिविशेषबोधो भवतीति स्वीकारणीयम्।ऽघटदिपदातयमर्थो<br>
बोध्यऽ इत्याकारकेश्वरेच्छारूपसङ्केतग्रहात्घटादिपदात्<br>
घटादिबोध इति वक्तव्यम्। सङ्केतत्वं च<br>
तत्तत्पदबोद्धव्यत्वप्रकारकाधुनिकेच्छा  ईश्वरेच्छयोःसाधारणो<br>
धर्मः। तथा चेश्वरेच्छायाः शक्तित्वे<br>
उभयसाधारणस्ङ्केतत्वावच्छिन्नविषयकज्ञानत्वेन शाब्दबोधं प्रति<br>
एकविधमेव कारणत्वम्। तत्तत्पदजन्यबोधविषयत्वप्रकारकस्य<br>
ईश्वरज्ञानस्य ईश्वरप्रयत्नस्य वा शक्तित्वे तु डित्थादिपदस्थले<br>
इच्छारूपसङ्केतज्ञानात्शाब्दबोधः घटादिपदस्थले तु<br>
ईश्वरज्ञानरूपा ईश्वरप्रत्नरूप वा या शक्तिः तज्ज्ञानादपि<br>
शाब्दबोध इत्येवमनेके कार्यकारणभावाः कल्पनीया इति<br>
गौरवम्। अतः ईश्वरेच्छैव शक्तिरित्यर्थः। विनिगमकं विनिगमना<br>
इति पदयोः अन्यतरपक्षसाधकयुक्तिरित्यर्थः।</p>
<p>न च भगवदिच्छाया<br>
इत्यादि। ईश्वरेच्छायाः सर्वविषयकत्वमेकत्वं चाङ्गीक्रियत्<br>
सा चेत्शक्तिः तर्हि पटादेरपिऽघटादिपदवाच्यत्वं प्रसज्येत् तथा<br>
हि  विशेष्यतासम्बन्धेन<br>
घटपदजन्यबोधविषयत्वप्रकारकभगवदिच्छावत्वं घटपदशक्यत्वमिति<br>
वक्तव्यम्।ऽघटपदजन्यबोधविषयो घटो भवतुऽ इत्याकारिकायां<br>
भगवदिच्छायां घटो विशेष्यः घटपदजन्यबोधविषयत्वं प्रकारः।<br>
घटपदजन्यबोधविषयत्वप्रकारकेश्वरेच्छायाः<br>
स्वनिरूपितविशेष्यतासम्बन्धेन घटे सत्त्वात्घटस्य<br>
घटपदशक्यत्वम्। ईश्वरेच्छायाश्च एकत्वात्तस्याः<br>
ऽपटपदजन्यबोधविषयः पटो भवतुऽ,ऽकुड्यपदजन्यबोधविषयः<br>
कुड्यं भवतुऽ इत्याद्याकारकत्वमप्यङ्गीकरणीयम्। तथा<br>
चेश्वरेच्छायां पटादेरपि विशेष्यत्वात्<br>
घटपदजन्यबोधविषयत्वप्रकारकेश्वरेच्छायाः विशेष्यतासम्बन्धेन<br>
पटादावपि सत्त्वात्पटादेरपि घटपदवाच्यत्वप्रसङ्गः। एवं<br>
ऽगङ्गापदजन्यबोन्धविषयः प्रवाहो भवतुऽ,<br>
ऽतीरपदजन्यबोधविषयः तीरं भवतुऽ इत्याकारकताया<br>
अपीश्वरेच्छायाः वक्तव्यतया तत्र गङ्गापदजन्यबोधविषयत्वं<br>
प्रकारःतीरं विशेष्यमिति<br>
गङ्गापदजन्यबोधविषयत्वप्रकारकेश्वरेच्छायाः विशेष्यतासम्बन्धेन<br>
तीरेऽपि सत्त्वात्तीरस्यापि गङ्गापदवाच्यत्वात्</p>
<p>शक्त्यैव गङ्गापदात्<br>
तीरस्य बोधसम्भवेन तीरे गङ्गापदस्य लक्षणा अनावश्यिकीति<br>
लक्षणायाः भङ्गश्च प्रसज्येतेति शङ्कायाः आशयः।</p>
<p>घटपदबोद्धव्यत्वप्रकारकतदिच्छाया इति।<br>
घटपदजन्यबोधविषयत्वप्रकारकेश्वरेच्छाया इत्यर्थंः।<br>
यतस्तत्पदवाच्यत्वमित्यादि। विशेष्यतासम्बन्धेन<br>
तत्पदजन्यबोधविषयत्वप्रकारकेश्वरेच्छावत्त्वं न तत्पदवाच्यत्वम्,<br>
येन पूर्वोक्तदोषौ स्याताम्। अपि तु<br>
तत्पदजन्यबोधविषयत्वनिष्ठप्रकारतानिरूपिता या<br>
ईश्वरेच्छानिरूपिता विशेष्यता तद्वत्त्वम्<br>
तत्पदजन्यबोधविषयत्वनिष्ठप्रकारतानिरूपितविशेष्यतासम्बन्धेननेश्वरेच्छावत्त्वंवा<br>
तत्पदवाच्यत्वम्। ईश्वरेच्छाया एकत्वेन तस्यां सर्वस्य विशेष्यत्वे<br>
प्रकारत्वेऽपि च ईश्वरेच्छीया तत्तत्पदार्थनिष्ठा विशेष्यता<br>
प्रकारभेदेन भिन्नभिन्ना भवति। एवं चऽघटपदजन्यबोधविषयो<br>
घटो भवतु,ऽऽपटपदजन्यबोधविषयः पटो भवतुऽ<br>
इत्यद्याकारकेश्वरेच्छानिरूपिता घटनिष्ठा विशेष्यतैव<br>
घटपदजन्यबोधविषयत्वनिष्ठप्रकारतानिरूपिता, न पटनिष्ठा<br>
विशेष्यता, पटांशे घटपदजन्यबोधविषयत्वस्येश्वरेच्छाया<br>
अनवगाहनात् । अतः<br>
घटपदजन्यबोधविषयत्वनिष्ठप्रकारतानिरूपितविशेष्यतासम्बन्धेन<br>
ईश्वरेच्छायाः घटे एव सत्त्वात्घटस्यैव घटपदवाच्यत्वं न<br>
पटादेः। एवं लक्षणास्थलेऽगङ्गापदजन्यो बोधो भवतुऽ<br>
ऽबोधविषयः तीरं भवतुऽ इत्याकारकत्वमेव<br>
ईश्वरेच्छायामङ्गीक्रियत्<br>
गङ्गापदजन्यत्वनिष्ठप्रकारतानिरूपित<br>
बोधनिष्ठप्रकारतानिरूपित<br>
विषयत्वनिष्ठप्रकारतानिरूपितविशेष्यतासम्बन्धेन<br>
ईश्वरेच्छावत्त्वमेव गङ्गापदवाच्यत्वम्।<br>
पूर्वप्रदर्शितविशकलितभानात्मिकायामीश्वरेच्छायां<br>
बोधनिष्ठप्रकारतायां<br>
गङ्गापदजन्यत्वानिष्ठप्रकारतानिरूपितत्वन्नास्तीति<br>
उक्तसम्बन्धेनेश्वरेच्छावत्त्वस्य तीरेऽभावात्गङ्गापदवाच्यत्वं<br>
तीरस्य नास्तीति तीरे गङ्गापदलक्षणायाः स्वीकार्यतया। न<br>
लक्षणोच्छेदापत्तिश्चेति भावः। तदृशस्य घटपदवाच्यत्वस्येति।</p>
<p>घटपदजन्यबोधविषश्यत्वनिष्ठप्रकारतानिरूपितविशेष्यतासम्बन्धेनेश्वरेच्छावत्त्वरूपस्य<br>
घटपदवाच्यत्वस्येत्यर्थः। नातिप्रसङ्गः  न पटस्य<br>
घटपदवाच्यत्वप्रसङ्गः।</p>
<p>ननु शक्त्या यत्र<br>
पदार्थबोधो भवति तत्रैवेश्वरेच्छायामावश्यकता। लक्षणता यत्र<br>
बोधः, तत्र नेश्वरेच्छाया आवश्यकत्वम्।<br>
शक्यसम्बन्धमात्रस्यैवापेक्षितत्वात् । तथा चऽगङ्गापदजन्यो बोधो<br>
भवतु, बोधविषयस्तीरं भवतुऽ, इत्यद्याकारकेच्छाकल्पनं मुधा।<br>
तीरस्य गङ्गापदवाच्यत्वं तु प्रागुक्तप्रकारेणैव वार्यत्<br>
वाच्यार्थम्प्रवाहसम्बन्धमात्रेण तीरस्य गङ्गापदलक्ष्यत्वोपपत्तेरित्यत<br>
आह  सङ्क्षेप इति। कार्यसामान्यं प्रति ईश्वरेच्छायाः<br>
कारणत्वात्गङ्गापदात्तीरविषयकबोधं प्रत्यपि ईश्वरेच्छा<br>
कारणमिति वक्तव्यम्। तत्र किमाकारा ईश्वरेच्छा कारणमिति<br>
जिज्ञासायां तीरादौ गङ्गापदवाच्यत्वव्यवहाराभावात्<br>
उक्तविशकलितभानवती ईश्वरेच्छैव कारणमित्यवश्यवक्तव्यत्वात्<br>
इति भावः।</p>
<p>{दीपिका}</p>
<p>{विशिष्टशक्तिस्थापनम्}</p>
<p>ननु<br>
गवादिपदानां जातावेव शक्तिः, विशेषणतया जातेः<br>
प्रथममुपस्थितत्वात् । व्यक्तिलाभस्तु आक्षेपादिति केचित् । तन्न<br>
ऽगामानयऽ इत्यादौ वृद्धव्यवहारेण सर्वत्रानयनादेः व्यक्तावेव<br>
सम्भवेन, जातिविशिष्टव्यक्तावेव शक्तिकल्पनात् ।</p>
<p>{प्रमाशिका}</p>
<p>विशिष्टे शक्तिं<br>
व्यवस्थापयितुं मीमांसकमतमुपन्यस्य दूषयतिगवादीति।<br>
विशेषणीभूतजातिग्रहमन्तरा विशिष्टग्रहासम्भवेन विशिष्टे<br>
शक्तिकल्पनं न सम्भवति। अतः जातिग्रहस्य प्रथममपेक्षितत्वेन<br>
जातावेव शक्तिकल्पनमुचितं लाघवातित्याह  विशेषणतयेति।<br>
प्रथममुपस्थितत्वादिति। विशिष्टग्रहात्पूर्वमवगतत्वादित्यर्थः।<br>
कथं तर्हि व्यक्तिलाभ इत्यत आह  व्यक्तीति। आक्षेपादिति।<br>
अर्थापत्तिप्रमाणादित्यर्थः। व्यक्तावेव सम्भवेनेति।<br>
अनुपपत्तिप्रतिसन्धानशून्यतादशायामपि व्यक्तिभानस्य<br>
अनुभवसिद्धत्वेन चेत्यपि बोध्यम्। विशिष्टव्यक्तावेवेति। एवकारेण<br>
केवलजातिकल्पनव्यवच्छेदः।</p>
<p>अत्रेदं<br>
बोध्यम्जातितद्वैशिष्ट्यतदाश्रयेषु त्रिषु शक्तिः कल्पनीया।<br>
पदार्थद्वयसम्बन्धस्यैव पदद्वयसमभिव्याहारलभ्यत्वेनान्यस्याशक्यस्य<br>
शाब्दबोधे भानासम्भवादिति।</p>
<p>नव्यास्तु<br>
लक्ष्यतावच्छेदकत्वग्रहमात्रेण लक्ष्यतावच्छेदकस्य यथा शाब्दबोधे<br>
भानं तथा शक्यतावच्छेदकत्वग्रहमात्रेण शक्यतावच्छेदकस्यापि<br>
शाब्दबोधे भानं सम्भवतीति शक्यतावच्छेदके च शक्तिः न<br>
कल्पनीयेति वदन्ति।</p>
<p>{बालप्रिया}</p>
<p>विशिष्टे शक्तिं<br>
व्यवस्थापयितुमिति। गवादिपदानां गोत्वादिजातिविशिष्टव्यक्तौ<br>
शक्तिं निर्धारयितुमित्यर्थः। विशिष्टग्रहासम्भवेनेति।<br>
विशिष्टविषयकबुद्धौ विशेषणविषयकज्ञानस्य कारणत्वेन<br>
गोत्वविशिष्टव्यक्तिज्ञानात्पूर्वं गोत्वरूपविशेषणज्ञानमावश्यकम्।<br>
तथा च प्रथमोपस्थितत्वात्लाघवाच्च जातावेव<br>
शक्तिकल्पनमुचितम्, न तु तद्विशिष्टव्यक्ताविति भावः। जातावेवेति।<br>
एवकारेण व्यक्तिषु शक्तिव्यवच्छेदः। लाघवादिति। व्यक्तीनामानन्त्यात्<br>
जातेश्चैकत्वादिति भावः। ननु जातौ शक्तिस्वीकारे गवादिपदात्<br>
गोत्वादिजातेरेव बोधः स्यात्न तु व्यक्तेः। गोपदशक्यत्वात् ।<br>
गोपदाशक्यस्यापि गोपदात्बोधाङ्गीकारे गोपदात्<br>
घटादेरपि बोधः स्यादित्यशयेन शङ्कते  कथं तर्हीति।<br>
अर्थापत्तिप्रमाणादित्यर्थ इति। जातिविषयकज्ञानस्य<br>
व्यक्तिविषयकतानियमात्व्यक्तिभानं विना<br>
जातिभानमनुपपन्नमित्यनुपपत्तिप्रतिसन्धानरूपार्थापत्तिप्रमाणजन्यव्यक्त्युपस्थित्या<br>
गोपदजन्यशाब्दबोधे व्यक्तेर्भानमिति भावः। इदमुपलक्षणम्।<br>
गोपदस्य गोव्यक्तौ शक्त्यभावेऽपि लक्षणा अङ्गीक्रियत् अतो<br>
लक्षणया शाब्दबोधे व्यक्तिभानमित्यपि द्रष्टव्यम्। एतेन<br>
गोव्यक्तिवाचकपदाभावेऽपि अर्थापत्तिप्रमाणोपस्थितगोव्यक्तेः<br>
शाब्दबोधे भानाङ्गीकारे पदादनुपस्थितस्य<br>
प्रत्यक्षादिनोपस्थितस्यापि घटादेः शाब्दबोधे<br>
भानापत्तिरित्यपास्तम्। अनुपपत्तिप्रतिसन्धानेति। व्यक्तिभानं विना<br>
जातिभानमनुपपन्नमित्याकारकानुपपत्तिप्रतिसन्धानशून्यकालेऽपि<br>
व्यक्तिभानस्यानुभवसिद्धतया नार्थापत्तिप्रमाणात्व्यक्तिभानम्।<br>
अन्वयानुपपत्तिप्रतिसन्धानशून्यकालेऽपि व्यक्तिभानस्यानुभवसिद्धतया<br>
न लक्षणया व्यक्तिभानमित्यर्थः। केवलजातिकल्पनव्यच्छेद इति।<br>
केवलजातौ शक्तिकल्पनस्य व्यवच्छेद इत्यर्थः।</p>
<p>ननु<br>
जातिविशिष्टव्यक्त्तौ शक्तिकल्पने जातौ, जातिव्यक्त्योः यः<br>
समवायरूपः सम्बन्धः तत्र च शक्त्यभावात्कथं गोपदजन्यबोधे<br>
गोत्वजातेः गोत्वसमवायस्य च भानोपपत्तिः। शक्यतावच्छेदकत्वात्<br>
कथञ्चित्गोत्वभानोपपत्तावपि</p>
<p>शक्यतानवच्छेदकस्य<br>
समवायस्य कथं भानम्। न चाकाङ्क्षया भानमिति वाच्यम्। द्वाभ्यां<br>
पदाभ्यामुपस्थितयोरर्थयोः यः सम्बन्धः तस्य द्वाभ्यां शक्तिभ्यां<br>
उपस्थितयोरर्थयोर्यः सम्बन्धः तस्य वा<br>
समभिव्याहाररूपाकाङ्क्षाभास्यत्वात्पदार्थतदवच्छेदकयोः<br>
सम्बन्धस्याकाङ्क्षाभास्यत्वानुपपत्तेः इत्याशङ्क्याह  अत्रेदं<br>
बोध्यमित्यादिना। तथा च घटत्वसमवायघटेषु त्रिषु घटपदस्यैका<br>
शक्तिः, तथा च शक्यत्वात्त्रयाणामपि घटपदजन्यबोधे भानं<br>
सम्भवतीति भावः। पदार्थद्वयसम्बन्धस्यैवेति।<br>
पदद्वयोपस्थप्यार्थद्वयसम्बन्धो वा भिन्नाभ्यां<br>
वृत्तिभ्यामेकपदोपस्थाप्यार्थद्वयसम्बन्धो वा पदार्थद्वयसम्बन्ध<br>
इत्यनेन विवक्षितः। एवकारेण शक्यशक्यतावच्छेदकयोः सम्बन्धो<br>
व्यवच्छिद्यत् पदद्वयसमभिव्याहारलभ्यत्वेनेति।<br>
आवकाङ्क्षाभास्यत्वेनेत्यर्थः। अन्यस्याशक्यस्येति। अकाङ्क्षया अलभ्यस्य<br>
संसर्गस्य शक्यत्वरहितस्य शक्यतावच्छेदकस्य<br>
घटत्वादिजातेश्चेत्यर्थः।</p>
<p>नव्यास्त्विति। यथा<br>
गङ्गायां घोष इत्यादौ तीरे गङ्गापदस्य लक्षणास्वीकारेऽपि<br>
तीरत्वे लक्षणाविरहेऽपि तीरत्वस्य लक्ष्यतावच्छेदकत्वात्तीरत्वं<br>
लक्ष्यतावच्छेदकमित्याकारकलक्ष्यतावच्छेदकत्वप्रकारकज्ञानमात्रेण<br>
अलक्ष्यस्यापि तीरत्वस्य शाब्दबोधे भानम्, तथा घटत्वे<br>
शक्तिविरहेऽपि घटत्वं<br>
शक्यतावच्छेदकमित्याकारकशक्यतावच्छेदकत्वप्रकारकज्ञानमात्रेण<br>
घटपदात्घटत्वस्य भानं सम्भवतीति शक्यतावच्छेदके घटादौ<br>
शक्तिः न कल्पनीयेति भावः।</p>
<p>अत्र केचित्<br>
शक्यतावच्छेदके शक्त्यस्वीकारे पृथिवीपदात्कदाचित्<br>
अष्टद्रव्यातिरिक्तद्रव्यत्वेन कदाचिद्गन्धवत्त्वेन कदाचित्पृथिवीत्वेन<br>
च शाब्दबोधापत्तिः। पृथिवी पृथिवीपदशक्या इतिवत्<br>
अष्टद्रव्यातिरिक्तद्रव्यं</p>
<p>गन्धवान् वा<br>
पृथिवीपदशक्यमित्याकारस्य शक्तिग्रहस्य सम्भवात् । तीरत्वावच्छिन्ने<br>
गङ्गापदशक्यसम्बन्धरूपलक्षणाज्ञानात्तीरत्वेन तीरबोधः,<br>
गङ्गातीरत्वावच्छिन्ने गङ्गापदलक्षणाज्ञानात्गङ्गातीरत्वेन<br>
तीरबोध इतिवत् । तथा च लक्षणया<br>
यत्किञ्चिदेकधर्मावच्छिन्नविषयक एव शाब्दबोध इति यथा न</p>
<p>नियमः तथा<br>
शक्यार्थबोधेऽपि नियमो न स्यात् । शक्यतावच्छेदके शक्तिस्वीकारे<br>
तु पृथिवीपदात्पृथिवीत्वेनैव शाब्दबोध इति नियम उपपद्यत्<br>
अतः शक्यतावच्छेदकेऽपि शक्तिः स्वीकरणीयेत्याहुः।</p>
<p>तच्चिन्त्यम्।<br>
यद्धर्मप्रकारकशाब्दबोध इष्यते<br>
तद्धर्मधर्मिकशक्यतावच्छेदकत्वप्रकारकशक्तिज्ञानमेव<br>
तादृशशाब्दबोधहेतुः। शक्यतावच्छेदकश्च सर्वत्र<br>
शक्यत्वान्यूनानतिप्रसक्तः लघुरेव धर्मः, सम्भवति<br>
लघुधर्मस्यावच्छेदकत्वे गुरुधर्मस्य<br>
स्वरूपसम्बन्धरूपावच्छेदकत्वानङ्गीकारात् । तथा च<br>
पृथिवीत्वापेक्षया अष्टद्रव्यातिरिक्तद्रव्यत्वादेर्गुरुत्वात्न<br>
शक्यतावच्छेदकत्वम्। अतस्तत्र शक्यतावच्छेदकत्वज्ञानं प्रमात्मकं न<br>
सम्भवतीति न तस्य प्रमात्मकशाब्दबोधहेतुत्वम्। लक्षणास्थले तु<br>
ऽतीरं प्रवाहसम्बन्धवत्ऽ इत्याकारकस्येवऽगङ्गातीरं<br>
प्रवाहसम्बन्धवत्ऽ इत्याकारकस्यापि लक्षणाज्ञानस्यानुभवसिद्धतया<br>
गुरावपि स्वरूपसम्बन्धरूपलक्ष्यतावच्छेदकत्वज्ञानं<br>
शाब्दबोधहेतुरुपेयत् तथा च शक्तिस्थले पृथिवीत्वेनैव शक्त्या<br>
पृथिवीपदात्पृथिवीबोधः, न तु अष्टद्रव्यातिरिक्तद्रव्यत्वादिनेति<br>
नियमः, लक्षणास्थले कदाचित्तीरत्वेन कदाचित्गङ्गातीरत्वेन<br>
बोध इत्यनियमश्चोपपद्यत इति लक्ष्यतावच्छेदके यथा न लक्षणा<br>
तथा शक्यतावच्छेदकेऽपि न शक्तिरिति नवीनानामाशयः। तदेतत्सर्वं<br>
लक्ष्यतावच्छेदकत्वग्रहमात्रेण शक्यतावच्छेदकत्वग्रहमात्रेण इति<br>
पदाभ्यां सूचितमिति ध्येयम्।</p>
<p>{दीपिका}</p>
<p>{शक्तिग्रहोपायप्रतिपादनम्}</p>
<p>शक्तिग्रहश्च<br>
वृद्धव्यवहारेण् व्युत्पित्सुर्बालःऽगामानयऽ इति<br>
उत्तमवृद्धवाक्यश्रवणानन्तरं मध्यमवृद्धस्य प्रवृत्तिमुपलभ्य गवानयनं<br>
च दृष्ट्वा मध्यमवृद्धप्रवृत्तिजनकज्ञानस्य अन्वयव्यतिरेकाभ्यां<br>
वाक्यजन्यत्वं निश्चित्यऽअश्वमानय, गां बधानऽ इति वाक्यान्तरे<br>
आवापोद्वापाभ्यां गोपदस्य गोत्वविशिष्टे शक्तिः, अश्वपदस्य<br>
अश्वत्वविशिष्टे शक्तिरिति व्युत्पद्यत्</p>
<p>{प्रकाशिका}</p>
<p>शक्तिग्रहश्च<br>
वृद्धव्यवहारेणेति। शक्तिग्रहस्तु वृद्धव्यवहारादिना सम्भवतीत्यर्थः।<br>
आदिना व्याकरणादिपरिग्रहः। अत एव</p>
<p>&lsquo;शक्तिग्रहं<br>
व्याकरणोपमानकोशाप्तवाक्याद्व्यवहारतश्च्</p>
<p>वाक्यस्य<br>
शेषाद्विवृतेर्वदन्ति सान्निध्यतः सिद्धपदस्य वृद्धाः॥</p>
<p>इत्यभियुक्तोक्तिः<br>
सङ्गच्छत् व्याकरणात्प्रकृतिप्रत्ययादीनां शक्तिग्रहः। उपमानात्<br>
शक्तिग्रहस्तु अधस्ताद्दर्शितः।</p>
<p>ऽअप्येकदन्तहेरम्बलम्बोदरगजाननाःऽ इति<br>
कोशादेकदन्तादिशब्दाः गणेशत्वविशिष्टे शक्ता इत्यर्थकात्<br>
गणेशत्वविशिष्टे शक्तिग्रहः। तत्रैकदन्तादिशब्दानामेव पदार्थतया<br>
तेषां विभिन्नत्वेन द्वन्द्वोपपत्तिः।ऽकोकिलः पिकशब्दवाच्यःऽ<br>
इत्याप्तवाक्यात्पिकपदस्य कोकिले शक्तिग्रहः।</p>
<p>व्यवहारतः शक्तिग्रहं<br>
उपपादयति  व्युत्पित्सुरिति। शक्तिग्रहेच्छावानित्यर्थः। उत्तमवृद्वेति।<br>
प्रयोजकवृद्धेत्यर्थः। मध्यमवृद्धस्येति। प्रयोज्यवृद्धस्येत्यर्थः।<br>
गवानयनं दृष्ट्वा प्रवृत्तिमुपलभ्य चेत्यन्वयः।<br>
उपलभ्येत्यस्यानुमायेत्यर्थः।ऽइयं क्रिया प्रयत्नपूर्विका<br>
विलक्षणक्रियात्वात्स्वीयक्रियावत्ऽ इत्यनुमानप्रयोगो बोध्यः।<br>
प्रवृत्तिजनकज्ञानस्य  गवानयनगोचरप्रयत्नजनकगवानयनज्ञानस्य्<br>
वाक्यस्य विशिष्टेर्ऽथे शक्तिर्न कल्पनीया, तादृशार्थस्य<br>
समभिव्याहारलभ्यत्वात् ।ऽअनन्यलभ्यो हि शब्दार्थऽ इति<br>
न्यायादित्यभिसन्धिमाह  अश्वमानयेत्यादि। आवापोद्वापाभ्यामिति।<br>
आवापः  सङ्ग्रहः। उद्वापः  त्यागः। व्युत्पद्यत इति। व्युत्पत्त्याश्रयो<br>
भवतीत्यर्थः।</p>
<p>वाक्यशेषात्यथा<br>
ऽयवमयश्चरुर्भवतिऽ इत्यत्र यवशब्दः आर्यव्यवहारात्<br>
दीर्घशूकविशिष्टस्य वाचकः, म्लेच्छव्यवहारात्प्रियङ्गोर्वाचको<br>
वेति सन्न्देहे</p>
<p>ऽवसन्ते सर्वसस्यानां<br>
जायते पत्रशातनम्।</p>
<p>मोदमानाश्च तिष्ठन्ति<br>
यवाः कणिशशालिनः॥ऽ</p>
<p>इति वाक्यशेषात्<br>
दीर्घशूकविशिष्टे शक्तिनिर्णयः। प्रियङ्गौ तु शक्तिभ्रमात्प्रयोगः।</p>
<p>विवरणात्यथा<br>
ऽपयति पाकं करोतिऽ इत्यत्र यत्नार्थककरोतिना<br>
सर्वाख्यातव्याख्यानाताख्यातस्य</p>
<p>यत्नत्वविशिष्टे<br>
शक्तिग्रहः। प्रसिद्धपदसान्निध्यात्शक्तिग्रहस्तुऽविकसितपद्मे<br>
मधुकरःऽ इत्याद्यग्रिमग्रन्थेन स्फुटीभविष्यति इत्यलं पल्लवितेन्</p>
<p>{बालप्रिया}</p>
<p>वृद्धव्यवहारेणेति। वद्धयोः ज्ञानवतोः व्यवहारः प्रवृत्तिः<br>
शब्दप्रयोगश्च वृद्धव्यवहारः। प्रकृतिप्रत्यपादीनामिति।ऽभू<br>
सत्तायाम्ऽ इत्यादिव्याकरणात्भूप्रभृतीनां प्रकृतीनां<br>
सत्तादिरूपार्थे शक्तिग्रहः।ऽलः कर्मणि च भावे चाकर्मकेभ्यःऽ<br>
इत्यादिव्याकरणात्प्रत्ययस्यार्थंविशेषे शक्तिग्रहः। अधस्ताद्दर्शित<br>
इति। पूर्वमुपमानपरिच्छेद दर्शितः। ननुऽअप्येकदन्तहेरम्बऽ<br>
इत्यादिकोशे एकदन्तहेरम्बादिशब्दानां पर्यायत्वेन<br>
एकार्थवाचकतया कथं द्वन्द्वसमासः। पदार्थभेद एव<br>
द्वन्द्वसमासाङ्गीकारादित्यत्राह  तत्रैकदन्तादीति। एते शब्दाः<br>
एतादृशार्थबोधका इति ज्ञापनार्थं हि कोशः। तत्रैकदन्तादयः<br>
शब्दाः तत्तदानुपूर्वीकशब्दर्थका एवेति भावः।</p>
<p>दीपिकायाम्<br>
व्युत्पित्सुर्बाल इत्यादि। कश्चित्बालकः गवादिपदानां कस्मिन्नर्थे<br>
शक्तिरिति जिज्ञासत् स कदाचित्केनचित्प्रेरकेण आचार्यादिनां<br>
शिष्यं प्रति उक्तंऽगामानयऽ इति वाक्यं शृण्वतः शिष्यस्य गवानयनं<br>
पश्यति। ततः गवानयनरूपक्रियां प्रति कारणभूतं<br>
प्रयत्नमनुमिनोति। ततः किञ्चित्क्रियाविषयकप्रयत्नं प्रति<br>
तत्क्रियाविषयकज्ञानस्य कारणत्वात्तादृशज्ञानं प्रति<br>
प्रयोजकवृद्धप्रयुक्तं वाक्यमेव कारणमित्यन्वयव्यतिरेकाभ्यां<br>
निश्चिनोति। ततश्च प्रयोज्यवृद्धस्य गोकर्मकानयनविषयकं ज्ञानं<br>
ऽगामानयऽ इति वाक्यजन्यमिति निश्चिनोति। तत्र</p>
<p>गोपदस्य<br>
गोत्वविशिष्टे शक्तिं विना गोपदार्थस्य कर्मत्वेऽन्वयासम्भवात्<br>
गोपदस्य गोत्वविशिष्टे शक्तिरित्यपि निश्चिनोति इत्यनया रीत्या<br>
व्यवहारस्य शक्तिग्राहकत्वमिति भावः। प्रवृत्तिशब्दः प्रयत्नपरः।</p>
<p>ननु प्रवृत्तिजनकस्य<br>
गवानयनविषयकज्ञानस्य वाक्यजन्यत्वात्वाक्यस्यैव गोकर्मकानयने<br>
शक्तिः कल्प्यतामित्यत्राह  प्रकाशिकायां वाक्यस्येति। विशिष्टेर्ऽथे<br>
इति। गोकर्मकत्वविशिष्टानयनरूपे वाक्यार्थे इत्यर्थः। तथा च<br>
पदशक्त्या उपस्थितानामर्थानामन्वयरूपस्य वाक्यार्थस्य<br>
समभिव्याहाररूपाकाङ्क्षयैव भानोपपत्त्या वाक्यार्थे न शक्तिरिति<br>
भावः। अपि च गोपदस्यानयनान्वितगवि शक्तिस्वीकारेऽगां बधानऽ<br>
इत्यत्रापि तादृशगोबोधोपपत्तिः। एवमानयपदस्य गोकर्मकानयने<br>
शक्तिस्वीकारेऽअश्वमानयऽ इत्यत्रापि तद्बोधापत्तिः। अतः गोपदस्य<br>
गोत्वविशिष्टे आनयपदस्य आनयनत्वविशिष्टे च शक्तिर्निश्चीयत्<br>
क्रियाकारकयोरन्वितत्वं तु समभिव्याहारलभ्यमित्यावापोद्वापाभ्यां<br>
सुनिश्चयम्। एतदभिप्रायेणैव आवापोद्वापोपन्यास इति भावः।<br>
व्युत्पत्याश्रयो भवतीति। शक्तिनिश्चयवान् भवतीत्यर्थः।</p>
<p>विवरणाद्यथेति।<br>
तत्समानार्थकपदान्तरेण तदर्थकथनं विवरणम्।ऽशक्तिग्रहं<br>
व्याकरणोपमानऽ इत्यादिश्लोकानुक्तानां<br>
अङ्गुलिनिर्देशपूर्वकशब्दप्रयोगादीनामपि शक्तिग्राहकत्वं<br>
मनसिकृत्योक्तम्  अलं पल्लवितेनेति।</p>
<p>{दीपिका}</p>
<p>{शब्दानां<br>
सिद्धपरत्वमपीति निरूपणम्}</p>
<p>ननु सर्वत्र<br>
कार्यपरत्वात्व्यवहारस्य कार्यपरवाक्य एव व्युत्पत्तिः न सिद्धपर<br>
इति चेत् न् ऽकाश्यां त्रिभुवनतिलको भूपतिरास्तेऽ इत्यादौ<br>
सिद्धेऽपि व्यवहारात्ऽविकसितपद्मे मधुकरः तिष्ठतिऽ इत्यादौ<br>
प्रसिद्धपदसमभिव्याहारात्सिद्धेऽपि मधुकरादिव्युत्पत्तिदर्शनात्<br>
च्</p>
<p>{प्रकाशिका}</p>
<p>व्यवहारस्य्<br>
कार्यपरत्वादिति योजना। कार्यपरत्वं च<br>
कृतिसाध्यानयनादिरूपक्रियातात्पर्यकत्वम्। व्युत्पत्तिः  शक्तिग्रहः।<br>
व्यवच्छेद्यं स्फुटयति  न सिद्धेति। सिद्धेऽपि व्यवहारादिति। तथा च<br>
सिद्धेऽपि शक्तिग्रहस्त्वावश्यकः। अन्यथा तत्रानुभवसिद्धस्य शब्दबोधस्य<br>
अपलापापत्तेरिति भावः।</p>
<p>{बालप्रिया}</p>
<p>सिद्धेऽपि शक्तिग्रह<br>
इत्यत्र सिद्धशब्दः क्रियाव्यतिरिक्तपरः।</p>
<p>{दीपिका}</p>
<p>{लक्षणानिरूपणम्}</p>
<p>लक्षणापि<br>
शब्दवृत्तिः। शक्यसम्बन्धो लक्षणा। गङ्गायां घोष इत्यत्र<br>
गङ्गापदवाच्यप्रवाहसम्बन्धादेव तीरोपस्थितौ तीरेऽपि शक्तिर्न<br>
कल्प्यत् सैन्धवादौ लवणाश्वयोः परस्परसम्बन्धाभावात्<br>
नानाशक्तिकल्पनम्।</p>
<p>लक्षणा त्रिविधा<br>
जहल्लक्षणा, अजहल्लक्षणा, जहदजहल्लक्षणा चेति। यत्र<br>
वाच्यार्थस्यान्वयाभावः तत्र जहल्लक्षणा। यथा मञ्चाः क्रोशन्तीति। यत्र<br>
वाच्यार्थस्याप्यन्वयः तत्र अजहदिति। यथा छत्रिणो गच्छन्तीति। यत्र</p>
<p>वाच्यैकदेशत्यागेन<br>
एकदेशान्वयः तत्र जहदजहदिति। यथा तत्त्वमसीति।</p>
<p>{प्रकाशिका}</p>
<p>तीरेऽपि शक्तिर्न<br>
कल्प्यत इति। गङ्गापदस्येति शेषः। ननु एवं सैन्धवादिपदानां<br>
नानार्थकत्वानुपपत्तिः, एकत्र शक्तिः अन्यत्र लक्षणेत्येव निर्वाहादत<br>
आह  सैन्धवादाविति। आदिना हर्यादिपरिग्रहः। सम्बन्धाभावादिति।<br>
संयोगादिरूपसम्बन्धाभावादित्यर्थः।<br>
इदमुपलक्षणम्प्रसिद्धयोरर्थयोः कुत्र लक्षणेत्यत्र<br>
विनिगमकाभावेन उभयत्र शक्तिकल्पनस्यावश्यकतेति।</p>
<p>मञ्चा इति। मञ्चपदं<br>
मञ्चस्थपुरुषे लाक्षणिकम्। वाच्यार्यस्य<br>
क्रोशनकर्तृत्वान्वयाभावादित्यर्थः। वाच्यार्थस्यापीति। अपिना<br>
लक्ष्यसमुच्चयः। छत्रिण इति। एकसार्थवाहित्वेन छत्र्यच्छत्रिषु<br>
गमनकर्तृत्वान्वयः। तात्पर्यानुपपत्तिरेव लक्षणाबीजम्। न च<br>
छत्रीत्यस्य मतुबर्थकेनिप्रत्ययान्तस्य पदसमूहरूपत्वेन<br>
तच्छक्याप्रसिद्ध्या तत्सम्बन्धरूपलक्षणाया अभावेन<br>
कथमिदमुदाहरणमिति वाच्यम्।ऽप्रतिपाद्यसम्बन्ध एव लक्षणाऽ<br>
इत्येतदभिप्रायेण तदुदाहरणदानात् । अन्यथाऽकाकेभ्यो दधि<br>
रक्ष्यताम्ऽ इत्याद्युदाहर्तव्यम्। तत्र काकपदस्य<br>
काकतदितरसाधारणदध्युपवातकत्वावच्छिन्नपरत्वात् ।</p>
<p>केचित्तु  छत्रपदस्य<br>
एकसार्थे लक्षणा। तद्धितार्थः सम्बन्धी। तथा चैकसार्थंसम्बन्धिनो<br>
गच्छन्तीत्यन्वयबोधः इत्याहुः।</p>
<p>तत्त्वमसीति।<br>
तत्पदवाच्ये सर्वज्ञत्वादिविशिष्टे<br>
त्वम्पदवाच्यस्यान्तःकरणादिविशिष्टस्याभेदान्वयानुपपत्त्या उभयत्र<br>
विशेषणांशपरित्यागः। तथा च तत्पदलक्ष्यस्य शुद्धस्य त्वम्पदलक्ष्येण<br>
सह अभेदान्वयोपपत्तिरित्यभिप्रायः। इदमुदाहरणं तु<br>
जीवब्रह्मणोरैक्यं ब्रुवतां ब्रह्मवादिनां मताभिप्रायेण् नैयायिकमते<br>
तस्यासम्मतत्वात् । नैयायिकमतरीत्या तुऽसायं देवदत्तऽ<br>
इत्यादौ तत्तांशस्य इदानीमसम्भवाद्धानम्, इदन्त्वांशस्य<br>
सम्भवादहानमिति जहदजहल्लक्षणामाचक्षत्</p>
<p>परे तु ऽघटो<br>
नित्यःऽ इत्यादौ घटत्वस्येवऽसोऽयं देवदत्तऽ इत्यादौ<br>
तत्तांशस्योपलक्षणतया भाने न किञ्चित्बाधकमिति किं<br>
जहदजहल्लक्षणयेति वदन्ति।</p>
<p>{बालप्रिया}</p>
<p>संयोगादिरूपसम्बन्धाभावादिति। तथा च<br>
शक्यसम्बन्धरूपलक्षणाया असम्भवात्लवणाश्वयोरूभयोरेव<br>
सैन्धवपदस्य शक्तिरित्यर्थः।</p>
<p>मञ्चस्थपुरुष इति।<br>
मञ्चस्थशिशाविति युक्तम्, रोदनादिरूपक्रोशनकर्तृत्वस्य तत्रैव<br>
स्वारसिकत्वादित्याहुः। वाच्यार्थस्येति। मञ्चपदशक्यार्थस्य मञ्चस्य<br>
समभिव्याहृतक्रोशतिपदार्थक्रोशनकर्तृत्वान्वयविरहात्<br>
अन्वयानुपपत्तिरूपलक्षणाबीजसत्त्वात् मञ्चपदस्य मञ्चस्थे पुरुषे<br>
लक्षणेति भावः। तथा च यादृशपदे<br>
वाच्यार्थविशेष्यकेतरपदार्थान्वयविषयकशाब्दबोधजनकत्वं न<br>
सम्भवति तत्र पदे जहल्लक्षणा, या लक्षणा वाच्यार्थं त्यजति सा<br>
जहल्लक्षणा, जहती च सा लक्षणा चेति कर्मधारयात् । अथवा शक्यार्थं<br>
जहतः त्यजतः पदस्य लक्षणा जहल्लक्षणेति षष्ठीतत्पुरुषः। यत्र<br>
शक्यार्थो न परित्यज्यते शक्यार्थापरित्यागेन लक्ष्यार्थबोधः तत्र<br>
अजहल्लक्षणा।ऽयथा छत्रिणो गच्छन्तिऽ इति। अत्र छत्रिपदस्य<br>
छत्र्यच्छत्रिघटितसमुदाये लक्षणा। एकसार्थवाहित्वेनेति।<br>
एकसमुदायघटकत्वेनेत्यर्थः। तृतीयायाः वैशिष्ट्यमर्थः। तस्य<br>
छत्र्यच्छत्रिष्वन्वयः। छत्रिपदलक्ष्येषु एकसमुदायघटकत्वविशिष्टेषु<br>
छत्र्यच्छत्रिषु गमनकर्तृत्वान्वय इति भावः।</p>
<p>नन्वन्वयानुपपत्तिर्न<br>
लक्षणाया बीजम्।ऽयष्टीः प्रवेशयऽ इत्यादौ यष्टिपदवाच्यानां<br>
यष्टीनामपि<br>
प्रवेशनकर्मत्वान्वयसम्भवेनान्वयानुपपत्तिरूपबीजाभावात्<br>
यष्टिपदस्य यष्टिधरे लक्षणाया अयोगादित्यत आह<br>
तात्पर्यानुपपत्तिरेव लक्षणाबीजमिति। यष्टिधरतात्पर्येणैवऽयष्टीः<br>
प्रवेशयऽ इति वाक्यप्रयोगात्लक्षणानङ्गीकारे</p>
<p>तादृशतात्पर्यं<br>
नोपपद्येतेति लक्षणाबीजं तत्राप्यस्तीति भावः।<br>
एककारेणान्वयानुपपत्तिव्यवच्छेदः।</p>
<p>ननु तार्किकमते शक्तं<br>
पदमिति पदलक्षणात्छत्रिनिति वाक्यमेव् छत्रपदस्य छत्रे<br>
शक्तत्वातिनिप्रत्ययस्य सम्बन्धे शक्तत्वात्<br>
प्रकृतिप्रत्ययरूपपदद्वयसमूहरूपत्वात्छत्रिपदस्य् वाक्ये च<br>
शक्त्यभावात्वाक्यशक्यार्थाप्रसिद्ध्या शक्यसम्बन्धरूपा लक्षणा न<br>
सम्भवति। तथा च छत्रिन्नित्यस्य अजहल्लक्षणोदाहरणत्वं न सम्भवतीति<br>
शङ्कतेन च छत्रीत्यस्येति। मतुबर्थकेति। सम्बन्धार्थकेत्यर्थः।<br>
प्रतिपाद्यसम्बन्ध इति। बोध्यार्थसम्बन्ध</p>
<p>इत्यर्थः। तथा च<br>
छत्रिन्निति वाक्यशक्यार्थाप्रसिद्धावपि तादृशवाक्यजन्यबोधविषयो<br>
योर्ऽथः छत्रवानिति तत्सम्बन्धस्य समुदाये सत्त्वात्वाक्येऽपि<br>
लक्षणोपपद्यत इति भावः। अन्यथेति। शक्यसम्बन्ध एव लक्षणेति<br>
स्वीकार इत्यर्थः। काकतदितरेति। काकतदितरबिडालादिसाधारणं<br>
यत्दधिनाशकत्वं तदवच्छिन्ने काकपदस्य लक्षणेत्यर्थः।<br>
दधिनाशकत्वेन रूपेण काकस्यापि बोधातजहल्लक्षणात्वम्।</p>
<p>पदलक्षणयैव निर्वाहं<br>
वदतां मतमाह  केचित्त्विति। एकसार्थ इति। एकसमुदायत्व<br>
इत्यर्थः। छत्रिणो गच्छन्तीत्यस्य एकसमुदायत्वववन्तो<br>
गच्छन्तीत्यर्थः। समुदायत्वं चापेक्षाबुद्धिविशेषविषयत्वम्। अथ वा<br>
छत्रपदस्य एकसमुदायोर्ऽथः, इनि प्रत्ययस्य<br>
घटकत्वरूपसम्बन्धविशिष्टोर्ऽथः। आहुः इत्यस्वरसोद्भावनम्।<br>
तद्बीजं तु छत्रपदस्य छत्रिघटितसमुदायत्वार्थकत्वे<br>
छत्रपदजन्यशाब्दबोधे छत्रपदमुख्यार्थस्श्य छत्रस्य मुख्यविशेष्यतया<br>
भानाभावातत्रत्यलक्षणाया अजहत्स्वार्थत्वानुपपत्तिरिति।</p>
<p>अत्र तत्पदवाच्य<br>
इत्यादि। तत्त्वमसीत्यत्र तत्पदस्य सर्वज्ञत्वादिविशिष्टचैतन्यं<br>
वाच्योर्ऽथः। त्वम्पदस्य अन्तःकरणविशिष्टचैतन्यं वाच्योर्ऽथः।<br>
समानविभक्तेरभेदोर्ऽथः। स च विशिष्टयोर्बाधितः। अतः<br>
वाच्यार्थैकदेशयोः सर्वज्ञत्वअन्तःकरणरूपविशेषणयोः त्यागेन<br>
चैतन्यमात्रं द्वाभ्यां पदाभ्यां लक्ष्यत् सोऽयं देवदत्त<br>
इत्यादाविति। तत्पदस्य तद्देशतत्कालवृत्तित्वविशिष्टोर्ऽथः।<br>
इदम्पदस्य एतद्देशैतत्कालविशिष्टोर्ऽथंः। विशिष्टयोरैक्यं च<br>
बाधितम्। अतः तत्पदशक्यार्थविशिष्टैकदेशस्य<br>
तत्तद्देशतत्तत्कालवृत्तित्वरूपविशेषणस्य त्यागेन विशेष्ये देवदत्ते<br>
तत्पदस्य लक्षणा। एवं च यत्र विशेषणस्य शक्यैकदेशस्य त्यागेन<br>
विशेष्यस्य शक्यैकदेशस्य बोधस्तत्र जहदजहल्लक्षणेत्युक्तं भवति।</p>
<p>परे त्विति। यथा<br>
घटोऽनित्य इत्यत्र घटत्वविशिष्टे अनित्यत्वविशिष्टाभेदो न<br>
सम्भवति, घटत्वेऽनित्यत्वाभावादिति<br>
घटत्वोपलक्षितेऽनित्यत्वान्वयस्वीकारेणोपपत्तिः, तथा सोऽयं<br>
देवदत्त इत्यादावपि तत्तोपलक्षिते इदन्त्वान्वयेनोपपत्त्या<br>
जहदजहल्लक्षणा मास्त्विति भावः।</p>
<p>{दीपिका}</p>
<p>{गौणीव्यञ्जनयोर्वृत्यन्तरत्वखण्डनम्}</p>
<p>गौण्यपि लक्षणैव<br>
लक्ष्यमाणगुणसम्बन्धस्वरूपा। यथा अग्निर्माणवक इति। व्यञ्जनापि<br>
शक्तिलक्षणान्तर्भूता, शब्दशक्तिमूला, अर्थशक्तिमूला च अनुमानादिना<br>
अन्यथासिद्धा।</p>
<p>{प्रकाशिका}</p>
<p>गौण्या<br>
वृत्त्यन्तरत्वं निराचष्टे  गौण्यपीति। ननुऽगङ्गायां घोषऽ<br>
इत्यत्र तीरे शक्यस्य प्रवाहस्येवऽअग्निर्माणवकऽ इत्यादौ<br>
माणवके शक्यस्य अग्नेः साक्षात्सम्बन्धो न सम्भवति इति कथं<br>
लक्षणया निर्वाह इत्यत आह  लक्ष्यमाणेति। लक्ष्यमाणो यो गुणः<br>
शुचित्वादिः तत्सम्बन्धरूपामित्यर्थः। अयमभिप्रायः  शक्यसम्बन्धो<br>
हि लक्षणा। स च क्वचित्साक्षात्सम्बन्धः, क्वचित्परम्परासम्बन्धः। एवं च<br>
शक्यस्याग्नेः स्वनिष्ठशुचित्ववत्त्वसम्बन्ध एव लक्षणेति।</p>
<p>आलङ्कारिकाः<br>
पुनरेवमाहुः ऽतीरे घोषऽ इति शब्दप्रयोगे स्वायत्ते<br>
ऽगङ्गायां घोषःऽ इत्यनन्विताभिधानं<br>
शैत्यपावनत्वादिप्रतीत्यर्थम्। न च सा प्रतीतिर्लक्षणया उपपद्यते<br>
केवलतीरलक्षणयैव अन्वयानुपपत्तिपरिहारे<br>
शैत्यपावनत्वादिविशिष्टलक्षणायां मानाभावात् । तस्मात्<br>
व्यञ्जनावृत्तिरङ्गीकर्तव्येति। तन्मतं निरस्यति</p>
<p>व्यञ्जनापीति।<br>
शक्तिलक्षणान्तर्भूतेति। अयम्भावः  नानार्थकस्थलेऽदूरस्था भूधरा<br>
रम्याःऽ इत्यादौ भूधरशब्देन पर्वतानामिव राज्ञामपि शक्त्यैव<br>
प्रतीतिः सम्भवति।ऽगङ्गायां घोषऽ इत्यादौ तु<br>
शैत्यपावनत्वादिविशिष्टतीरप्रतीतिरपि लक्षणासाम्राज्यादेव् तत्र<br>
लक्षणाकल्पिकायाः तात्पर्यानुपपत्तेरेव सद्भावात्</p>
<p>किं व्यञ्जनयेति।</p>
<p>ननु शब्दशक्तिमूलाया<br>
व्यञ्जनाया अन्यथासिद्धत्वेऽपि अर्थशक्तिमूलायास्तस्या नान्यथासिद्धिः।<br>
तथा हि</p>
<p>&lsquo;गच्छ गच्छसि चेत्कान्त पन्थानः सन्तु ते<br>
शिवाः।</p>
<p>ममापि जन्म तत्रैव<br>
भूयात्यत्र गतो भवान्॥&rsquo;</p>
<p>इत्यादौऽहे प्रिय<br>
तव गमनोत्तरं मम प्राणनाशो भविष्यति। अतो न गन्तव्यम्ऽ<br>
इत्याद्यर्थो व्यज्यत् न ह्यत्र शक्तिलक्षणाभ्यां निर्वाहः। इत्थं च<br>
व्यञ्जनाया आवश्यकतेत्यत आह  अर्थशक्तिमूला चेति। चस्त्वर्थः।<br>
अनुमानादिनेति। अनुमानप्रयोगस्तु ऽइयं<br>
मदीयगमनोत्तरकालिकप्राणवियोगवती विलक्षणशब्दप्रयोक्तृत्वात्ऽ<br>
इत्यादिरूपः। आदिना सम्भावनादि परिग्रहः।<br>
उत्कटैकतरकोटिकसंशयस्सम्भावना। औत्कट्यं च विषयताविशेषः।<br>
यदि पुनरानुभविको लोकानां स्वरसवाहीऽशब्दातमुमर्थं<br>
प्रत्येमिऽ इत्यनुभवः तदा वैयञ्जनिकी प्रतीतिः<br>
गीर्वाणगुरुणाप्यशक्यवारणेति व्यञ्जनासिद्धि निष्प्रत्यूहैवेति<br>
मन्तव्यम्।</p>
<p>{बालप्रिया}</p>
<p>लक्ष्यमाणो यो<br>
गुण इत्यादि। लक्ष्यमाणः शक्यार्थवृत्तिर्यो गुणः<br>
तत्सजातीयगुणवत्त्वं गौणीवृत्तिरित्यर्थः। अग्निर्माणवक इत्यत्र<br>
अग्निपदशक्यार्थवह्निवृत्तिर्यो गुणः शुचित्वं<br>
तत्सजातीयशुचित्ववान्माणवक इति बोधः। नन्वेतादृश्याः<br>
गौण्या वृत्तेः कथं शक्यसम्बन्धरूपलक्षणायामन्तर्भाव इत्यत्राह<br>
अयमभिप्राय इति। शक्यार्थप्रतियोगिकः सम्बन्धो लक्षणा। सम्बन्धश्च<br>
साक्षात्परम्परासाधारणः। गङ्गायां घोष इत्यादौ<br>
गङ्गापदशक्यार्थस्य संयोगरूपः साक्षात्सम्बन्धस्तीरेऽस्ति।<br>
अग्निर्माणवक इत्यत्र तु शक्यार्थस्याग्नेः<br>
स्ववृत्तिगुणसजातीयगुणवत्त्वरूपः परम्परासम्बन्धः माणवकेऽस्ति।<br>
उभयोरपि सम्बन्धयोर्लक्षणात्वमेवेति भावः।</p>
<p>व्यञ्जनाख्यामतिरिक्तां<br>
वृत्तिं वदतामालङ्कारिकाणां मतमनुवदति  आलङ्कारिकाः<br>
पुनरिति। यदिऽगङ्गायां घोषऽ इत्यादौ तीरवृत्तिर्घोष<br>
इत्याकारकबोधो विवक्षितः, तर्हि तीरवाचकं शब्दमेव प्रयुञ्जीत<br>
तीरे घोष इति। घोषानन्वितार्थवाचकं गङ्गापदं च प्रयुञ्जीत्<br>
अतोऽत्र शक्यार्थवृत्तिशैत्यपावनत्वादिरूपोर्ऽथोऽपि घोषे विवक्षितः।<br>
स चऽतीरे घोषऽ इत्यतो न बुध्येत् गङ्गापदप्रयोगे तु<br>
तत्सामर्थ्यात्गङ्गाप्रवाहगतशैत्यपावनत्वादिर्व्यज्यत इति वक्तुं<br>
शक्यत् न च गङ्गापदस्यैव शैत्यपावनत्वादिविशिष्टतीरे<br>
लक्षणास्तु, तथा च लक्षणयैव शैत्यपावनत्वादिप्रतीत्युपपत्तेः<br>
व्यञ्जनया न प्रयोजनमिति वाच्यम्। अन्वयानुपपत्तिर्हि लक्षणाबीजम्।<br>
सा च तीरलक्षणयैव परिहर्तुं शक्येति शैत्यपावनत्वादिलक्षणायां<br>
प्रमाणाभावात् । तस्मात्व्यञ्जनाख्या अतिरिक्ता वृत्तिः स्वीकरणीया,<br>
या शक्तिलक्षणाभ्यामनवगम्यमर्थं प्रत्याययतीत्यालङ्कारिकाणां</p>
<p>भावः।</p>
<p>अयं भाव इत्यादि।<br>
ऽदूरस्थो भूधरो रम्यऽ इत्यत्र भूधरशब्दवाच्यस्य पर्वतस्य<br>
दूरस्थितस्य रम्यत्वं प्रकृतोर्ऽथः। अस्थिरचित्तत्वात्राजानोऽपि<br>
दूरस्था एव रम्या इत्यप्रकृतोर्ऽथोऽप्यत्र प्रतीयत् सा च प्रतीतिः<br>
भूधरशब्दशक्तिमूला। तथा च नानार्थस्थले अर्थप्रकरणादिना<br>
निवारितस्याप्रकृतार्थस्य प्रतीतिः यद्बलात्भवति सा<br>
शब्दशक्तिमूलाव्यञ्जना इत्यालङ्कारिकाः। तत्र भूधरशब्देन<br>
पर्वतानामिव राज्ञामपि शब्दशक्त्यैव प्रतीतिसम्भवात्नास्ति<br>
व्यञ्जनायाः</p>
<p>आवश्यकतेति<br>
नैयायिकाः। एवं गङ्गायां घोष इत्यादौ गङ्गापदस्य<br>
शैत्यपावनत्वादिविशिष्टतीरे लक्षणाङ्गीकारेणैव<br>
शैत्यादिप्रतीतिरुपपद्यत् यद्यप्यत्रान्वयानुपपत्तिर्नास्ति, तथापि<br>
तात्पर्यानुपपत्तिरस्ति, शैत्यपावनत्वादिबोधतात्पर्येणैव तीरपदं<br>
परित्यज्य गङ्गापदप्रयोगात्तस्य तात्पर्यस्य लक्षणां<br>
विनानुपपत्तेः। तात्पर्यानुपपत्तिरेव लक्षणाबीजम्<br>
नान्वयानुपपत्तिरिति पूर्वमेवोक्तं वक्ष्यति च दीपिकायाम्। तथा च<br>
कृतं व्यञ्जनयेति भावः।</p>
<p>शङ्कते  नन्विति।<br>
अन्यथासिद्धत्वेऽपि  शक्त्या लक्षणया वा गतार्थत्वेऽपि। अर्थसामर्थ्यात्<br>
यत्रार्थान्तरं प्रतीयते तत्रार्थशक्तिमूला व्यञ्जना। यथाऽगच्छ गच्छसि<br>
चेत्ऽ इत्यत्र भर्ता यत्र गच्छति तत्र देशे नायिकायाः जन्मकथनेन<br>
जन्मनश्च मरणानन्तरकालिकत्वेन जन्मरूपपदार्थसामर्थ्यात्<br>
प्रवासोत्तरकालिकमरणरूपोर्ऽथोऽभिव्यज्यत् तेन च गमनाभावो<br>
व्यज्यत् अस्यार्थस्य पदवृत्त्या शक्त्या लक्षणया वा प्रतीत्यसम्भवात्<br>
व्यञ्जनाख्या वृत्तिः स्वीकार्येत्याशयः शङ्कितुः। शिष्टं स्पष्टम्।</p>
<p>{दीपिका}</p>
<p>{लक्षणाबीजनिरूपणम्}</p>
<p>तात्पर्यानुपपत्तिः<br>
लक्षणाबीजम्। तत्प्रतीतीच्छयोच्चरितत्वं तात्पर्यम्। तात्पर्यज्ञानं च<br>
वाक्यार्थज्ञाने हेतुः नानार्थानु रोधात् । प्रकरणादिकं<br>
तात्पर्यग्राहकम्।</p>
<p>{प्रकाशिका}</p>
<p>अन्वयानुपपत्तेः<br>
लक्षणाबीजत्वे यष्टीः प्रवेशय इत्यादौ लक्षणानुपपत्तिः।<br>
तात्पर्यानुपपत्तेः तथात्वे तु तस्यास्तत्रापि सत्त्वेन यष्टिपदस्य<br>
यष्टिधरे लक्षणा सम्भवतीत्याशयेनाह  तात्पर्यानुपपत्तिरिति।<br>
तत्प्रतीतीति। तीरादिरूपार्थप्रतीतीत्यर्थः। नानार्थेति।<br>
ऽसैन्धवमानयऽ इत्यादिनानार्थकस्थले सैन्धवपदस्य अश्वे लवणे च<br>
शक्तेः तुल्यतया शाब्दबोधे तात्पर्यग्रहस्य कारणत्वमन्तरा<br>
नियतकाले तत्तद्बोधोपपत्तिः नास्तीति तत्र<br>
तत्कारणत्वस्यावश्यकत्वे तदनुरोधेन सर्वत्र तदावश्यकतेति भावः।<br>
न चं मौनिश्लोकादौ शाब्दबोधानुपपत्तिः। तत्र निरुक्ततात्पर्यस्य<br>
असत्त्वादिति वाच्यम्, तात्पर्यस्य तत्प्रतीतीच्छारूपत्वपर्यवसानेन तत्र<br>
तादृशतात्पर्यस्य सत्त्वेनादोषात् । न च तथापि<br>
तत्प्रतीतीच्छारहितशुकाद्युच्चरितवाक्यादपि<br>
शाब्दबोधस्यानुभविकतया तत्रानुपपत्तेः परिहारासम्भव इति<br>
शङ्क्यम्। तत्रेश्वरेच्छामादायैवानुपपत्तेः परिहारसम्भवातिति<br>
शङ्क्यम्। तत्रेश्वरेच्छामादायैवानुपपत्तेः परिहारसम्भवात्<br>
परिहारसम्भवातित्यलमधिकजल्पनेन्  प्रकरणादिकमिति। आदिना<br>
ऽसशङ्खचक्रो हरिः पूज्यःऽ इत्यादौ हरिशब्दस्य भगवति<br>
तात्पर्यनिर्णायकस्यऽसशङ्खचक्रऽ इति विशेषणादेः परिग्रहः।<br>
कथं प्रकरणादेः तात्पर्यग्राहकत्वमिति चेत् इत्थम्।ऽइदं<br>
सैन्धवपदं लवणबोधेच्छया उच्चरितं भोजनप्रकरणे उक्तत्वात्ऽ<br>
इति रीत्या गृहाण्</p>
<p>{बालप्रिया}</p>
<p>नियतकाल इति।<br>
कदाचित्लवणविषयकः कदाचितश्वविषयक इत्येवं<br>
कालव्यवस्थेत्यर्थः। तदनुरोधेनेति। नानार्थकस्थले शाब्दबोधे<br>
तात्पर्यज्ञानस्य कारणत्वानुसारेणेत्यर्थः। तदावश्यकतेति।<br>
तात्पर्यज्ञानस्यावश्वकतेत्यर्थः। ननु<br>
तत्प्रतीतीच्छयोच्चरितत्वरूपतात्पर्यज्ञानस्य<br>
शाब्दबोधहेतुत्वस्वीकारे मौनिकर्तृकेण वाक्यबोधकलिप्यादिना<br>
यत्र शाब्दबोधस्तत्र तत्प्रतीतीच्छयोच्चरितत्वरूपतात्पर्याभावात्<br>
तात्पर्यज्ञानमसम्भवीति शङ्कते  न च मौनिश्लोकादाविति।<br>
मौनिकर्तृकवाक्यबोधकलिप्यादावित्यर्थः। निरूक्ततात्पर्यस्य<br>
तत्प्रतीतीच्छया उच्चरितत्वरूपतात्पर्यस्य् तात्पर्यं<br>
तत्प्रतीतीच्छामात्रम्। तत्तु मौनिनामप्यस्ति। तज्ज्ञानाच्च लिप्यादितः<br>
शाब्दबोध उपपद्यत इत्याशयेन समाधत्ते  तात्पर्यस्येति। ननु<br>
तत्प्रतीतीच्छापि न तात्पर्यम्। शुकादेः तादृशेच्छाविरहेऽपि<br>
शुकाद्युच्चारितवाक्यात्शाब्दबोधस्यानुभवसिद्धत्वादित्याशङ्कते<br>
न च तथापीति। ईश्वरेच्छामिति। शुकोच्चारितादस्माद्वाक्यात्<br>
एतादृशार्थबोधो भवतु इत्याकारकेश्वरेच्छैव तत्र तात्पर्यम्।<br>
तज्ज्ञानाच्च शाब्दबोध इति भावः।</p>
<p>ननु<br>
प्रमाजनकशुकवाक्यादौ ईश्वरेच्छायास्तात्पर्यत्वेऽपि भ्रमजनके<br>
ऽवह्निना सिञ्चतिऽ इत्यादिशुकवाक्ये ईश्वरेच्छायास्तात्पर्यत्वं न<br>
सम्भवति, तथा सजीश्वरेच्छायाः विसंवादित्वापत्तेरित्यत्राह<br>
अलमधिकजल्पनेनेति। विसंवादिशुकवाक्ये शिक्षकस्येच्छैव<br>
तात्पर्यम्, अतो न दोष इति भावः।</p>
<p>एकार्थवाचकशब्दघटितवाक्यात्शाब्दबोधो यत्र, तत्र<br>
तात्पर्यज्ञानस्यानुपयोगेऽपि नानार्थकसैन्धवादिपदघटितात्<br>
ऽसैन्धवमानयऽ इत्यादिवाक्यात्कदाचिदश्वानयनबोधः<br>
कदाचिल्लवणानयनबोधः इति व्यवस्थायाः तात्पर्यज्ञानेनैव<br>
निर्वाहात्तात्पर्यज्ञानस्य शाब्दबोधहेतुत्वमावश्यकम्।<br>
सैन्धवपदस्य अस्मिन्नर्थे तात्पर्यमिति ज्ञानं च प्रकरणादिना भवतीति<br>
दीपिकायाम्</p>
<p>उक्तम्।<br>
तत्रादिपदग्राह्यमाह  आदिनेति। प्रकरणं नाम<br>
भोजनगमनादिप्रस्तावः। विशेषणादैः इत्यादिपदने<br>
आभिमुख्यादिपरिग्रहः। भोजनप्रकरणे उक्तत्वादिति। यन्नैवं तन्नैवं<br>
यथा प्रमाणप्रकरणे प्रयुक्तं सैन्धवपदमिति शेषः पूरणीयः। इति<br>
रीत्येति। इत्यनुमानविधयेत्यर्थः।</p>
<p>{दीपिका}</p>
<p>{अर्थाध्याहारखण्डनम्}</p>
<p>ऽद्वारम्ऽ<br>
इत्यादौऽपिधेहिऽ इति शब्दाध्याहारः। ननु अर्थज्ञानार्थत्वात्<br>
शब्दस्यार्थमविज्ञाय</p>
<p>शब्दाध्याहारासम्भवातर्थाध्याहार एव युक्त इति चेत्न्<br>
पदविशेषजन्यपदार्थोपस्थितेः शाब्दज्ञाने हेतुत्वात् । अन्यथाऽघटः<br>
कर्मत्वमानयनं कृतिःऽ इत्यत्रापि शाब्दज्ञानप्रसङ्गात् ।</p>
<p>{प्रकाशिका}</p>
<p>प्राभाकरमतं<br>
निराकरिष्यमाणः स्वसिद्धान्तं दर्शयति  द्वारमिति।<br>
अर्थज्ञानार्थत्वाच्छब्दस्येति। शब्दज्ञानस्य अर्थज्ञानफलकत्वादित्यर्थः।<br>
एतावता प्रथमत एवार्थानुसन्धाने लाघवमिति सूचितम्। किं चऽअर्थं<br>
बुद्ध्वा शब्दरचनाऽ इति न्यायेनार्थज्ञानमन्तरा<br>
आकाङ्क्षादिमच्छब्दानुसन्धानरूपशब्दाध्याहारस्यैवासम्भवेन प्रथमतः<br>
अर्थान्ध्याहारस्यैवावश्यकतेत्याहअर्थमविज्ञायेति।<br>
यथाकथञ्चिदुपस्थितपदार्थानां शाब्दबोधानुदयेन<br>
पदजन्यतत्वस्योपस्थितिविशेषणताया आवश्यकतया<br>
तादृशोपस्थितिसम्पत्तये शब्दाध्याहार एव अनायत्त्या अनुसर्तव्य<br>
इत्याह  पदविशेषेति। विशेषपदस्यापि प्रयोजनं दर्शयितुं<br>
ऽघटः कर्मत्वम्ऽ इत्याद्यनुधावनम्। तत्र<br>
कर्मत्वादिपदजन्यकर्मत्वाद्युपस्थितेः सत्त्वेऽपि<br>
घटपदोत्तराम्पदजन्यकर्मत्वाद्युपस्थितेरसत्त्वेन न सिद्धान्तिमते<br>
शाब्दबोधप्रसङ्ग इति भावः। पदविशेषजन्येत्यत्र वृत्त्या<br>
पदविशेषजन्येत्यपि बोध्यम्। तेनऽघटमानयऽ इत्यादौ<br>
घटादिपदादाकाशादेरुपस्थितावपि न शाब्दबोध इति दिक् ।</p>
<p>{बालप्रिया}</p>
<p>अर्थज्ञानफलकत्वादिति।<br>
शाब्दबोधात्मकार्थज्ञानहेतुत्वादित्यर्थः। इति न्यायेनेति। यथा<br>
शब्दप्रयोगात्मकशब्दरचनां प्रति अर्थज्ञानं कारणम्, तथा<br>
शब्दानुसन्धानरूपशब्दाध्याहारं प्रत्यपि अर्थज्ञानं कारणम्। ततश्च<br>
शब्दाध्याहारात्पूर्वभाविना अर्थज्ञानात्मकेन अर्थाध्यहारेणैव<br>
शाब्दबोधनिर्वोहे किं शब्दाध्याहारेणेति भावः। यथाकथञ्चिदिति।<br>
शाब्दबोधं प्रति पदार्थस्मरणं कारणम्। पदार्थस्मरणे<br>
पदज्ञानजन्यत्वं विशेषणं देयम्। अन्यथा यत्र पदात्न<br>
पदार्थस्मरणम्, अपि तूद्बोधकादिना,<br>
तत्रोद्बोधकादिजन्यपदार्थस्मरणस्य शाब्दबोधहेतुत्वापत्तेः। एवं<br>
च द्वारमित्यादौ पदज्ञानजन्यपिधानोपस्थितिसम्पत्तये<br>
पदज्ञानरूपशब्दाध्याहार एवावश्यक इति भावः। यथाकथञ्चिदित्यस्य<br>
पदज्ञानातिरिक्तेनोद्बोधकादिरूपोपायेनेत्यर्थः।<br>
तादृशोपस्थितिसम्पत्तय इति। पदजन्यपदार्थोपस्थितिनिष्पत्तय<br>
इत्यर्थः। अनायत्या  अगत्या। घटादिपदादिति। घटादिपदस्य<br>
शब्दरूपस्याकाशे समवायसम्बन्धेन विद्यमानतया समवायस्य<br>
घटादिशब्दः आकाशश्चेति द्वौ सम्बन्धिनौ। तत्रैकस्य घटादिपदस्य<br>
ज्ञानातपरस्य आकाशस्य स्मरणं भवति,<br>
एकसम्बन्धिज्ञानमपरसम्बन्धिस्मारकमिति न्यायात् । तथा च<br>
तादृशस्मरणविषयस्याकाशस्य शाब्दबोधवारणाय वृत्त्या<br>
पदज्ञानजन्यपदार्थस्मरणं शाब्दबोधहेतुरिति वाच्यम्। वृत्तिश्च<br>
शक्तिलक्षणान्यतररूपः सम्बन्धः। घटपदादाकाशस्मरणस्य<br>
घटपदवृत्तिप्रयोज्यत्वाभावात्न तस्य शाब्दबोधहेतुत्वमिति<br>
भावः। वृत्त्या पदज्ञानजन्यत्वं च वृत्तिज्ञानसहकृतपदज्ञानजन्यत्वम्।</p>
<p>{दीपिका}</p>
<p>{पदविभागः}</p>
<p>पङ्कजादिपदेषु<br>
योगरूढिः। अवयवशक्तिर्योगः। समुदायशक्ती रूढिः।<br>
नियतपद्मत्वादिज्ञानार्थं समुदायशक्तिः। अन्यथा कुकुदेऽपि<br>
प्रयोगप्रसङ्गात् ।</p>
<p>{प्रकाशिका}</p>
<p>यद्यपि, पदम्<br>
तावत्चतुर्विधम्  यौगिकम्, रूढम्, योगरूढम्, यौगिकरूढम्<br>
चेति। योगोऽवयवशक्तिः। तन्मात्रेणार्थप्रतिपादकमाद्यम्। यथा<br>
पाचकादिपदम्। रूढिः समुदायशक्तिः। तन्मात्रेणार्थप्रतिपादकं<br>
द्वितीयम्। यथा गवादिपदम्। योगरूढिभ्यां<br>
परस्परसहकारेणार्थप्रतिपादकं तृतीयम्। यथा पङ्कजादिपदम्।<br>
योगशक्त्या समुदायशक्त्या च परस्परसहायेन विभिन्नार्थप्रतिपादकं<br>
चतुर्थम्। यथा उद्भित्पदं योगेन तरुगुल्मादेः रूढ्या तु<br>
यागविशेषस्य च वाचकम्। तथापि योगरूढं</p>
<p>प्रदर्श्य तत्र<br>
योगरूढ्योः स्वरूपप्रदर्शनेन तद्रीत्या अन्यत्रापि बोद्धुं<br>
शक्यमित्यभिप्रायेण पङ्कजादिपदे योगरूढिं प्रदर्शंयति<br>
पङ्कजादीति। योगरूढिरिति।</p>
<p>योगसहिता<br>
रूढिरित्यर्थः। ननु पङ्कजादिशब्देष्वपि योग एवास्तु तावतैव<br>
निर्वाहातित्याशङ्क्य पङ्कजशब्दस्य पद्मत्वावच्छिन्ने<br>
वृत्तिमन्तरा नियमेन पद्मत्वावच्छिन्नभानमनुभवसिद्धं न<br>
निर्वहतीति</p>
<p>पद्मत्वावच्छिन्ने<br>
रूढिरावश्यिकीत्याह  नियतेति। नियतपद्मत्वावच्छिन्नभानानुभवे<br>
विप्रतिपन्नन्न प्रत्याह  अन्यथेति।<br>
नियतपद्मत्वावच्छिन्नभानोपयोगिसमुदायशक्त्यनङ्कीकार<br>
इत्यर्थः। प्रयोगेति। पङ्कजपदप्रयोगेत्यर्थः।</p>
<p>{बालप्रिया}</p>
<p>योगोऽवयवशक्तिरित्यादि। अवयवशक्तिमात्रेणार्थबोधकं पदं<br>
यौगिकम्। पाचकपदे पचक इत्यवयद्वयमस्ति। तत्र पच्धातोः<br>
पाकोर्ऽथः, अकप्रत्ययस्य कर्ता अर्थः। पाचकपदेन पाककर्ता बुध्यत्<br>
अवयवार्थमात्रस्यैव बोधात्पाचकपदं यौगिकम्। मात्रपदेन<br>
योगरूढपदव्यवच्छेदः। समुदायशक्तिमात्रेणार्थबोधकं रूढम्,<br>
मात्रपदेनावयवशक्तिव्यवच्छेदद्वारा योगरूढपदव्यावृत्तिः। यथा<br>
गवादिपदे समुदायगता शक्तिरेव वर्तत् शक्तपदघटितत्वे सति<br>
समासभिन्नत्वे सति शक्तिनिरूपकत्वं यौगिकत्वम्। यथा पाचकपदे<br>
पाकशक्तपचधातुकर्तृशक्तअकपदघटितत्वे सति<br>
पाककर्तृत्वरूपैकधर्मावच्छिन्नशक्तिकत्वमस्तीति समन्वयः।<br>
रूढेऽतिव्याप्तिवारणाय शक्तपदघटितत्वे सतीति।<br>
१ अमासेऽतिव्याप्तिवारणाय समासभिन्नत्वे सतीति। यद्यप्येवमपि<br>
योगरूढे पङ्कजादिपदेऽतिव्याप्तिः प्रसजति, तथापि<br>
अवयवार्थघटितधर्मावच्छिन्नशक्तिकत्वं</p>
<p>१.<br>
समासेऽतिव्याप्तिवारणायेति। न च समासे शक्त्यनङ्गीकारात्<br>
शक्तिनिरूपकत्वाभावात्कथमतिव्याप्तिप्रसक्तिरिति वाच्यम्।<br>
पाचकपदस्य यथा पाककर्तृत्वरूपैकधर्मावच्छिन्नशक्तत्वं तथा<br>
राजपुरुषादिसमासस्यापि<br>
राजविशिष्टपुरुषत्वरूपैकधर्मावच्छिन्नशक्तिकत्वमस्तीत्याशयात् ।</p>
<p>शक्तिनिरूपकत्वमित्यनेन विवक्षितम्।<br>
पाककर्तृत्वरूपतादृशधर्मावच्छिन्नशक्तिकत्वात्पाचकपदे समन्वयः।<br>
पङ्कजपदं तु अवयवार्थाघटितपद्मत्वावच्छिन्नशक्तिकमिति न<br>
तत्रातिव्याप्तिः। रूढत्वं तु पदाघटितत्वे सति शक्तिनिरूपकत्वम्।<br>
गवादिपदे न शक्तं पदं घटकमिति पदाघटितत्वमस्ति,<br>
गोत्वावच्छिन्नशक्तत्वाच्च शक्तिनिरूपकत्वमस्तीति समन्वयः।<br>
यौगिकेऽतिव्याप्तिवारणाय सत्यन्तम्। अपभ्रंशेऽतिव्याप्तिवारणाय<br>
विशेष्यम्। शक्तपदघटितत्वे सति<br>
अवयवार्थाघटितधर्मावच्छिन्नशक्तिकत्व्र योगरूढत्वम्। पङ्कजपदे<br>
ऽपङ्कऽऽजऽ इति शक्तपदद्वयघटितत्वमस्ति,<br>
अवयवार्थाघटितपद्मत्वावच्छिन्नशक्तिकत्वं चास्तीति समन्वयः।<br>
१ ऊढिनिरूपकतावच्छेदकरूढ्यर्थतावच्छेदकासमानाधिकरणधर्मावच्छिन्नशक्तपदघटितसमुदायत्ववत्त्वं<br>
यौगिकरूढत्वम्। उद्भिदादिपदे<br>
रूढ्यर्थतावच्छेदकयागत्वासमानाधिकरणोर्ध्वभेदनत्वावच्छिन्नशक्त<br>
भिद् धातु  घटितं यागनिरूपितरूढिनिरूपकतावच्छेदकं यत्<br>
उद् भिद् समुदायत्वं तद्वत्त्वसत्त्वात्समन्वयः। यौगिके<br>
पाचकादिपदेऽतिव्याप्तिवारणाय समुदायत्वे<br>
रूढिनिरूपकताचछेदकत्वं विशेषणम्। रूढे<br>
गवादिपदेऽतिव्याप्तिवारणाय शक्तपदघटितत्वनिवेशः। योगरूढे<br>
पङ्कजादिपदेऽतिव्याप्तिवारणाय<br>
रूढ्यर्थतावच्छेदकासमानाधिकरणधर्मांविच्छन्नशक्तत्वं<br>
पदविशेषणमिति नृसिंहशास्त्रिप्रदर्शितः पन्थाः। योगरूढिभ्यां<br>
परस्परसहकारेणेति। योगशक्त्या पङ्कजनिकर्तृ उच्यते, रूढ्या<br>
पद्ममुच्यत् ताभ्यां परस्परसहकारेण पङ्काज्जायमानं<br>
पद्ममुच्यत्</p>
<p>{दीपिका}</p>
<p>{अन्वितशक्तिखण्डनम्}</p>
<p>ऽइतरान्विते<br>
शक्तिःऽ इति प्राभाकराः। अन्वयस्य वाक्यार्थतया भानसम्भवात्<br>
अन्वयांशेऽपि शक्तिर्न कल्पनीयेति गौतमीयाः।</p>
<p>१.<br>
रूढिनिरूपकतावच्छेदकमिति समुदायत्वेऽन्वेति।<br>
रूढ्यर्थतावच्छेदकासमानाधिकरणेति धर्मविशेषणम्।</p>
<p>{प्रकाशिका}</p>
<p>यद्यपिऽकार्यान्विते<br>
शक्तिःऽ इति प्राभाकरमतम्, तथापि सिद्धार्थपरवाक्ये<br>
व्युत्पत्तेर्व्यवस्थापितत्वेन तत्साधारण्याय तन्मतं परिष्कृत्य<br>
दर्शयति  इतरान्वित इति। अन्विते शक्तिः इति तु निष्कर्षः।<br>
अयमभिप्रायः</p>
<p>कथञ्चिदुपस्थितानां<br>
पदार्थानां शाब्दबोधवारणाय तद्विषयकशाब्दबोधं प्रति<br>
वृत्तिज्ञानजन्यतदुपस्थितित्वेन हेतुतायाः कल्पनीयतया<br>
अन्वयांशेऽपि शक्तिरपेक्षिता। अन्यथा<br>
तादृशसामान्यकार्यकारणभावभङ्गप्रसङ्गात् । न च<br>
संसर्गविषयताभिन्नतत्तद्विषयताशालिशाब्दबोधं प्रति<br>
वृत्तिज्ञानाधीनतत्तदुपस्थितित्वेन हेतुत्वमास्ताम्, तथा चान्वयांशे<br>
शक्त्यनङ्गीकारेऽपि न क्षतिरिति वाच्यम्। तथा सति<br>
कार्यतावच्छेदकगौरवापत्तेः। एवं चऽअन्वितो घटो घटपदवाच्यःऽ<br>
इत्याकारकशक्तिज्ञानमेव शाब्दबोधप्रयोजकमिति।<br>
केचित्तुइतरान्विते शक्तिरित्यस्य कार्यान्विते शक्तिरित्यर्थमाहुः।</p>
<p>सयुक्तिकं<br>
नैयायिकमतं दर्शयति  अन्वयस्येति। पदार्थसंसर्गस्य<br>
पदसमभिव्याहारबलादेव शाब्दबोधे भानसम्भवात्<br>
तादृशसंसर्गांशेऽपि शक्तिर्न कल्पनीयेति समुदितार्थनिष्कर्षः।<br>
अयमाशयःतत्तद्विषयकशाब्दबुद्धिं प्रति<br>
वृत्तिज्ञानाधीनतत्तदुपस्थितित्वेन अनुगतकार्यकारणभावो न<br>
सम्भवति, शक्तिलक्षणोभयसाधारणस्य वृत्तित्वस्य दुर्वचत्वात् । अपि<br>
तु तच्छक्तपदज्ञानजन्यतदुपस्थितित्वेनैका कारणता।<br>
तल्लाक्षणिकपदज्ञानजन्यतदुपस्थितित्वेन च अपरा कारणता<br>
स्वीकर्तव्या। परस्परतत्तदुपस्थितिजन्यशाब्दबोधे व्यभिचारवारणाय<br>
च तत्तत्कारणाव्यवहितोत्तरत्वं तत्तत्कार्यतावच्छेदककोटौ<br>
निवेशनीयम्। एवं च वृत्त्यनुपस्थितस्यापि पदार्थद्वयसंसर्गस्य</p>
<p>शाब्दबोधोपगमे<br>
व्यभिचारप्रसक्त्या दर्शितद्विविधकार्यकारणभावस्य निष्प्रत्यूहतेति<br>
किमन्वयांशे शक्तिकल्पनेन्</p>
<p>{बालप्रिया}</p>
<p>ननु<br>
ऽइतरान्विते शक्तिः इति प्राभाकराःऽ इत्ययुक्तम्।ऽकार्यान्विते<br>
शक्तिःऽ इत्येव तत्सिद्धान्तातित्याशङ्क्याह  यद्यपि कार्यान्वित<br>
इति। तथापीति।ऽकाश्यां त्रिभुवनतिकलो भूपतिरास्तेऽ<br>
इत्यादौ सिद्धेऽप्यर्थे शब्दप्रयोगात्सिद्धेऽप्यर्थे पदानां शक्तिग्रह<br>
इति पूर्वम्मेव निरूपितत्वात्कृतिसाध्यक्रियान्विते शक्तिरिति न<br>
युक्तमित्यालोच्यऽइतरान्विते शक्तिःऽ इति प्राभाकरैकदेशिनः<br>
परिष्कृतवन्त इति तन्मतमनूद्यत इति भावः। सिद्धपरवाक्येऽपि<br>
पदार्थस्य इतरान्वितत्वमस्तीति इतरान्विते शक्तिरित्युक्तौ<br>
सर्वत्रोपपत्तिरिति। इतरः स्वसमभिव्याहृतपदार्थः तदन्विते शक्तिः<br>
समभिव्याहृतपदार्थश्च कार्यरूपो वा सिद्धरूपो वा। इतरांशस्यापि<br>
पदान्तरेण लाभातन्विते शक्तिरित्येव परिष्करणीयमित्याशयेनाह<br>
अन्विते शक्तिरिति। ननु अन्वयांशस्य<br>
समभिव्याहाररूपाकाङ्क्षालभ्यत्वात्तदंशे शक्तिकल्पनमयुक्तमित्यतः<br>
अन्वयांशे शक्तिं वदतां प्राभाकराणामाशयमुद्घाटयति  अयमभिप्रय<br>
इति। कथञ्चिदुपस्थितानामिति।<br>
पदवृत्तिज्ञानातिरिक्तकारणजन्योपस्थितिविषयाणामित्यर्थः।<br>
पदार्थानामन्वयः शाब्दबोधे भाषत् अन्वयांशे शक्त्यस्वीकारे<br>
अन्वयविषयकपदशक्तिज्ञानरूपकारणाभावातन्वयविषयकः<br>
शाब्दबोधः न स्यादिति भावः। न चेति। घटमानय इत्यत्र<br>
संसर्गताख्यविषयताभिन्ना या घटनिष्ठविषयता तच्छालिशाब्दबोधं<br>
प्रतिऽघटः घटपदशक्यःऽ इत्याकारकवृत्तिज्ञानजन्यघटोपस्थितिः<br>
कारणम्। अन्वयनिष्ठा या संसर्गता तच्छालिशाब्दबोधं प्रति तु<br>
शक्तिज्ञानजन्या अन्वयोपस्थितिर्नापेक्षिता। अन्वयविषयकशाब्दबोधस्य<br>
संसर्गताभिन्नविषयताशालिशाब्दबोधत्वरूपकार्यतावच्छेदकानाक्रान्तत्वादिति<br>
भावः। कार्यतावच्छेदकगौरवापत्तेरिति।<br>
तद्विषयकशाब्दबोधत्वापेक्षया<br>
संसर्गताभिन्नतद्विषयताशालिशाब्दबोधत्वस्य गुरुत्वादिति भावः।<br>
एतन्मते शक्तिग्रहस्याकारमाह  एवञ्चेति। तथा च घटमानयेत्यत्र<br>
घटकर्मत्वयोः कर्मत्वानयनयोः आनयनलोडर्थयोश्चान्वयः<br>
शाब्दबोधे भासत् घटनिष्ठकर्मतानिरूपकमानयनं कार्यमिति<br>
शाब्दबोधात् । तत्र घटपदस्य घटरूपार्थमात्रे शक्तिस्वीकारे<br>
घटकर्मत्वयोर्यः आधेयत्वरूपः संसर्गः तद्वाचकपदाभावात्तस्य<br>
शाब्दबोधे भानं न स्यात् । अतः घटपदस्य<br>
स्वसमभिव्याहृताम्पदार्थकर्मत्वानुयोगिकाधेयत्वरूपसंसर्गविशिष्टघटे<br>
शक्तिः। संसर्गंविशिष्टत्वं च घटस्य संसर्गप्रतियोगित्वरूपम्। तत्र च<br>
कर्मत्वरूपस्येतरपदार्थस्य अम्पदेनैव लाभातनन्यलभ्यस्यैव<br>
शब्दार्थत्वात्कर्मत्वांशे न</p>
<p>घटपदस्य शक्तिः। एवं<br>
अम्पदस्यापि घटप्रतियोगिकत्वोपलक्षितान्वयविशिष्टे कर्मत्वे शक्तिः।<br>
एवं च घटकर्मत्वयोः संसर्गः घटपदअम्पदशक्तिभ्यां लभ्य इति<br>
अन्वयांशः पदशक्त्यैव भासत् एवमम्पदार्थकर्मत्वधात्वर्थानयनयोः<br>
संसर्गोऽपि पदद्वयशक्तिलभ्य इति प्राभाकराशयः।</p>
<p>नैयायिकाशयमाविष्करोति  पदार्थसंसर्गस्येत्यादिना।<br>
प्राभाकरमतेऽपि अं घट इत्यतः शाब्दबोधवारणाय<br>
घटपदाव्यवहितोत्तरवर्त्यम्पदत्वज्ञानं शाब्दबोधकारणमित्यवश्यं<br>
वाच्यम्। तथा च तादृशकारणबलादेव संसर्गांशस्य शाब्दबाधे<br>
भानसम्भवे संसर्गें शक्तिकल्पनं नोचितम्। अनन्यलभ्यस्यैव<br>
शब्दार्थत्वादिति भावः। पदसमभिव्याहारेति। पदसमभिव्याहारो<br>
नाम अव्यवहितोत्तरत्वसम्बन्धेन पदविशिष्टपद  त्वम्। ननु<br>
तद्विषयकशाब्दबोधं प्रति वृत्तिज्ञानजन्यतद्विषयकोपस्थितिः<br>
कारणमिति कार्यकारणभावस्य यथाकथञ्चिदुपस्थितपदार्थान्नां<br>
शाब्दबोधे भानवारणाय स्वीकार्यतया वृत्त्यानुपस्थितस्य संसर्गस्य<br>
शाब्दबोधे कथं भानम्। तथा सति उक्तकार्यकारणभावे<br>
व्यतिरेकव्यभिचारप्रसङ्गातित्यतो नैयायिकानां भावं<br>
स्पष्टीकरोति  अयमाशय इत्यादिना। तथा च पूर्वोक्तः<br>
सामान्यकार्यकारणभावः न सम्भवति, शक्तिलक्षणोभयसाधारणस्य<br>
वृत्तित्वस्य दुर्वचत्वात् ।<br>
अतस्तदर्थविषयकशक्तिज्ञानजन्यतदर्थोपस्थितिः<br>
तदर्थविषयकशाब्दबोधे कारणम्।<br>
तदर्थिविषयकलक्षणाज्ञानजन्यतदर्थोपस्थितिः<br>
तदर्थविषयकशाब्दबोधे कारणमिति कार्यकारणभावद्वयं<br>
कल्पनीयम्। एवमपि यत्र घटविषयकशक्तिज्ञानजन्यघटोपस्थित्या<br>
घटविषयकशाब्दबोधः तत्र<br>
घटविषयकलक्षणाज्ञानजन्यघटोपस्थितिरूपकारणाभावात्यत्र<br>
लक्षणाज्ञानजन्यघटोपस्थित्या शाब्दबोधः तत्र<br>
शक्तिज्ञानजन्यतदुपस्थितिरूपकारणाभावाच्च कारणाभावेऽपि<br>
कार्योत्पत्तिरूपः व्यतिरेकव्यभिचारो भवतीति तद्वारणाय<br>
कार्यतावच्छेदककोटावव्यवहितोत्तरत्वं निवेश्य<br>
तद्विषयकशक्तिज्ञानजन्यतदुपस्थित्यव्यवहितोत्तरशाब्दबोधं</p>
<p>प्रति<br>
तद्विषयकलक्षणाज्ञानजन्यतदुपस्थितिः कारणमिति कार्यकारणभावो<br>
वक्तव्यः। लक्षणाज्ञानाधीनशाब्दबोधस्य</p>
<p>शक्तिज्ञानजन्योपस्थित्यव्यवहितोत्तरत्वरूपकार्यतावच्छेदकानाक्रान्ततया<br>
तत्र शक्तिज्ञानजन्योपस्थित्यभावेऽपि न व्यतिरेकव्यभिवारः।<br>
कारणाभावेऽपि तत्कार्यतावच्छेदकविशिष्टस्योत्पत्तावेव<br>
व्यतिरेकव्यभिचारदोषात् । तथा च अन्वयविषयकशाब्दबोधस्य<br>
शक्तिलक्षणाज्ञानजन्योपस्थित्युत्तरत्वाभावेन<br>
द्विविधकार्यतावच्छेदकानाक्रान्ततया तत्र द्विविधकारणाभावेऽपि न<br>
व्यतिरेकव्यभिचारप्रसङ्गः। अतः कार्यकारणभावे व्यभिचारभिया<br>
नान्वयांशे शक्ति कल्पनीयेति भावः।</p>
<p>वृत्तित्वस्य<br>
दुवचत्वादिति। न च शक्तिलक्षणान्यतरत्वमेव वृत्तित्वं सुवचमिति<br>
वाच्यम्। तद्भिन्नभिन्नत्वं ह्यन्यतरत्वम्। तथा च<br>
भेदद्वयावच्छिन्नभेदवत्वं तत् । भेदद्वयत्वं च<br>
एकभेदविशिष्टापरभेदत्वम्। तथा च भेदयोर्विशेष्यविशेषणभावे<br>
विनिगमनाविरहात्<br>
शक्तिभेदविशिष्टलक्षणाभेदावच्छिन्नप्रतियोगिकभेदवत्त्वं वा<br>
लक्षणाभेदविशिष्टशक्तिभेदावच्छिन्नप्रतियोगिताकभेदवत्त्वं वा<br>
लक्षणाभेदविशिष्टशक्तिभेदावच्छिन्नप्रतियोगिताकभेदवत्त्वं वा<br>
अन्यतरत्वमित्यत्र विनिगमनाविरहेण तदुभयावच्छिन्नवृत्तिज्ञानस्य<br>
कारणताद्वयं कल्पनीयमिति एककार्यकारणभावो न सम्भवति<br>
इत्याशयात् । तथा च अन्वयांशः आकाङ्क्षालभ्य एवेति स्थितम्।</p>
<hr>
<p>{तर्कसङ्ग्रहः}</p>
<p>{आकाङ्क्षादिनिरूपणम्}</p>
<p>{आन्ट्स्_६०     आकाङ्क्षा योग्यता सन्निधिश्च वाक्यार्थज्ञानहेतुः । पदस्य पदान्तरव्यतिरेकप्रयुक्तान्वयाननुभावकत्वमाकाङ्क्षा । अर्थाबाधो योग्यता । पदानामविलम्बेनोच्चारणं सन्निधिः ॥}</p>
<p>{आन्ट्स्_६१     आकाङ्क्षादिरहितं वाक्यमप्रमाणम् । यथा गौरश्वः पुरुषो हस्तीति न प्रमाणमाकाङ्क्षाविरहात् । अग्निना सिञ्चेदिति न प्रमाणं योग्यताविरहात् । प्रहरे प्रेहरेऽसहोच्चारितानि गामानयेत्यादिपदानि न प्रमाणं सन्निध्यभावात् ॥}</p>
<p>आकाङ्क्षा योग्यता<br>
सन्निधिश्च वाक्यार्थज्ञानहेतुः। पदस्य<br>
पदान्तरव्यतिरेकप्रयुक्तान्वयाननुभावकत्वमाकाङ्क्षा। अर्थाबाधो<br>
योग्यता। पदानामविलम्बेनोच्छारणं सन्निधिः। आकाङ्क्षादिरहितं<br>
वाक्यं न प्रमाणम्। यथा गौरश्वः पुरुषो हस्ती इति वाक्यं न<br>
प्रमाणम्। आकाङ्क्षाविरहात् । अग्निना सिञ्चतीति वाक्यं न प्रमाणम्।<br>
योग्यताविरहात् । प्रहरे प्रहरेऽसहोच्चरितानि गामानय<br>
इत्यादिपदानि न प्रमाणं सान्निध्याभावात् ।</p>
<p>{दीपिका}</p>
<p>आकाङ्क्षेति।<br>
आकाङ्क्षादिज्ञानमित्यर्थंः। अन्यथा आकाङ्क्षादिभ्रमात्शाब्दभ्रमो न<br>
स्यात् । आकाङ्क्षां लक्षयति  पदस्येति। योग्यतालक्षणमाह  अर्थेति।<br>
सन्निधिलक्षणमाह  पदानामिति। अविलम्बेन पदार्थोपस्थितिः<br>
सन्निधिः। उच्चारणं तु तदुपयोगितयोक्तम्। गौरश्व इति। घटः<br>
कर्मत्वमित्यपि अनाकाङ्क्षोदाहरणं द्रष्टव्यम्।</p>
<p>{प्रकाशिका}</p>
<p>आकाङ्क्षादिरहितपदसमुदायात्शाब्दबोधवारणाय<br>
आकाङ्क्षादेः शाब्दबोधहेतुत्वमभिहितं मूलकृता। तच्च<br>
नवीनमते न सम्भवतीति तज्ज्ञानस्य हेतुतामाह<br>
आकाङ्क्षादिज्ञानमिति। आदिना योग्यतापरिग्रहः। अन्यथा</p>
<p>आकाङ्क्षादे<br>
शाब्दबोधहेतुत्व् मूले मदस्येत्यादि। यत्पदस्य<br>
यत्पदाभावपप्रयुक्तमन्वयबोधाजनकत्वं तत्पदसमभिव्याहृततत्पदत्वं<br>
आकाङ्क्षेत्यर्थः। प्रयुक्तत्वं चऽकारणाभावात्कार्याभावःऽ इति<br>
प्रतीतिसाक्षिकः स्वरूपसम्बन्धविशेषः। अजनकत्वान्तं परिचारकम्।<br>
एकपदार्थेऽपरपदार्थवत्त्वं योग्यतेति मते<br>
संशयनिश्चयसाधारणतत्तज्ञानत्वावच्छिन्नं शाब्दधीहेतुः।<br>
बाधनिश्चयाभाबो योग्यतेति नवीनमते तु स्वरूपसत्येव योग्यता<br>
तद्धेतुरिति दिक् ।</p>
<p>{बालप्रिया}</p>
<p>तच्च नवीनमते न सम्भवतीति।<br>
आकाङ्क्षायाः शाब्दबोधहेतुत्वे यत्र आकाङ्क्षा नास्ति, परं तु<br>
आकाङ्क्षा अस्तीति भ्रमोऽस्ति तत्र शाब्दबोध इष्यमाणो न स्यात् ।<br>
आकाङ्क्षाज्ञानस्य हेतुत्वे तु आकाङ्क्षाविरहेऽपि<br>
तद्विषयकभ्रमात्मकज्ञानात्शाब्दबोध उपपद्यत इति भावः। एवं<br>
योग्यतायाः शाब्दबोधहेतुत्वे योग्यताविरहेऽपि<br>
योग्यताभ्रमाच्छाब्दबोधो न स्यात् । अतो यौगयताज्ञानस्य<br>
शाब्दबोधहेतुत्वु वक्तव्यमिति भावः। यत्पदस्येति। यत्पदस्य<br>
घटपदस्य अम्पदाभावप्रयुक्तं घटनिष्ठं कर्मत्वं<br>
इत्याकारकशाब्दबोधाजनकत्वमिति घटपदस्य<br>
अम्पदसमभिव्याहृतत्वमाकाङ्क्षा। कारणाभावात्कार्याभाव इति।<br>
अम्पदरूपकारणाभावात्शाब्दबोधरूपकार्याभाव इत्यर्थः।<br>
अजनकत्वान्त परिचायकमिति। तथा च<br>
तत्पदसमभिव्याहृततत्पदत्वमेवाकाङ्क्षा।<br>
कीदृशपदसमभिव्याहृतकीदृशपदत्वमिति जिज्ञासायां यत्पदेऽसति<br>
यत्पदं न बोधजनकं तत्समभिव्याहृतत्वमिति</p>
<p>ज्ञापनाय<br>
अजनकान्तमुक्तं न तु तदपि लक्षणघटकम्, प्रयोजनाभावादिति<br>
भावः। परिचायकत्वं च लक्षणाघटकत्वे सति<br>
लक्षणघटकपदार्थज्ञापकत्वम्। एकपदार्थ इत्यादि।<br>
स्वघटकैकपदप्रतिपाद्यर्थविशिष्टापरपदार्थप्रतिपादकत्वं योग्यता।<br>
स्वं पयसा सिञ्चतीति वाक्यं तद्घटकमेकपदं पयसेति पदं<br>
तत्प्रतिपाद्योर्ऽथः पयः करणकत्वं तद्विशिष्टेऽपरपदार्थः सेकः<br>
तत्प्रतिपादकत्वं पयसा सिञ्चतीति वाक्येऽस्तीति तादृशवाक्यस्य<br>
योग्यता। एतादृशयोग्यताविषयकं संशयात्मकं निश्चयात्मकं वा<br>
ज्ञानं शाब्दबोधहेतुः। एकपदार्थे<br>
अपरपदार्थवत्त्वाभावरूपबाधविषयकनिश्चयाभावो योग्यतेति<br>
नव्यमते तु बाधिनिश्चयाभावरूपयोग्यता प्रतिबन्धकाभावविधया<br>
स्वरूपतः सती हेतुः न तु तादृशयोग्यताज्ञानं कारणमिति भावः।</p>
<p>नन्वेकपदार्थेऽपरपदार्थवत्त्वं योग्यतेति पक्षे यत्र<br>
वाक्यार्थोऽपूर्वः तत्र पूर्वं तादृशयोग्यताज्ञानस्यासम्भवः।<br>
बाधनिश्चयाभावो योग्यतेति मते तस्य शाब्दबुद्धिं प्रति<br>
कारणत्वकल्पनमनावश्यकम्। तद्वत्तबुद्धिं प्रति तदभाववत्तानिश्चयः<br>
प्रतिबन्धक इति सामान्यप्रतिबध्यप्रतिबन्धकभावेनैव निर्वाहात्<br>
इत्यत आह  दिगिति। ततद्वाक्यघटकतत्तत्पदार्थस्मरणे सति<br>
क्वचिन्निश्चयरूपं क्वचित्संशयरूपं वा योग्यताज्ञानं सम्भवति।<br>
भूतले घट इति प्रात्यक्षिकनिश्चयोत्तरं जायमाने शाब्दबोधे<br>
तादृशप्रात्यक्षिकनिश्चयात्मकं योग्यताज्ञानं कारणम्। यत्र तु<br>
वाक्यार्थोऽपूर्वःऽनद्यास्तीरे पञ्च फलानि सन्तिऽ इतयादौ तत्र<br>
संशयात्मकं योग्यताज्ञानं कारणम्। अतःप्रथमपक्षे न दोषः।<br>
तद्वत्ताज्ञानसामान्ये तदभावनिश्चयत्वेन सामान्यप्रतिबन्धकता न<br>
सम्भवति। घटाभाववत्भूतलमिति निश्चयोत्तरमपि<br>
ऽघटप्रकारकभूतलविशेष्यकचाक्षुषं मे जायताम्ऽ इति<br>
इच्छाबलात्घटवद्भूतलमिति चाक्षुषज्ञानोत्पत्त्या<br>
व्यभिचारप्रसङ्गात् । अपि तु<br>
तद्विषयकचाक्षुषेच्छाविरहविशिष्टतदभावनिश्चयत्वेन विशिष्यैव<br>
प्रतिबध्यप्रतिबन्धकभावो वक्तव्यः। आहार्यानुमितेरनङ्गीकारात्<br>
अनुमितिं प्रति तदभावनिश्चयप्रतिबन्धकतायामिच्छाविरहो न<br>
निवेश्यत इति तत्प्रकारकानुमितिं प्रति<br>
तदभावनिश्चयप्रतिबन्धकतायामिच्छाविरहो न निवेश्यत इति<br>
तत्प्रकारकानुमितिं प्रति तदभावप्रकारकनिश्चत्वेन पृथगेव<br>
प्रतिबन्धकता। एवमेव शाब्दबोधेऽपि पृथगेव प्रतिबन्धकत्वं<br>
कल्पनीयमिति बाधनिश्चयाभावरूपयोग्यतायाः<br>
शाब्दबोधकारणत्वमवश्यकल्पनीयमिति। द्वितीयपक्षेऽपि न दोष<br>
इति भावः।</p>
<hr>
<p>{तर्कसङ्ग्रहः}</p>
<p>{आन्ट्स्_६२     वाक्यं द्विविधम् । वैदिकं लौकिकं च । वैदिकमीश्वरोक्तत्वात्सर्वमेव प्रमाणम् । लौकिकं त्वाप्तोक्तं प्रमाणम् । अन्यदप्रमाणम् ॥}</p>
<p>{आन्ट्स्_६३     वाक्यार्थज्ञानं शब्दज्ञानम् । तत्करणं शब्दः ॥}</p>
<p>वाक्यं द्विविधम्<br>
वैदिकं लौकिकं चेति। वैदिकमीश्वरोक्तत्वात्सर्वमपि<br>
प्रमाणम्। लौकिकं तु आप्तवाक्यं प्रमाणम्। अन्यदप्रमाणम्।<br>
वाक्यार्थज्ञानं शाब्दज्ञानम्। तत्करणं शब्दः। एवं यथार्थानुभवो<br>
निरूपितः।</p>
<p>{इति तर्कसङ्ग्रहे<br>
शब्दपरिच्छेदः}</p>
<p>{दीपिका}</p>
<p>वाक्यं विभजते<br>
वाक्यमिति। वैदिकस्य विशेषमाह  वैदिकमीश्वरोक्तत्वातदिति।</p>
<p>{वेदपौरुषेयत्वम्}</p>
<p>ननु वेदस्य<br>
अनादित्वात्कथमीश्वरोक्तत्वमिति चेत् न् ऽवेदः पौरुषेयः<br>
वाक्यसम्हत्वात्भारतादिवत्ऽ इत्यनुमानेन पौरुषेयत्वसिद्धेः।<br>
न च स्मर्यमाणकर्तृकत्वमुपाधिः, गौतमादिभिः शिष्यपरम्परया<br>
वेदेऽपि सकर्तृकत्वस्मरणेन साधनव्यापकत्वात् ।<br>
ऽतस्मात्तेपानात्त्रयो वेदा अजायन्तऽ इति श्रुतेश्च्</p>
<p>ननु वर्णाः नित्याः, स<br>
एवायं गकार इति प्रत्यभिज्ञाबलात् । तथा च कथ वेदस्य<br>
अनित्यत्वमिति चेत् न् ऽउत्पन्नो गकारः, विनष्टो गकारःऽ<br>
इत्यादिप्रतीत्या वर्णानामनित्यत्वात्,ऽसोऽयं गकारःऽ इति<br>
प्रत्यभिज्ञायाःऽसेयं दीपज्वालाऽ इतिवत्साजात्यावलम्बनत्वात् ।<br>
वर्णानां नित्यत्वेऽप्यानुपूर्वीविशिष्टवाक्यस्य अतित्यत्वाच्च् तस्मात्<br>
ईश्वरोक्ताः वेदाः।</p>
<p>{प्रकाशिका}</p>
<p>मीमांसकः शङ्कते  नन्विति। वेदस्य<br>
ईश्वरोक्तत्वमनुमानेन व्यवस्थापयति  वेद इति। ननु<br>
ऽअष्टादशपुराणानां कर्ता सत्यवतीसुतःऽ इत्यादि प्रमाणबलेन<br>
भारतादौ कर्ता उपलभ्यत् न हि तथा वेद् तथा च<br>
स्मर्यमाणकर्तृकत्वस्य भारतादौ साध्यव्यापकत्वेन पक्षे<br>
साधनाव्यपकत्वेन च उपाधित्वात्कथमिदमनुमानं</p>
<p>साधकं<br>
भेवदित्याशङ्कते  न चेति। गौतमादिभिःशिष्यपरम्परया वेदे<br>
कर्तुंरूपदेशे विवदन्तं प्रत्याह  तस्मादिति।</p>
<p>स एवाय गकार इति।<br>
अत्र एतत्कालिकगकारे पूर्वकालिकगकाराभेदो भासत् स च<br>
वर्णानामनित्यत्वे न सम्भवतीति भावः। अनित्यत्वादिति। तर्हि<br>
प्रत्यभिज्ञाविरोध इत्यत आह  सोऽयमिति।<br>
उत्पत्तिविनाशप्रत्यययोरन्यार्थकत्वकल्पनापेक्षया तत्प्रत्ययस्य<br>
तथात्वकल्पने लाघवमिति हदयम्।ऽअग्निमीलेऽ इत्यादौ आनुपूर्वीं<br>
आकारोत्तरगकारोत्तरनत्वादिरूपा।<br>
तत्रोत्तरत्वमव्यवहितोत्तरक्षणवृत्तित्वं वाच्यम्। इत्थं च वर्णनां<br>
अतित्यत्वानङ्गीकारेऽप्यनित्यक्षणघटिताया आनुपूर्व्या अनित्यत्वात्<br>
तद्विशिष्टवाक्यसमुदायत्मकवेदस्य त्वदभिमतमनित्यत्वं न<br>
सिध्यतीति वर्णानामनित्यत्वमेवोचितमित्याहवर्णानामिति।</p>
<p>{बालप्रिया}</p>
<p>मीमांसक इति।<br>
वेदापौरुषेयत्ववादीति शेषः। व्यवस्थापयतीति। साधयतीत्यर्थः।<br>
दीपिकायां पौरुषेयत्वसिद्धेरिति। तथा चोक्तानुमानेन वेदानां<br>
पुरुषनिर्मितत्वसिद्ध्या अनादित्वमसिद्धम्। अतोऽनादित्वात्<br>
कथमीश्वरोक्तत्वमिति शङ्काया नावसर इति भावः।<br>
उपाधित्वादिति। यत्रयत्र पौरुषेयत्वं भारतादौ तत्र<br>
स्मर्यमाणकर्तृकत्वमस्तीति स्मर्यमाणकर्तृकत्वस्य<br>
पौरुषेयत्वरूपसाध्यव्यापकत्वम्  यत्र साधनं वाक्यसमूहत्वमस्ति<br>
पक्षे वेदे तत्र स्मर्यमाणकर्तृकत्वं नास्तीति तस्य<br>
साधनाव्यापकत्वम्। अतः स्मर्यभाणकर्तृकत्वमुपाधिरिति उक्तानुमानं<br>
सोपाधिकत्वात्दुष्टमिति कथं पौरुषेयत्वसाधकमित्यर्थः।<br>
गोतमादिभिरिति। गोतमः स्वशिष्याय वेदाः सकर्तृका<br>
इत्युपदिदेश, सोऽपि स्वशिष्याय तथोपदिदेशेत्येवं<br>
शिष्यपरम्परया गौतमीयाः वेदानां सकर्तृकत्वं स्मरन्ति। तथा च<br>
स्मर्यमाणकर्तृकत्वस्य पक्षवृत्तितया साधनाव्यापकत्वाभावात्<br>
नोपाधित्वमिति दीपिकोक्तं न सङ्गच्छत् गोतमादयः<br>
तथोपदिदिशुरित्यत्र प्रमाणाभावातिति शङ्काया अर्थः।<br>
तस्मादितीति। तेपानात्तपः कुर्वत ईश्वरात्त्रयो वेदा<br>
अजायन्तेति श्रुत्यर्थः। तथा च अनया श्रुत्यैव<br>
वेदानामीश्वरसृष्टत्वरूपं पौरुषैयत्वं प्रमितमिति अनुमानस्य<br>
नापेक्षेति भावः।</p>
<p>अनित्यत्वे न<br>
सम्भवतीति। यदि वर्णाः उत्पत्तिविनाशवन्तः तर्हि<br>
पूर्वकालिकगकारस्य नष्टत्वातेतत्कालिकगकारे तदभेदावगाहिनी<br>
प्रत्यभिज्ञा न सङ्गच्छेतेति भावः। ननु<br>
वर्णानामुत्पत्तिविनाशावगाहिप्रतीतिबलातुत्पत्तिविनाशवत्त्वे सिद्धे<br>
पूर्वोत्तरकालिकगकारयोरभेदासम्भवात्ऽसोऽयं गकारःऽ इति<br>
प्रत्यभिज्ञा नाभेदमवगाहत् अपि तु तज्जातीयत्वम्।<br>
पूर्वकालिकगकारवृत्तिगत्वजातिमानेतत्कालिकगकार इति<br>
प्रतिज्ञाया अर्थः इति दीपिकोक्तं न युज्यत्ऽसोऽयं गकारऽ इति<br>
प्रत्यभिज्ञया गकारयोरभेदे सिद्धे तद्विरोधात्ऽउत्पन्नो गकारः,<br>
विनष्टो गकारऽ इति प्रतीतिः न गकारे उत्पत्तिं विनाशं वा<br>
अवगाहते, अपि तु वर्णव्यञ्जकवायुविशेषसंयोगादिगतस्य<br>
उत्पत्तेर्विनाशस्य च वर्णे आरोपमात्रमित्यपि वक्तुं शक्यत्वात् । अथ वा<br>
उत्पन्न इत्यस्य अभिव्यक्त इति विनष्ट इत्यस्य नाभिव्यक्त इति<br>
चार्थ इत्यपि वक्तुं शक्यत्वात् । तथा च वर्णनित्यत्वं<br>
निर्बाधमित्याशङ्क्याह  उत्पत्तिविनाशप्रत्यययोरिति। उत्पन्नो<br>
गकारः विनष्टो गकारः इति प्रतीत्योरित्यर्थः।<br>
अन्यार्थकत्वकल्पनेति। अभिव्यक्त्याद्यर्थकत्वकल्पनमपेक्ष्येत्यर्थः।</p>
<p>{दीपिका}</p>
<p>{स्मृत्याचारयोः<br>
प्रामाण्यम्}</p>
<p>मन्वादिस्मृतीनां<br>
आचाराणां च वेदमूलकतया प्रामाण्यम्। स्मृतिमूलवाक्यानां<br>
इदानीमनध्ययनात्तन्मूलभूता काचित्शाखा उत्सन्नेति कल्प्यत्<br>
ननु पठ्यमानवेदवाक्योत्सादनस्य कल्पयितुमशक्यतया<br>
विप्रकीर्णवादस्यायुक्तत्वात्नित्यानुमेयो वेदो मूलमिति चेत्<br>
न्  तथा सति कदापि वर्णानुपूर्वीज्ञानाभावेन बोधकत्वासम्भवात् ।</p>
<p>{प्रकाशिका}</p>
<p>यद्यपि स्मृत्यादीनां<br>
आप्तोक्तत्वादेव प्रमाणत्वं सिध्यति तत्कर्तृमन्वादीनामाप्तत्वात्,<br>
तथापि तेषामाप्तत्वे विप्रतिपन्नं प्रत्याह  मन्वादीति।<br>
आचाराणामिति। आचारप्रतिपादकशिष्टवाक्यानामित्यर्थः। एतेन<br>
प्रमाणविभागव्याघातशङ्का निरस्ता। वेदार्थं ज्ञात्वैव मन्वादिभिः<br>
तदर्थकस्मृत्यादीनि विरचितानि। अतस्तेषां प्रामाण्यमिति मन सि<br>
कृत्वाह  वेदमूलकतयेति। ननु तर्हि स वेदः कुतो नोपलभ्यत<br>
इत्यत आह  स्मृतिमूलेति।</p>
<p>तन्मूलेत्यादि।<br>
स्मृत्यादिमूलभूता काचित्शाखा पाठतः परिभ्रष्टेत्यनुमीयत<br>
इत्यर्थः। वाक्योत्सादनस्य  वाक्योच्छेदस्य् ननु<br>
समानानुपूर्वीकवेदपाठस्य सम्प्रदायसिद्धत्वात्तादृशवेदे<br>
कतिपयवाक्योच्छेदस्य कल्पयितुमशक्यत्वेऽपि पठ्यमानवेद एव<br>
विशकलिततया विद्यमानवाक्यानां स्मृतिमूलत्वमस्तीत्यताह<br>
विप्रकीर्णेति। अयुक्तत्वादिति। स्मृत्यादिसमानार्थकवाक्यानां<br>
पठ्यमानवेदेऽनुपलम्भादिति भावः। नित्यानुमेय इति।<br>
नित्योऽनुमेयरूप इत्यर्थः। वर्णानुपूर्वीज्ञानाभावेनेति।<br>
तादृशज्ञानस्यापिशाब्दबोधहेतुत्वात् । अन्यथा नदीदीनादिशब्दैः<br>
अर्थविशेषबोधानापत्तिरिति भावः।</p>
<p>{बालप्रिया}</p>
<p>ननु आचारस्य<br>
वेदमूलकतया प्रमाणत्वाङ्गीकारं कृतिरूपस्याचारस्य विभक्तेषु<br>
प्रत्यक्षादिषु चतुर्षु प्रमाणेष्वनन्तर्गततया अतिरिक्तप्रमाणत्वापत्तौ<br>
चतुर्धा प्रमाणविभजनमसङ्गतमित्यतो व्याचष्टै<br>
आचारप्रतिपादकेति। आचारस्य अनुष्ठानस्य बोधकानि यानि<br>
शिष्टानां वाक्यानि तेषामित्यर्थः। एतेनेति।<br>
आचारपदस्योक्तवाक्यपरतयाव्याख्यानेनेत्यर्थः। वेदार्थं ज्ञात्वैवेति।<br>
तथा च वेदार्थज्ञानपूर्वकं विरचितत्वं वेदार्थज्ञानजन्यत्वं वा<br>
वेदमूलकत्वमित्युक्तं भवति।</p>
<p>{दीपिका}</p>
<p>{शब्दस्यानुमानान्तर्भावरवण्डनम्।}</p>
<p>ननुऽएतानि<br>
पदानि स्मारितार्थसंसर्गवन्ति आकाङ्क्षादिमत्पदकदम्बकत्वात्<br>
गामानय दण्डेनेति मद्वाक्यवत्ऽ इत्यनुमानादेव<br>
संसर्गज्ञानसम्भवात्शब्दो न प्रमाणान्तरमिति चेत् न्<br>
अनुमित्यपेक्षया विलक्षणस्य शाब्दज्ञानस्यऽशब्दात्प्रत्येमिऽ<br>
इत्यनुव्यवसायसाक्षिकस्य सर्वसम्मतत्वात् ।</p>
<p>{प्रकाशिका}</p>
<p>शब्दस्य पृथक्<br>
प्रमाणत्वमनङ्गीकुर्वतां वैशेषिकाणां मतं दूषयितुमुपन्यस्यति<br>
नन्वेतानीत्यादिना। एतानि पदानि  घटमानय इत्यादिपदानि।<br>
स्मारितार्थसंसर्गवन्तीति। स्मारितार्थसंसर्गज्ञानपूर्वकाणीत्यर्थः।<br>
संसर्गे तात्पर्यविषयत्वं निवेशनीयम्। तेन संसर्गान्तरमादाय<br>
नार्थान्तरता। आकाङ्क्षादीत्यादिना योग्यतासत्योः परिग्रहः।<br>
आकाङ्क्षादिरहिते पदकदम्बके व्यभिचारवारणाय आकाङ्क्षादीति।<br>
सर्वसम्मतत्वादिति। तथा च कार्यवैलक्षण्यानुरोधेन शब्दः<br>
प्रमाणान्तरमिति भावः।</p>
<p>{बालप्रिया}</p>
<p>स्मारितार्थसंसर्गज्ञानपूर्वकाणीत्यर्थ इति।<br>
घटमानयेत्यादिवाक्यघटकघटादिपदैः स्मारिताः<br>
तादृशपदजन्यस्मृतिविषयभूताः ये पदार्थाः तेषां यः संसर्गः<br>
तद्बिषयकज्ञानपूर्वकाणीत्यर्थः। तथा च स्मारितार्थज्ञानपूर्वकत्वं<br>
साध्यम्। साध्यघटकं यत्ज्ञानं तत्ऽअर्थं बुद्ध्वा शब्दरचनाऽ<br>
इति न्यायसिद्धं शब्दरचनाहेतुभूतं वक्तृगतं ज्ञानं,<br>
तज्जन्यत्वात्मकं तत्पूर्वकत्वं घटमानयेत्यादिवाक्यघटकपदेषु<br>
वर्तत् न चैवमपि वाक्यार्थज्ञानपूर्वकत्वस्य वाक्यार्थज्ञानस्य वा<br>
साध्यत्वेऽपि संसर्गरूपस्य वाक्यार्थस्यासाध्यत्वात्वाक्यार्थज्ञानस्य<br>
कथमनुमितिरूपत्वम्, तदभावे कथं तज्जनकवाक्यस्यानुमानविधया<br>
प्रमाणत्वमिति वाच्यम्। संसर्गविषयकत्वविशिष्टज्ञानस्य साध्यत्वेन<br>
विधेयकोटिप्रविष्टस्य संसर्गस्यापि साध्यत्वात् ।<br>
संसर्गान्तरमादायेति। घटमानयेत्यादौ घटकर्मत्वयोः<br>
कर्मत्वानयनयोश्च<br>
तात्पर्याविषयकालीकसंसर्गज्ञानपूर्वकत्वसिद्धिप्रयुक्तस्यार्थान्तरस्य<br>
वारणाय संसर्गे तात्पर्यविषयत्वं विशेषणमिति भावः। पदार्थे</p>
<p>स्मारितत्वविशेषणस्य<br>
प्रयोजनमित्थमुक्तं मुक्तावलीप्रभायाम्&rsquo;नैयायिकमते<br>
घटमित्यादिवाक्यजन्ये आधेयतासम्बन्धेन<br>
घटप्रकारककर्मत्वविशिष्यकशाब्दबोधेऽघटमिति वाक्यम्<br>
घटपदार्थम्प्रकारकाधेयत्वसंसर्गकाम्पदार्थविशेष्यकप्रतीतीच्छया<br>
उच्चरितम्ऽ इत्याकारकं पदार्थत्वेन<br>
पदार्थावगाहितात्पर्यज्ञानमेव कारणम्। तथा<br>
चाम्पदार्थविशेष्यकाधेयतासंसर्गकघटपदार्थप्रकारकज्ञानस्यापि<br>
तात्पर्यविषयपदार्थसंसर्गज्ञानरूपतया<br>
तादृशज्ञानपूर्वकत्वसिद्धिमादायार्थान्तरम्। कर्मन्त्वम्<br>
आधेयतासम्बन्धेन घटविशिष्टमिति<br>
घटत्वावच्छिन्नघटीयत्वेनाधेयतासंसर्गकज्ञानस्यैवाभिमतत्वात् ।<br>
अतःस्मारितत्वं पदार्थविशेषणम्<br>
पदनिरूपितवृत्तिज्ञानजन्योपस्थितिविषयतावच्छेदकत्वोपलक्षितधमार्वच्छिन्न<br>
इत्यर्थः। एवं चाम्पदार्थः</p>
<p>आधेयत्वसम्बन्धेन<br>
घटपदार्थविशिष्ट इति ज्ञानस्य घटपदार्थत्वविशिष्टीयत्वेन<br>
आधेयतासंसर्गावगाहित्वेऽपि<br>
निरुक्तविषयतावच्छेदकत्वोपलक्षितघटत्वाद्यवच्छिन्नीयत्वेन<br>
आधेयत्वानवगाहित्वान्नार्थान्तरप्रसक्तिः&rsquo;इति। दिनकर्यामपि &lsquo;तात्पर्यज्ञाने इतरपदार्थस्येतरपदार्थत्वेन प्रवेशात्<br>
घटत्वादिना स्मृतस्य संसर्गोन सिध्येततः समारितेति&rsquo;इति<br>
सङ्क्षिप्योक्तमत्रानुसन्धेयम्। आकाङ्क्षादिरहिते पदकदम्बक<br>
इति। घटः कर्मत्वमानयनं कृतिरित्यादौ।<br>
कार्यवैलक्ष्ण्यानुरोधेनेति। कार्यमत्रानुव्यवसयः अनुमितिस्थले<br>
अनुमिनोमीत्याकारकः शाब्दबोधस्थपले</p>
<p>शब्दात्<br>
प्रत्येमीत्येकारकः। अथ वा कार्यमनुमितिः शाब्दबोधश्च<br>
तयोर्विंलक्षणत्वानुसारेणेत्यर्थः।</p>
<p>{दीपिका}</p>
<p>{अर्थापत्यादीनां<br>
प्रमाणान्तरत्वनिरासः}</p>
<p>ननु अर्थापत्तिरपि<br>
प्रमाणान्तरमस्ति,ऽपीनो देवदत्तो दिवा न भुङ्क्तेऽ इति दृष्टे<br>
श्रुते वा पीनत्वान्यथानुपपत्त्या रात्रिभोजनमर्थापत्त्या कल्प्यत<br>
इति चेत् न् ऽदेवदत्तो रात्रौ भुङ्क्ते दिवाभुञ्जानत्वे सति<br>
पीनत्वात्ऽ इत्यनुमानेनैव रात्रिभोजनस्य सिद्धत्वात् ।<br>
शतेपञ्चाशदिति सम्भवोऽप्यनुमानमव्ऽइह वटे यक्षस्तिष्ठतिऽ<br>
इत्यैतिह्यमपि अज्ञातमूलवक्तृकशब्द एव् चेष्टापि शब्दानुमानद्वारा<br>
व्यवहारहेतुरिति न प्रमाणान्तरम्। तस्मात्<br>
प्रत्यक्षानुमानोपमानशब्दाः चत्वार्येव प्रमाणानि।</p>
<p>{इति दीपिकायां<br>
शब्दपरिच्छेदः}</p>
<p>{प्रकाशिका}</p>
<p>मीमांसकः<br>
शङ्कते  नन्विति।ऽदिवा न भुङ्क्तेऽ इत्यर्थे दृष्टे  प्रत्यक्षतो<br>
ज्ञाते, श्रुते  शब्दादवगत् एतेन दृष्टार्थापत्तिः<br>
श्रुतार्थापत्तिश्चेत्यर्थापत्तिद्वैविध्यं सूचितम्।<br>
पीनत्वान्यथानुपपत्त्येति। पीनत्वस्यरात्रिभोजनं<br>
विनानुपपत्त्येत्यर्थः। अत्रेदमवधेयम्  यद्विना यदनुपपन्नं<br>
तत्तदुपपादकमिति रात्रिभोजनमुपपादकम्, पीनत्वमुपपाद्यम्,<br>
उपपादकज्ञानं फलम्, उपपाद्यज्ञानं करणम्।<br>
फलकरणयोरर्थापत्तिशब्दो वर्तत् फलेऽअर्थस्य आपत्तिः कल्पनाऽ<br>
इति व्युत्पत्त्या। करणे तुऽअर्थस्य आपत्तिः कल्पना यस्मात्ऽ इति<br>
व्युत्पत्त्येति। व्यतिरेक्यनुमानेनैव गतार्थत्वातर्थापत्तेः<br>
प्रमाणान्तरत्वमनुचितमिति समाधत्तेदेवदत्त इति।<br>
दिवामात्रभोजिनि पीन्ने व्यभिचारवारणाय सत्यन्तम्।<br>
अहोरात्राभोजिन्यपीन्ने व्यभिचारवारणाय विशेष्यम्। तच्च<br>
योगाद्यजन्यपीनत्वपरम्। तेन भोजनशून्ये योगिनि पीने न<br>
व्यभिचारः।</p>
<p>सम्भवैतिह्ययोरतिरिक्तप्रमाणत्वं वदतां पौराणिकानां मतं<br>
दूषयति  शते पञ्चाशदित्यादिना। अनुमानमेवेति। अनुमानमेव, न<br>
तु प्रमाणान्तरमित्यर्थः। शतवानित्युक्ते पञ्चाशद्वानिति ज्ञानं<br>
सम्भवति तस्यानुमानेनैव निर्वाहात् । शतस्य<br>
पञ्चाशद्व्याप्यत्वादिति भावः। अज्ञातमूलेति।<br>
विशिष्यानिश्चितप्रथमवक्तृकः शब्दः न तु प्रमाणान्तरमित्यर्थः।<br>
तादृशशब्दस्य यथार्थत्वे शब्दप्रमाणमध्येऽन्तर्भावः। अन्यथा तु<br>
अप्रमाणमेवेति हृदयम्। नन्वनया चेष्टया अयमर्थो बोद्धव्य इति<br>
सङ्केतितचेष्टया विजातीयप्रमाजननात्चेष्टाया अपि<br>
प्रमाणान्तरत्वमिति वदन्तं निरस्यति  चेष्टापीति।<br>
शब्दानुमानद्वारेति। शब्दद्वारा अनुमानद्वारा वा, न तु<br>
स्वातन्त्र्येणेत्यर्थः। चेष्टया कल्पितस्य शब्दस्य प्रमापकत्वे गौरवात्<br>
अनुमानानुसरणम्। व्यवहारेति। प्रमात्मकज्ञानेत्यर्थंः। उपसंहरति<br>
तस्मादिति।</p>
<p>{इति प्रकाशिकायां<br>
शब्दपरिच्छदः}</p>
<p>{बालप्रिया}</p>
<p>इत्यर्थ इति।<br>
दिवा भोजनाभावरूपेर्ऽथे इत्यर्थः। दृष्टार्थापत्तिरिति। प्रत्यक्षतो<br>
ज्ञातस्य दिवा अभञ्जाननिष्ठस्य पीनत्वस्य यमर्थं रात्रिभोजनाख्यं<br>
विनानुपपत्तिः तस्य रात्रिभोजनाख्यस्यार्थस्य कल्पनं दृष्टार्थापत्तिः।<br>
श्रुतस्यऽपीनां देवदत्तो</p>
<p>दिवा न भुङ्क्तेऽ<br>
इत्यादिवाक्यादवगतस्य पीनत्वस्य यमर्थं विनानुपपत्तिः तस्य<br>
रात्रिभोजनस्य कल्पनं श्रुतार्थापत्तिः। नन्वर्थापत्तिप्रमितेः<br>
अर्थापत्तिप्रमाणस्य च किं लक्षणम्। न हि तल्लक्षणमविज्ञाय<br>
तत्प्रमाणान्तरत्वविचारः कर्तुं शक्य इत्यत आह<br>
अत्रेदमवधेयमित्यादि। यद्विना रात्रिभोजनं विना यदनुपपन्नं<br>
पीनत्वमनुपपन्नम्। तत्रात्रिभोजनं तदुपपादकं<br>
पीनत्वस्योपपादकम्। उपपाद्यज्ञानेन उपपादकज्ञानमर्थापत्तिरूपा<br>
प्रमितिः। उपपाद्यस्य पीनत्वस्य ज्ञानेन उपपादकस्य रात्रिभोजनस्य<br>
ज्ञानं भवति इति</p>
<p>समन्वयः। न च<br>
उपपाद्यज्ञानविषयको योऽनुव्यवसायः पीनत्वमहं जानामीत्याकारकः<br>
तस्यापि उपपाद्यज्ञानविषयको योऽनुव्यवसायः पीनत्वमहं<br>
जानामीत्याकारकः तस्यापि उपपाद्यज्ञानजन्यत्वात्तत्रातिव्याप्तिरिति<br>
वाच्यम्। उपपाद्यज्ञानत्वेनोपपाद्यज्ञानजन्यत्वस्य विवक्षितत्वात् ।<br>
अनुव्यवसायात्मकमानसप्रत्यक्षस्य विषयविधया उपपाद्यज्ञानजन्यत्वेऽपि<br>
उपपाद्यज्ञानत्वेन तज्जन्यत्वाभावात्नातिव्याप्तिः। तथा<br>
चोपपाद्यविषयकज्ञानत्वावच्छिन्नजनकतानिरूपितजन्यताशालिज्ञानत्वमर्थापत्तिप्रमायाः<br>
लक्षणमित्युक्तं भवति। तादृशज्ञानकरणत्वमर्थापत्तिप्रमाणस्य<br>
लक्षणम्। फलकरणयोरिति। प्रमितौ प्रमाणे चेत्यर्थः।<br>
व्यतिरेक्यनुमानेनैवेति।&lsquo;देवदत्तो रात्रौ भुङ्क्ते दिवा<br>
अभुञ्जानत्वे सति पीनत्वात्यो रात्रौ न भुङ्क्ते स दिवा<br>
अभुञ्जानत्वे सति पीनो न भवति यथा रात्रौ दिवा चाभुञ्जानः<br>
कृशो महर्षिः न तथा चायं तस्मान्न तथा&rsquo;इति प्रयोगोऽत्र<br>
विवक्षितः। केचितु  यो दिवा अभुञ्जानत्वे सति पीनः सः रात्रौ<br>
भुङ्क्ते यथा प्रतिनक्तमात्रं भुञ्जानो यज्ञदत्तः<br>
इत्यन्वय्यनुमानेनाप्यर्थापत्तेर्गन्तार्थतामाहुः। सत्यन्तामिति।<br>
सत्यन्तानुपादाने रात्रिभोजनरूपसाध्याभाववति<br>
दिवामात्रभोजनकर्तरि पीने यज्ञदत्ते पीनत्वरूपहेतुसत्वात्<br>
व्यभिचारः। तद्वारणाय दिवा अभुञ्जानत्वे सतीति विशेषणम्। दिवा<br>
भुञ्जानत्वमेव यज्ञदत्तेऽस्तीति न व्यभिचारः। अहोरात्राभोजिनीति।<br>
तथा च पीनत्वादिति विशेष्यानुपादाने देवदत्तो रात्रौ भुङ्क्ते<br>
दिवा अभुञ्जानत्वादित्येव हेतुः स्यात् । तथा सति यस्तापसः<br>
दिवापि न भुङ्क्ते रात्रावपि न भुङ्क्ते अत एव कृशः तस्मिन्<br>
रात्रिभोजनरूपसादध्याभाववति दिवा अभुञ्जानत्वरूपहेतुसत्वात्<br>
तत्र व्यभिचारः। तद्वारणाय पीनत्वादिति। तस्मिंस्तापसे च<br>
पीनत्वाभावात्न व्यभिचारः। नन्वेवमपि यो योगी न भुङ्क्ते<br>
अथापि योगमाहात्म्यात्पीनो भवति, तस्मिन्<br>
रात्रिभोजनकर्तृत्वरूपसाध्याभाववति दिवा अभुञ्जानत्वे सति<br>
पीनत्वरूपहेतुसत्वात्व्यभिचार इत्याशङ्क्याह  तच्च<br>
योगाद्यजन्यपीनत्वपरमिति तथा च योगिनि यत्पीनत्वं तत्<br>
योगजन्यमिति योगजन्यपीनत्वाभावात्न व्यभिचार इति भावः।</p>
<p>शतवानित्युक्त<br>
इत्यादि। शतसङ्ख्याकब्राह्यणाधिकरणे अधिवेशने<br>
पञ्चाशत्सङ्ख्याकब्राह्मणाः सन्ति न वेति सन्देहानन्तरं<br>
शतत्वसङ्ख्यावतः समूहस्य पञ्चाशत्सङ्ख्यावद्घटितत्वेन<br>
शतवस्त्वधिकरणे पञ्चाशद्वस्तुसम्भव इत्याकारकज्ञानरूपात्<br>
सम्भवप्रमाणातिह पञ्चाशत्ब्राह्मणाः सन्तीति<br>
निर्णयात्मकप्रमित्त्युत्पत्या सम्भवोऽपि प्रमाणान्तरमिति केचित् । तन्न<br>
इदमधिवेशनं पञ्चाशद्ब्राह्मणवत्शतब्राह्मणवत्वात्यत्<br>
शतसङ्ख्याकवस्तुमत्तत्पञ्चाशत्सङ्ख्याकवस्तुमत्यथा<br>
शतघटाधिकरणं भूतलमिति<br>
सामान्यमुखव्याप्तिपरामर्शजन्यानुमितिरूपैव सम्भवात्मिका<br>
प्रमितिः, अतो न सम्भवः प्रमाणान्तरमिति भावः। शतस्य<br>
पञ्चाशव्द्याप्यत्वादिति। यत्र शतसङ्व्याकपदार्थाः तत्र<br>
पञ्चाशत्सङ्ख्याकपदार्था इति व्याप्तिः।</p>
<p>शब्दद्वारेति। यथा<br>
लिपिदर्शनं शब्दस्मृतिं जनयित्वा शाब्दबोधं प्रयोजयतीति<br>
परम्परया कारणत्वेऽपि करणत्वाभावात्न प्रमाणम्, तथा चेष्टापि<br>
द्वित्वबोधकशब्दस्मृतिद्वारा द्वित्वादिबोधप्रयोजिका न तत्करणमिति<br>
न प्रमाणमिति भावः। अनुमानद्वारेति।<br>
चेष्टमानस्याभिप्रायविशेषानुमानद्वारेत्यर्थः। अयं<br>
द्वित्वबोधतात्पर्यवान्<br>
द्वित्वबोधकत्वाविनाभूतविलक्षणचेष्टावत्वादित्यनुमानाकारो<br>
विवक्षितः। ननु व्यवहारहेतुरित्यत्र व्यवहारपदस्य प्रवृत्तिपरत्वे<br>
तद्धेतुत्वं द्वित्वादिज्ञान एवास्ति न तु परम्परया<br>
ज्ञानजनकचेष्टायामित्याशङ्क्य व्यवहारपदं प्रमापरतया व्याचष्टे<br>
प्रमात्मकज्ञानेत्यर्थ इति। व्यवह्रियते अनेनेति व्युत्पत्या<br>
व्यवहारपदं प्रकृते प्रमात्मकज्ञानार्थकमित्यर्थः।</p>
<p>{इति<br>
तर्कसङ्ग्रहदीपिकाप्रकाशिकाव्यारव्यायां बालप्रियायां<br>
शब्दपरिच्छेदः}</p>
<p>{॥।दृ॥।}</p>
<h2 id="परमणयवद">प्रामाण्यवादः</h2>
<p>{दृ}</p>
<p>{दीपिका}</p>
<p>{तत्र<br>
विप्रतिपत्तिप्रदर्शनम्}</p>
<p>ज्ञानानां तद्वति<br>
तत्प्रकारकत्वं स्वतोग्राह्यं परतो वेति विचार्यत् तत्र विप्रतिपत्तिः<br>
ज्ञानप्रामाण्यं तदप्रामाण्याग्राहकयावज्ज्ञानग्राहकसामग्रीग्राह्यं न वा<br>
इति। अत्र विधिकोटिः स्वतस्त्वं निषेघकोटिः परतस्त्वम्।</p>
<p>{प्रकाशिका}</p>
<p>प्रमाणप्रसङ्गात्<br>
प्रमात्वस्य परतो ग्राह्यत्वं व्यवस्थापयिष्यनाह  ज्ञानानामिति।<br>
षष्ट्यर्थ आधेयत्वम्। तस्य चान्वयः तद्वति तत्प्रकारकत्व् तच्च<br>
तद्वद्विशेष्यकत्वावच्छिन्नतत्प्रकारकत्वम्। तच्छब्दार्थोघटत्वादिरूपः।<br>
स्वतोग्राह्यमिति। ज्ञानग्राहकसामग्रीजन्यग्रहविषय इत्यर्थः। परत<br>
इति। ग्राह्यमित्यनुषज्यत् अनुमानादिजन्यग्रहविषय इत्यर्थः। तत्र<br>
विचार् प्रयोजकत्वं सप्तम्यर्थः विप्रतिपत्तावन्वेति। कथं तस्याः<br>
विचारप्रयोजकत्वमिति चेत् अत्र वदन्ति।<br>
विरुद्धार्थप्रतिपादकवाक्यद्वयं हि विप्रतिपत्तिः। तया<br>
अप्रामाण्यशङ्काकबलिततत्तद्वाक्यार्थबोधद्वारा मध्यस्थस्य संशयो<br>
जन्यत इत्येकतरकोटिनिश्चयाय न्यायप्रयोगादिरूपो विचारः।<br>
एवं च विचारोपयोगिसंशयजनन्या<br>
विप्रतिपत्तेर्विचारोपयोगित्वमक्षतमिति। ज्ञानप्रामाण्यमिति<br>
पक्षनिर्देशः। अत्र तद्वति तत्प्रकारकज्ञानत्वरूपमेव प्रामाण्यं पक्षः, न<br>
तु प्रमितिकरणत्वरूपमिति</p>
<p>तात्पर्यग्राहकं<br>
ज्ञानपदम्। वस्तुतस्तु तद्वति तत्प्रकारकत्वस्य<br>
घटत्वपटत्वादिरूपार्थभेदेन भिन्नतया कस्यापि प्रामाण्यस्य<br>
यावज्ज्ञानग्राहकसामग्रीग्राह्यत्वं न सम्भवति इत्यतो<br>
यद्धर्मघटितप्रामाण्यं यदा पक्षः तदा<br>
तद्धर्मप्रकारकज्ञानग्राहकयावद्ग्राह्यत्वमेव साधनीयम्। न तु<br>
सामान्यतो ज्ञानग्राहकयावद्ग्राह्यत्वमिति तात्पर्यग्राहकं ज्ञानपदम्।<br>
तदप्रामाण्येत्यादि। तदप्रामाण्याग्राहिका यावती ज्ञानग्राहिका सामग्री<br>
तज्जन्यग्रहविषयो न वेत्यर्थः। तादृशग्रहः गुरुमते व्यवसायः।<br>
मुरारिमिश्रमते अनुव्यवसायः। भाट्टमते च<br>
ज्ञाततालिङ्गकानुमितिः। अत्र गुरुमते सर्वस्मिन्नेव ज्ञाने<br>
मितिमातृमेयएतत्त्रयं भासत् तन्मतेऽघटत्वेन घटमहं<br>
जानामिऽ इत्याकारकस्यैव व्यवसायस्य उत्पत्तेः। एवं च व्यवसायस्य<br>
स्वप्रकाशात्मकतया स्वेनैव स्वगतप्रामाण्यस्य ग्रहणात्भवति<br>
प्रामाण्यस्य स्वतोग्राह्यत्वम्। विशिष्टबुद्धिं प्रति विशेषणज्ञानस्य<br>
कारणतायाः तैरनङ्गीकारातनुपस्थितस्यापि प्रामाण्यस्य<br>
भानसम्भवात् । मिश्रमतेऽअयं घटःऽ इत्याकारकज्ञानानन्तरं<br>
ऽघटत्वेन घटमहं जानामिऽ इति<br>
ज्ञानविषयकलौकिकमानसमुत्पद्यते, तेन प्रामाण्यस्य ग्रहणम्।<br>
भट्टमते तु ज्ञानस्यातीन्द्रियतया ज्ञाततालिङ्गकानुमितेरेव<br>
प्राथमिकज्ञानग्रहरूपतया तया प्रामाण्यं गृह्यत् अनुमानप्रयोगस्तु<br>
घटः घटत्ववद्विशेष्यकघटत्वप्रकारकज्ञानविषयः<br>
घटत्वप्रकारकज्ञाततावत्त्वात्यन्नैवं तन्नैवमिति। ज्ञातता च<br>
सविषयको ज्ञानजन्यः अतिरिक्त पदार्थ इति मतविवेकः।</p>
<p>{बालप्रिया}</p>
<p>एतावता प्रबन्धेन<br>
चत्वारि प्रमाणानि निरूपितानि। एवं च प्रमाणे ज्ञाते १ अद्घटकस्य<br>
प्रमात्वस्योपस्थितिः भवतीति<br>
स्मृतस्योपेक्षानर्हत्वरूपप्रसङ्गसङ्गत्या प्रमात्वविषयकं विचारं<br>
प्रवर्तयतीत्याह प्रमाणप्रसङ्गादिति।<br>
प्रमाणनिरूपितप्रसङ्गसङ्गत्येत्यर्थः। व्यवस्थापयिष्यन्निति।<br>
परमतनिराकरणपूर्वकं साधयिष्यनित्यर्थः। षष्ट्यर्थ<br>
आधेयत्वमित्यादि। तथा च अयं घट इत्यादिज्ञाननिष्ठं<br>
घटत्ववद्विशेष्यकत्वावच्छिन्नघटत्वप्रकारकत्वादिरूपप्रमात्वं<br>
स्वतोग्राह्यं परतो वेति विचार्यत इत्यर्थः।<br>
इच्छादिनिष्ठप्रमात्वस्य मीमांसकैरपि परतोग्राह्यत्वस्वीकाकरात्<br>
तत्र विवादो नास्तीति तस्य विचारोऽनावश्यक इति सूचनाय<br>
ज्ञाननिष्ठमिति प्रमात्वे विशेषणमुपात्तम्।</p>
<p>१. तद्धटकस्येति।<br>
प्रमात्वविशिष्टप्रमाजनकस्य प्रमाणशब्दार्थत्वादिति भावः।</p>
<p>सकलज्ञानसाधारणमेकं प्रमात्वं नास्ति, जात्यतिरिक्तस्य<br>
घटत्वादिविषयघटितस्य तस्य प्रतिज्ञानं भिन्नत्वादिति सूचनाय<br>
ज्ञानानामिति बहुवचनम्। ज्ञानग्राहकेति। ज्ञानविषयकज्ञानजनिका<br>
या सामग्री तज्जन्यं यत्ज्ञानं तद्विषय इत्यर्थः। अस्य<br>
समन्वयप्रकारः पश्चाद्भविष्यति। अनुमानादि इत्यादिपदेन<br>
आप्तवाक्यरूपः शब्दो गृह्यत् वाक्यद्वयमिति। प्रमात्वं स्वतोग्राह्यं<br>
इत्येकं वाक्यम्, प्रमात्वं परतो ग्राह्यमित्यपरं वाक्यम्। तत्र<br>
प्रथमं मीमांसकस्य, द्वतीयं नैयायिकस्य् एतत्<br>
परस्परविरुद्धार्थप्रतिपादकवाक्यद्वयं शृण्वतः मध्यस्थस्य प्रथमं<br>
अप्रामाण्यशङ्काविषयभूतः तत्तद्वाक्यार्थबोधो जायते, ततः</p>
<p>प्रमात्वं स्वतोग्राह्यं वा<br>
परतोग्राह्यं वेति संशयो जायत् ततः मध्यस्थस्य प्रथमं<br>
अप्रामाण्यशङ्काविषयभूतः तत्तद्वाक्यार्थबोधो जायते, ततः प्रमात्वं<br>
स्वतोग्राह्यं वा परतोग्राह्यं</p>
<p>वेति संशयो जायत्<br>
ततः मध्यस्थस्य एकतरकोटिकनिश्चयमुत्पादयितुं न्यायप्रयोगरूपो<br>
विचारः क्रियत् तथा च</p>
<p>न्यायप्रयोगरूपविचारं प्रति मध्यस्थसंशयः कारणम्।<br>
मध्यस्थसंशयं प्रति विप्रतिपत्तिः कारणमिति विप्रतिपत्तेः<br>
विचारप्रयोजकत्वमिति भावः। अत्र&rsquo;विचारो जल्पः,<br>
विपरीतोद्भावकपरविजिगीषया न्यायप्रयोगरूपः।<br>
जिज्ञासासम्पादनेन तदङ्गस्य तदुपयोगिनो मध्यस्थसंशयस्य<br>
जननीर्विप्रतिपत्तीरित्यर्थ&rsquo;इति गदाधरग्रन्थोऽनुसन्धेयः।<br>
दीपिकायां प्रदर्शितं विप्रतिपत्तिवाक्यं तत्तन्मतानुवादरूपं<br>
दीपिकाकारस्यैवेत्याहुः। संशयजनन्या इति। संशयजनिकाया<br>
इत्यर्थः।</p>
<p>ननु ज्ञानप्रामाण्यमिति<br>
पक्षनिर्देश इत्युक्तम्। तत्र प्रामाण्यमित्येव पक्षनिर्देशोऽस्तु,<br>
ज्ञानपदं किमर्थमित्याशङ्कायामाहअत्र तद्वतीति।<br>
करणार्थकल्युडन्तात्प्रमाणशब्दात्भावेष्वज्ञा निष्पन्नस्य<br>
प्रामाण्यशब्दस्य प्रमाकरणत्वमर्थः। भावार्थकल्युडन्तात्<br>
प्रमाणशब्दात्भावेष्यञा निष्पन्नस्य प्रामाण्यशब्दस्य प्रमात्वमर्थः।<br>
प्रकृते च प्रमात्वरूपः प्रामाण्यपदार्थ एव पक्षः, न तु प्रमाकरणत्वरूप<br>
इति सूचनाय ज्ञानपदम्। न च प्रमाकरणत्वमेव पक्षोऽस्त्विति<br>
वाच्यम्। तत्र स्वतोग्राह्यत्वरूपसाध्याभावेन बाधात् । न च<br>
ज्ञानपदोपादानेन कथं प्रमाकरणत्वव्यावृत्तिः। प्रमाकरणत्वस्य<br>
व्याप्तिज्ञानसादृश्यज्ञानादिताननिष्ठत्वातिति वाच्यम्। ज्ञानस्यैव<br>
प्रामाण्यं ज्ञानप्रामाण्यमित्यवधारणस्याभिप्रेतत्वात्<br>
ज्ञानमात्रवृत्तिप्रामाण्यं पक्षतयाभिमतम्। प्रमाकरणत्वरूपं प्रामाण्यं<br>
तु न ज्ञानमात्रवृत्ति, तस्य १ अनः प्रभृतिवृत्तित्वात् । प्रमात्वरूपं<br>
प्रामाण्यं तु ज्ञानमात्रवृत्तीति ज्ञानपदेन प्रमितिकरणत्वव्यवच्छेद<br>
इत्याशयात् ।</p>
<p>ननु ज्ञानमात्रवृत्तीति<br>
विशेषणे दत्तेऽपि व्याप्तिज्ञानादिनिष्ठं यत्<br>
अनुमित्यादिप्रमाकरणत्वं तत्ज्ञानमात्रवृत्तीति तद्व्यवच्छेदः<br>
कथमिति चेत् अत्राहुः। विशेष्यतावच्छेदकावच्छेदेन<br>
विशेषणान्वयस्यौत्सर्गिकत्वात्प्रकृते<br>
प्रमाकरणत्वत्वरूपविशेष्यतावच्छेदकावच्छेदेन<br>
ज्ञानमात्रवृत्तित्वान्वयो वाच्यः। प्रमाकरणत्वत्वाक्रान्ते<br>
प्रत्यक्षप्रमाकरणत्वे ज्ञानमात्रवृत्तित्वबाधात् । अतः प्रमात्वमेवात्र<br>
प्रामाण्यपदार्थः। तद्वति तत्प्रकारकज्ञानत्वत्वरूपप्रमात्वत्वावच्छिन्ने तु<br>
ज्ञानमात्रवृत्तित्वान्वयः। सभ्भवतीति तद्वलातत्र प्रमात्वरूपं<br>
प्रामाण्यमेव गृह्यत इति।</p>
<p>ननु<br>
प्रामाण्यपदार्थत्वेन प्रामाण्यपदार्थस्य पक्षत्वे भवेदेवं<br>
ज्ञानपदसार्थङ्क्यम्। विशिष्य तद्वति तत्प्रकारकज्ञानत्वस्य पक्षत्वे<br>
ज्ञानपदं व्यर्थमित्यतस्तात्पर्यग्राहकतया तत्सार्थक्यमाह  वस्तुत<br>
इति। कस्यापि प्रामाण्यस्येति । घटत्ववति<br>
घटत्वप्रकारकज्ञानत्वरूपप्रामाण्यस्य<br>
तदाश्रयभूतज्ञानग्राहकसामग्रीग्रह्यत्वेऽपि<br>
तदनाश्रययावदन्तर्गतपटादिज्ञानग्राहकसामग्रीग्राह्यत्वं नास्तीति बाधः<br>
स्यात् । अतो घटत्वघटितं<br>
घटत्ववद्विशेष्यकत्वावच्छिन्नघटत्वप्रकारकज्ञानत्वरूपं प्रामाण्यं यदा<br>
पक्षः तदा घटत्वप्रकारकज्ञानग्राहकसामग्रीगाह्यत्वमेव साध्यम्। न तु<br>
ज्ञानत्वेन सामान्येन ज्ञानघटितं ज्ञानग्राहकसामग्रीग्राह्यत्वमिति<br>
सूचनाय ज्ञानपदमिति भावः। न तु सामान्यत इति।<br>
इदमुपलक्षणम्, धर्मान्तरप्रकारकज्ञानग्राहकयावत्सामाग्रीग्राह्यत्वं न<br>
साध्यमिति लाभायेत्यपि बोध्यम्।</p>
<p>१. मनः प्रभृतीति।<br>
मनसः मानसप्रत्यक्षरूपप्रमाकरणत्वादिति भावः।</p>
<p>तदप्रामाण्येत्यादि।<br>
ज्ञानं यया सामग्र्या ज्ञायते तयैव सामग्र्या ज्ञानगतं प्रमात्वमपि<br>
ज्ञायत् ज्ञानविषयकज्ञाने एव ज्ञानगतं प्रमात्वमपि विषय इत्यर्थः।<br>
तत्र प्राभाकरमते ज्ञानं त्रिपुटीरूपमङ्गीक्रियत् त्रिपुटीत्यस्य<br>
ज्ञातृज्ञेयज्ञानैतत्त्रितयविषयकमित्यर्थः। तन्मते आदौऽअयं घटऽ<br>
इति व्यवसायात्मकं ज्ञानं ततःऽघटमहं जानामिऽ<br>
इत्यनुव्यवसायात्मकं ज्ञानमिति नाङ्गीक्रियत् अपि तु प्रथमत एव<br>
घटमहं जानामीत्याकारकमेव</p>
<p>ज्ञानं जायते, तदवे<br>
व्यवसायात्मकम्। तस्मिन् ज्ञाने विषयः घटः, ज्ञाता अहमर्थः,<br>
ज्ञाधात्वर्थज्ञानं चेति त्रयं विषयः। अत एव ज्ञानस्य स्वविषयकत्वरूपं<br>
स्वयम्प्रकाशत्वम्। तथा च ज्ञानविषयकं स्वात्मकं ज्ञानं<br>
स्वगतप्रमात्वमपि विषयीकरोति, यथा ज्ञानगतं ज्ञानत्वमपि<br>
विषयीकरोति तद्वत् । ज्ञानत्वविशिष्टज्ञानविषयकत्ववत्<br>
प्रमात्वविशिष्टज्ञानविषयकत्वमपि व्यवसायस्य स्वीक्रियत् न च<br>
विशिष्टबुद्धौ विशेषणज्ञानस्य कारणत्वात्</p>
<p>पूर्वमनुपस्थितस्य<br>
प्रमात्वस्य कथं भानमिति वाच्यम्। तादृशकारणताया<br>
अनङ्गीकारात् । तथा च</p>
<p>ज्ञानविषयकज्ञानविषयत्वस्यैव स्वतस्त्वरूपतया गुरुमते<br>
ज्ञानविषयकं ज्ञानं स्वयमेव तद्विषयत्वं प्रमात्वस्यास्तीति<br>
स्वतस्त्वोपपत्तिः।</p>
<p>मुरारिमिश्राणां मते<br>
आदौ अयं घट इति व्यवसायात्मकं ज्ञानम्, ततः घटत्वेन घटमहं<br>
जानामीत्यकारकः अनुव्यवसायः। तस्य<br>
घटत्वप्रकारकघटविशेष्यकज्ञानवानित्यर्थः। तथा च तन्मते<br>
ज्ञानविषयकज्ञानमनुव्यवसायः। तेन ज्ञाने विषयीक्रियमाणे<br>
तद्विशेषणतया घटत्वप्रकारकत्वावच्छिन्नघटविशेष्यकत्वरूपं<br>
प्रमात्वमपि विषयीक्रियत् अतः<br>
ज्ञानविषयकज्ञानविषयत्वरूपस्वतस्त्वोपपत्तिः।</p>
<p>भाट्टानां मते<br>
ज्ञानस्यातीन्द्रियतया ऐन्द्रियकं घटादिज्ञानं ज्ञानविषयकं न भवतीति<br>
प्रथमतः अयं घट इत्येव ज्ञानमुदेति। तेन ज्ञानेन घटे<br>
ज्ञाततारव्यः कश्चित्सविषयको धर्मो जायत् तया ज्ञाततया<br>
ज्ञानमनुमीयत् तथा च ज्ञाततालिङ्गकानुमितिरेव तन्मते<br>
ज्ञानविषयकज्ञानम्। तया अनुमित्या ज्ञानगतं प्रमात्वमपि<br>
विषयीक्रियत इति ज्ञानविषयत्वरूपस्वतस्त्वोपपत्तिः।</p>
<p>१ राथमिकज्ञानग्रहविषयत्वं स्वतोग्राह्यत्वमिति मतत्रयसाधारणं<br>
निर्वाच्यम्। ज्ञानग्रहे प्राथमिकत्वविशेषणात्<br>
नैयायिकसम्मतप्रवृत्त्यादिलिङ्गकानुमित्यात्मकद्वितीयज्ञानग्रहो<br>
व्यवच्छिद्यत्</p>
<p>व्यवसायस्य<br>
स्वप्रकाशात्मकतयेति। स्वविषयकतयेत्यर्थः। ग्रहणादिति।<br>
विषयीकरणादित्यर्थः। ज्ञानविषयकलौकिकमानसमिति।<br>
ज्ञानविषयकमात्ममनस्संयोगरूपलौकिकसन्निकर्षजन्यं<br>
मानसप्रत्यक्षमित्यर्थः। इदमेव मानसमनुव्यवसाय इत्युच्यत्<br>
तेन प्रामाण्यस्य ग्रहणमिति। तेन मानसप्रत्यक्षेण प्रमात्वस्य<br>
विषयीकरणमित्यर्थः। ज्ञानविषयकमानसप्रत्यक्षनिरूपिता<br>
प्रमात्वनिष्ठविषयतेति यावत् । तया प्रमाण्यं गृह्यते  अनुमित्या<br>
प्रामाण्यं विषयीक्रियत् घटत्ववद्विशेष्यकेति। तथा चास्यामनुमितौ<br>
घटत्ववद्विशेष्यकघटत्वप्रकारकज्ञानं विषंयः, ज्ञानविशेषणतया<br>
घटत्ववद्विशेष्यकघटत्वप्रकारकत्वरूपप्रमात्वमपि विषयः।</p>
<p>{दीपिका}</p>
<p>{स्वतस्त्वघटकदलप्रयोजनम्}</p>
<p>अनुमानादिग्राह्यत्वेन सिद्धसाधनवारणाय यावदिति।ऽइदं<br>
ज्ञानमप्रमाऽ इति ज्ञानेन प्रामाण्याग्रहात्बाधवारणाय<br>
अप्रामाण्याग्राहकेति।ऽइदं ज्ञानमप्रमाऽ<br>
इत्यनुव्यवसायनिष्ठप्रामाण्यग्राहकस्यापि<br>
अप्रामाण्याग्राहकत्वाभावात्स्वतस्त्वं न स्याततः तदिति। तस्मिन्<br>
ग्राह्यप्रामाण्याश्रये अप्रामाण्याग्राहकेत्यर्थः। उदाहृतस्थले<br>
व्यवसायेऽप्रामाण्यग्राहकस्याप्यनुव्यवसाये तदग्राहकत्वात्<br>
स्वतस्त्वसिद्धिः।</p>
<p>{प्रकाशिका}</p>
<p>यावत्त्वविशेषणे<br>
सत्येव अग्राहकान्तं सार्थकमित्यभिप्रेत्य प्रथमतस्तस्यैव प्रयोजनं<br>
दर्शयति  अनुमानेति। प्रामाण्यस्येत्यादिः। सिद्धसाधनेति।<br>
नैयायिकमतेऽपिऽइदं ज्ञानं प्रमा समर्थप्रवृत्तिजनकत्वात्ऽ</p>
<p>१. प्राथमिकेति।<br>
प्राथमिकं यत्ज्ञानविषयकज्ञानं तद्विषयत्वमित्यर्थः।</p>
<p>इत्यनुमानेन<br>
ऽइदं ज्ञानं प्रमाऽ इत्याप्तवाक्येन च ग्राह्यत्वादिति भावः।<br>
नैयायिकमतेऽपि निषेधे साध्ये बाधवारणायेत्यपि बोध्यम्।<br>
यावदितीति। ननु सामग्र्यां यावत्त्वविशेषणमयुक्तम्,<br>
यावत्सामग्रीजन्यग्रहाप्रसिद्धेः। न हि सर्वाभिः ज्ञानसामग्रीभिः एकं<br>
ज्ञानं जन्यत् न च यावतीः सामगीः विशिष्योपादाय<br>
तत्तज्जन्यग्रहविषयत्वं साध्यत इति वाच्यम्।<br>
अनुव्यववायादिसामग्रीणां ताद्रूप्येण निवेशे<br>
मतत्रयसाधारण्यानिर्वाहादिति चेत् न्  यतो यावदिति फलतो<br>
ग्रहविशेषण्म्। तथा च ज्ञानग्राहकसामग्रीजन्ययावद्ग्रहविषयत्वमिति<br>
फलितम्।<br>
तत्तद्धर्मप्रकारकज्ञानग्राहकसामग्रीजन्यग्रहत्वव्यापकविषयिताप्रतियोगित्वमिति<br>
निष्कर्ष इति सङ्क्षेपः। प्रामाण्याग्रहादिति। व्यवसायनिष्ठेत्यादिः।<br>
प्रामाण्याविषयीकरणादित्यर्थः। अप्रामाण्याग्राहकेतीति। तथा च<br>
तादृशज्ञानसामग्र्याः साध्यकोट्यप्रविष्टत्वात्तया<br>
प्रामाण्यस्याग्रहणेऽपि न बाध इति भावः। अनुव्यवसायनिष्ठेत्यादि।<br>
तादृशानुव्यवसायनिष्ठं<br>
यदप्रामाण्यवद्विशेष्यकत्वविशिष्टाप्रामाण्यप्रकारकत्वरूपप्रामाण्यं<br>
तद्ग्राहकस्येत्यर्थः।ऽसामान्ये नपुंसकम्ऽ इति नपुंसकनिर्देशः।<br>
स्वतस्त्वं न स्यादिति। यदा निरुक्तप्रामाण्यस्य</p>
<p>पक्षता, तदा<br>
अप्रामाण्याग्राहकप्रामाण्यग्राहकसामाग्र्या एव साध्यकोटौ<br>
निवेशनीयतया तादृशसामग्र्या अप्रसिद्धत्वात्तस्य स्वतोग्राह्यत्वं न<br>
सिध्येदित्यर्थः। सप्तमीतत्पुरुषमभिप्रेत्याह  तस्मिन्निति। एतस्यैव<br>
विवरणं ग्राह्यप्रामाण्याश्रय इति। यादृशप्रामाण्यं<br>
प्रकृतानुमितवुद्धेश्यं<br>
तादृशप्रामाण्याश्रयविशेष्यकाप्रामाण्यप्रकारकज्ञानाजनकेति<br>
अग्राहकान्तार्थः। इदं ज्ञानमप्रमा<br>
इत्यनुव्यवसायनिष्ठप्रामाण्यग्राहकसामग्र्याः<br>
व्यवसायविशेष्यकाप्रामाण्यग्रहजनकत्वेऽपि<br>
अनुव्यवसायविशेष्यकाप्रामाण्यग्रहाजनकत्वात्ज्ञानग्राहकत्वाच्च<br>
अप्रामाण्यवद्विशेष्यकत्वादिघटितप्रामाण्यस्य स्वतोग्राह्यत्वसिद्धिरित्याह<br>
उदाहृतस्थल इति। इदं ज्ञानमप्रमेत्यत्रेत्यर्थः। अधिकं<br>
अस्मदीयमणिदीधितिव्याख्यायामनुसन्धेयम्।</p>
<p>{बालप्रिया}</p>
<p>तदप्रामाण्याग्राहकयावज्ज्ञानग्रहकसामग्रीग्राह्यत्वं स्वतस्त्वम्<br>
इति दीपिकायामुक्तम्। तस्मिनप्रामाण्याग्राहिका यावती<br>
ज्ञानग्राहिका सामग्री तज्जन्यग्रहविषयत्वमिति तदर्थः।<br>
अप्रामाण्याग्राहकेत्यस्य अप्रामाण्यप्रकारकज्ञानाजनकेत्यर्थः।<br>
तदेकदेशज्ञाने तस्मिन्निति सप्तम्यन्तार्थस्य तद्विशेष्यकत्वस्यान्वयः।<br>
तच्छब्देन</p>
<p>यादृशं प्रामाण्यं<br>
अनुमित्या ग्राह्यं तादृशप्रामाण्याश्रय उच्यत् तथा च<br>
ग्राह्यप्रामाण्याश्रयविशेष्यकाप्रामाण्यप्राकरकज्ञानाजनकज्ञानविषयकज्ञानजनकयावत्सामग्रीजन्यज्ञानविषयत्वं<br>
स्वतस्त्वमिति पर्यवसन्नम्। अयं घटः इत्याकारकज्ञाने इदं ज्ञानं<br>
प्रमा समर्थप्रवृत्तिजनकत्वातित्यनुमित्या ग्राह्यं यत्घटत्ववति<br>
घटत्वप्रकारकत्वरूपं प्रमात्वमस्ति तदाश्रयः अयं घट इति ज्ञानम्,<br>
तद्विशेष्यकं यतप्रमात्वप्रकारकं ज्ञानमिदं ज्ञानमप्रमेत्याकारकं<br>
तदजनिका भवति घटज्ञानविषयकज्ञानजनिका सामग्री, न हि तया<br>
घटज्ञानविशेष्यकाप्रमात्वज्ञानं जायत इति। तादृशसामग्रीजन्यं<br>
ज्ञानं च ज्ञानविषयकं ज्ञानं पूर्वोक्तरीत्या<br>
व्यवसायअनुव्यवसायअनुमित्यात्मकं मतभेदेन, तद्विषयत्वं<br>
प्रमात्वेऽस्तीति समन्वयः। अत्र दलप्रयोजनकथनावसरे प्रथमं<br>
यावत्पदस्य प्रयोजनमुक्त्वा तदनन्तरं तदप्रामाण्यग्राहकेत्यस्य<br>
प्रयोजनमुक्तं दीपिकायाम्। तत्र प्रथमोपस्थितस्य अग्राहकान्तस्य<br>
प्रथमं प्रयोजनमुक्त्वा तदनन्तरमेवानन्तरोपस्थितस्य यावत्पदस्य<br>
प्रयोजनकथनं न्याय्यम्। तत्परित्यज्य किमर्थं विपर्ययेण<br>
प्रयोजनमुक्तमित्याशङ्कायामाह  यावत्वविशेषणे सत्येवेति।<br>
इदं तु द्वयोरपि विशेषणयोः प्रयोजने ज्ञाते सत्येव<br>
स्पष्टीकर्तुं शक्यतिति आदौ तयोः प्रयोजनं प्रतिपाद्यत्<br>
अप्रामाण्याग्राहकेति विशेषणानुपादाने<br>
यावज्ज्ञानग्राहकसामग्रीग्राह्यत्वं स्वतस्त्वमिति भवेत् । तथा चऽइदं<br>
ज्ञानमप्रमाऽ इत्याकारकज्ञानमपि ज्ञानविषयकयावज्ज्ञानान्तर्गतं<br>
तद्ग्राह्यत्वभप्रमात्व एवास्ति, न तु प्रमात्व इति बाधः स्यात् ।<br>
तद्वारणाय सामाग्र्यामप्रामाण्याग्राहकेति विशेषणमुपात्तम्। इदं<br>
ज्ञानमप्रमा इत्याकारको यो ज्ञानग्रहः तज्जनकसामग्री<br>
अप्रामाण्यग्राहिकैव भवेत्तादृशग्रहस्याप्रामाण्यविषयकतया<br>
तादृशग्रहजनकसामग्र्याः अप्रामाण्यग्राहकत्वावश्यम्भावात् । तथा च<br>
तादृशसामग्र्याः अप्रामाण्याग्राहकत्वाभावातप्रामाण्याग्राहिका<br>
ज्ञानग्राहकसामग्री अनुव्यवसायादिसामग्र्येव<br>
तज्जन्यानुव्यवसायादिरूपज्ञानग्रहविषयत्वं प्रमात्वे अस्तीति न बाधः।<br>
यावत्पदानुपादाने अप्रमात्वाग्राहिका या ज्ञानग्राहकसामग्री<br>
इत्यनेन इदं ज्ञानं प्रमा समर्थप्रवृत्तिजनकत्वात्<br>
इत्यनुमानरूपामिदं ज्ञानं प्रमा इत्याप्तवाक्यरूपां वा<br>
सामग्रीमुपादाय तज्जन्यानुमितिशाब्दबोधरूपयोःऽइदं ज्ञानं<br>
प्रमाऽ इत्याकारकयोः ज्ञानग्रहयोर्विषयत्वं प्रमात्वे<br>
नैयायिकस्याप्यभिमतमिति तत्साधने सिद्धसाधनं स्यादिति<br>
तद्वारणाय यावत्पदम्। तथा सति व्यवसायानुव्यवसायादीनामपि<br>
यावज्ज्ञानग्रहान्तर्गततया तद्विषयत्वस्य प्रमात्वेऽनङ्गीकारात्न<br>
सिद्धसाधनमिति द्वयोः दलयोः प्रयोजनस्थितिः। तत्र यावत्त्वदले<br>
सत्येव अप्रामाण्याग्राहकेति सार्थकम्। अन्यथा<br>
ज्ञानग्रहकसामग्रीजन्यग्रहविषयत्वं स्वतस्त्वमित्युक्तौ न बाधप्रसक्तिः,<br>
ज्ञानग्रहपदेन व्यवसायस्यानुव्यवसायस्य ज्ञाततालिङ्गकानुमितेर्वा<br>
ग्रहणेन तद्विषयत्वस्य प्रमात्वे सम्भवात् । तथा च बाधाप्रसक्त्या<br>
तद्वारणफलकमग्राहकान्तं व्यर्थं स्यात् । यावत्पदे सति तुऽइदं<br>
ज्ञानमप्रामाऽ इत्याकारकग्रहस्यापि यावज्ज्ञानग्रहान्तर्गततया<br>
तद्विषयत्वं प्रमात्वे नास्तीति बाधः प्रसज्यते, तद्वारकतया<br>
चाग्राहकान्तं सार्थकमित्याशयेन यावत्वविशेषणे सत्येव<br>
अग्राहकान्तं सार्थकमित्युक्तं प्रमाशिकयामिति।</p>
<p>निषेधे साध्ये<br>
बाधवारणायेति।<br>
तदप्रामाण्याग्राहकयावज्ज्ञानग्राहकसामग्रीग्राह्यत्वाभावः नैयायिकस्य<br>
साध्यः।</p>
<p>तत्र यावत्यपदाभावे<br>
समर्थप्रवृत्तिजनकत्वलिङ्गकानुमानआप्तवाक्यग्राह्यत्वात्<br>
तदभावरूपसाध्याभावात्बाधः</p>
<p>तद्वारणाय<br>
यावत्पदमिति भावः। अभावसाध्यकस्थलेपक्षे प्रतियोगिमत्त्वमेव बाध<br>
इत्याशयेनेदम्। ननु सामग्र्यामिति। यावत्पदस्य<br>
सामग्रीपदविशेषणत्वे यावत्यः ज्ञानग्रहजनकसामग्र्यः<br>
तज्जन्यग्रहविषयत्वं साध्यमिति फलति। तथा सति यावत्सामग्रीजन्यः<br>
एकः ज्ञानग्रहः अप्रसिद्ध इति साध्याप्रसिद्धिः प्रसज्यत् यतः<br>
अनुव्यवसायजनकव्यवसायजनकज्ञाततालिङ्गकानुमितिजनकसमर्थप्रवृत्तिलिङ्गकानुमितिजनकसामग्रीणां<br>
सर्वासामपि प्रत्येकं ज्ञानग्राहकतया तादृशयावत्सामग्रीजन्यः एको<br>
ज्ञानग्रहो न भवतीति। सामग्रीणां यावत्वेन न निवेशः, अपि तु<br>
विशिष्यैव् तथा च<br>
तत्तज्ज्ञानग्रहजनकतत्तत्सामग्रीजन्यतत्तद्ग्रहविषयत्वं स्वतस्त्वमिति<br>
परिष्कारेण</p>
<p>साध्याप्रसिद्धिवारणेऽपि मतत्रयसाधारण्यं न निर्वहतीति<br>
शङ्काग्रन्थार्थः।</p>
<p>समाधत्ते  यतो<br>
यावदिति। ननु ज्ञानग्राहकसामग्रीजन्य यावद्ग्रहविषयत्वस्य<br>
साध्यत्वेऽपि<br>
पटज्ञानग्राहकसामग्रीजन्ययावद्ग्रहानतर्गतपटज्ञानज्ञानेन<br>
घटत्वघटितप्रामाण्यस्याग्रहात्बाधो दुर्वार इत्याशङ्क्य<br>
ज्ञानग्राहकेत्यत्र ज्ञाने तद्धर्मप्रकारकत्वविशेषणात्न दोष इति<br>
समाधानं विवक्षुः यावत्पदस्य<br>
स्वसमभिव्याहृतपदार्थतावच्छेदकव्यापकत्वबोधकत्वव्युत्पत्तिमप्यभिसन्धाय<br>
फलितार्थमाह  तत्तद्धर्मेति। यद्धर्मघटितप्रामाण्यं पक्षः<br>
तद्धर्मप्रकारेत्यर्थः। तथा च<br>
घटत्ववद्विशेष्यकत्वावच्छिन्नघटत्वप्रकारकत्वं<br>
घटत्वप्रकारकज्ञानग्राहकसामग्रीजन्यग्रहत्वव्यापकविषयितानिरूपकमिति<br>
प्रतिज्ञावाक्यम्। घटत्वप्रकारकज्ञानमयं घट इत्याकारकज्ञानं<br>
तद्विषयकज्ञानजनकसामग्री अनुव्यवसायादिसामग्री तज्जन्यग्रहत्वं यत्र<br>
यत्र अनुव्यवसायादौ तत्र<br>
घटत्ववद्विशेष्यकघटत्वप्रकारकत्वरूपप्रमात्वनिरूपितविषयितास्ति,<br>
तादृशविषयितानिरूपकत्वं च प्रमात्वेऽस्तीति समन्वयः।</p>
<p>ननु नैयायिकमतेऽपि<br>
प्रामाण्यनिरूपितविषयितायाः<br>
घटत्ववद्विशेष्यकत्वावच्छिन्नघटत्वनिरूपितप्रकारितात्वेन<br>
तादृशग्रहत्वव्यापकत्वाभावेऽपि घटत्वनिरूपितप्राकारितात्वेन<br>
अनुव्यवसायादिसामग्रीजन्यग्रहत्वव्यापकत्वात्सिद्धसाधनम्।<br>
घटत्ववद्विशेष्यकत्वावच्छिन्नघटत्वनिरूपितप्रकारितात्वेन<br>
प्रामाण्यविषयितायाः व्यापकत्वं तु न विवक्षितुं शक्यम्।<br>
नैयायिकमते साध्याप्रसिद्धेः।ऽघटत्वेन इमं जानामिऽ<br>
इत्याकारकानुव्यवसाये घटत्वनिरूपितप्रकारितात्वेनैव<br>
तादृशप्रकारितायाः भानात्न तु<br>
घटत्ववद्विशेष्यकत्वावच्छिन्नघटत्वप्रकारितात्वेनेत्य शङ्क्याह<br>
सङ्क्षेप इति।</p>
<p>अत्र घटत्ववति<br>
घटत्वप्रकारकत्वं<br>
घटत्वप्रकारकज्ञानग्राहकसामग्रीजन्यग्रहनिष्ठाभावप्रतियोगितानवच्छेदकधर्मवद्विषयितानिरूपकमिति<br>
प्रतिज्ञा न विवक्षिता, येनोक्तदोषः स्यात् । अपितु<br>
घटत्वप्रकारकज्ञानग्राहकसामग्रीजन्यग्रहनिष्ठाभावप्रतियोगिता,<br>
घटत्ववद्बिशेष्यकत्वावच्छिन्नघटत्वप्रकारकत्वरूपप्रामाण्यविषयकत्वत्वानवच्छिन्ना<br>
इति प्रतिज्ञा विवक्षिता। अतो न साध्याप्रसिद्ध्यादिकमिति भावः।<br>
अधिकं प्रामाण्यवादगादाधर्यां द्रष्टव्यम्।</p>
<p>दीपिकायामिदं<br>
ज्ञानमप्रमेति ज्ञानेनेति। तथा च अप्रामाण्याग्राहकेति<br>
सामग्रीविशेषणानुपादाने<br>
ज्ञानग्राहकसामग्रीजनययावद्ग्रहविषयत्वं स्वतस्त्वमिति स्यात् । तथा<br>
सति रजते इदं रजतमिति व्यवसायानन्तरं यतिदं<br>
ज्ञानमप्रमेति भ्रमात्मकं ज्ञानं तस्य ज्ञानग्रहरूपतया<br>
तज्जनकसामग्रीजन्ययावद्ग्रहान्तर्गततादृशज्ञानविषयत्वमप्रमात्व<br>
एवास्ति न तु प्रमात्वरूपपक्ष इति बाधः स्यात् । तद्वारणाय<br>
अप्रामाण्याग्राहकेतिविशेषणम्। अप्रमात्वग्राहाजनकेति तदर्थः।<br>
निरुक्तज्ञानग्रहस्य अप्रमात्वविषयकत्वेन अप्रमात्वग्रहरूपतया<br>
निरुक्तज्ञानग्रहजनकसामग्र्याः अप्रमात्वग्रहजनकत्वात्तदजनकत्वं<br>
नास्तीति ज्ञानग्रहपदेनऽइदं ज्ञानमप्रमाऽ इत्याकारको ज्ञानग्रहो<br>
न ग्राह्यः, अपि तुऽरजतत्वेन इमं जानामिऽ<br>
इत्यनुव्यवसायादिरेव ग्राह्यः तज्जनकसामग्र्याः अप्रामाण्यग्राहकत्वात्<br>
तज्जन्यानुव्यवसायाद्यात्मकग्रहविषयत्वं प्रमात्वेऽस्तीति न बाध इति<br>
भावः।</p>
<p>प्रकाशिकायाम्<br>
व्यवसायनिष्ठेत्यादिरिति। इदं रजतमित्याकारकव्यसायनिष्ठं<br>
यत्प्रमात्वं रजतत्ववति रजतत्वप्रकारकत्वरूपं<br>
तदविषयकत्वादित्यर्थंः। तथा च प्रमात्वे<br>
यावदन्तर्गततादृशज्ञानाविषयत्वात्बाध इति भावः।<br>
तादृशज्ञानसामग्र्या इति। इदं ज्ञानमप्रमा<br>
इत्याकारकज्ञानजनकसामग्र्या इत्यर्थः।<br>
साध्यकोट्यप्रविष्टत्वादिति। अप्रमात्वग्राहकत्वेन<br>
अप्रामाण्याग्राहकत्वरूपविशेषणानाक्रान्तत्वादिति भावः।</p>
<p>तदप्रामाण्यग्राहकेत्यत्र<br>
तत्पदस्य दीपिकोक्तं प्रयोजनमेवम्  इदं<br>
रजतमितिभ्रमात्मकव्यवसायोत्तरैदं</p>
<p>ज्ञानमप्रमा<br>
इत्यावकारकज्ञाननिष्ठस्य अप्रमात्ववति अप्रमात्वप्रकारकज्ञानत्वरूपस्य<br>
प्रमात्वस्य अप्रमात्वग्राहकसामग्र्यैव ग्रहणात्<br>
अप्रामाण्याग्राहकसामग्रीग्राह्यत्वात्मकस्वतस्त्वबाधः तादृशप्रमात्वे<br>
स्यादिति तद्वारणाय तदप्रामाण्याग्राहकेति तत्पदम्।</p>
<p>तस्मिन्<br>
अप्रामाण्यग्राहकेति तदर्थः। यादृशप्रमात्वे स्वतस्त्वमिष्यते<br>
तादृशप्रमात्वाश्रयविशेष्यकाप्रमात्वप्रकारकज्ञानाजनकेति<br>
तदप्रामाण्याग्राहकेत्यस्यार्थः। इदं ज्ञानमप्रमा<br>
इत्याकारकज्ञाननिष्ठप्रमात्वग्राहकसामग्र्याः इदञ्ज्ञानपदेन<br>
विवक्षितं यतिदं रजतमित्याकारकज्ञानं<br>
तद्विशेष्यकाप्रमात्वग्राहकत्वेऽपि प्रकृतस्याप्रमात्ववति<br>
अप्रमात्वप्रकारकत्वरूपप्रमात्वस्य आश्रयभूतं यतिदं ज्ञानं<br>
अप्रमेत्याकारकज्ञानं तद्विशेष्यकाप्रमात्वप्रकारकज्ञानजनकत्वात्<br>
नोक्तदोष इति। इदं ज्ञानमप्रमेत्यनुव्यवसायनिष्ठेति।<br>
ज्ञानविषयकत्वादस्य ज्ञानस्यानुव्यवसायशब्देन व्यपदेशः। अतः<br>
जानामीत्याद्याकारकताविरहात्कथमस्यानुव्यवसायत्वमिति<br>
नाशङ्कनीयम्।</p>
<p>ननु<br>
विशेष्यभूतसामग्रीपदानुसारेण प्रामाण्यग्राहिकाया अपीति वक्तव्ये<br>
कथं प्रामाण्यग्राहकस्यापीत्युक्तं दीपिकायामित्याशङ्क्याह<br>
सामान्ये नम्पुसकमिति। (ग्राहकत्वरूप) सामान्यधर्माश्रयविवक्षया<br>
तदाश्रयविशेषाविवक्षायां नपुंसकमित्यनुशासनातत्र<br>
नपुंसकत्वमिति भावः। निरुक्तप्रामाण्यस्येति।<br>
अप्रामाण्यवद्विशेष्यकत्वविशिष्टाप्रामाण्यप्रकारकत्वरूपप्रामाण्यस्येत्यर्थः।<br>
तस्येति। निरुक्तप्रामाण्यस्येत्यर्थः। न सिध्येदिति। तथा च बाध इति<br>
भावः। स्वतोग्राह्यत्वसिद्धिरिति। तादृशप्रामाण्याश्रयभूतः यः इदं<br>
ज्ञानमप्रमेत्याकारकानुव्यवसायः तद्विषयकज्ञानजनकसामग्र्याः<br>
स्वाश्रयतादृशानुव्यवसायविशेष्यकप्रामाण्यप्रकारकज्ञानाजनकतया<br>
तादृशसामग्र्याः प्रसिद्धत्वात्<br>
तज्जन्यानुव्यवसायविषयकज्ञानविषयत्वस्य अनुव्यवसायनिष्ठप्रमात्वे<br>
सत्वात्न बाध इति भावः॥</p>
<p>{दीपिका}</p>
<p>{प्रामाण्यज्ञप्तिवादपूर्वपक्षः}</p>
<p>ननु स्वत एव<br>
प्रामाण्यं गृह्यते,ऽघटमहं जानामिऽ इत्यनुव्यवसायेन<br>
घटघटत्वयोरिव तत्सम्बनधस्यापि विषयीकरणात्<br>
व्यवसायरूपप्रत्यासत्तेस्तुल्यत्वात् । पुरोवर्तिनि प्रकारसम्बन्धस्यैव<br>
प्रमात्वपदार्थत्वादिति चेत्</p>
<p>{प्रकाशिका}</p>
<p>इत्थं<br>
विप्रतिपत्तिमुपन्यस्य मीमांसकमतमुपन्यस्यति  नन्विति। स्वत<br>
एवेत्यादि। घटत्वादिघटितप्रामाण्यं निरुक्तसामग्रीत एव गृह्यत<br>
इत्यर्थः। अप्यर्थकेनैवकारेण अनुमानादिपरिग्रहः।<br>
अनुव्यवसायेनेति। इदं च मिश्रमताभिप्रायेण् मतत्रयसाधारण्येन<br>
तु प्राथमिकज्ञानग्रहेणेति ध्येयम्। तत्सम्बन्धस्यापीति।<br>
घटघटत्वयोः यः सम्बन्धः तस्यापीत्यर्थः। ननु अनुव्यवसाये कथं<br>
सम्बन्धस्य भानमित्याशङ्क्य यथा घटघटत्वयोः<br>
व्यवसायरूपप्रत्यासत्त्या भानं तथा तत्सम्बन्धस्यापि,<br>
व्यवसायरूपप्रत्यासत्तेरविशेषादित्याह  व्यवसायेति। तावता कथं<br>
प्रामाण्यस्य भानमत आह  पुरोवर्तिनि प्रकारसम्बन्धस्यैवेति।<br>
पुरोवर्तिनि यः प्रकारसम्बन्धः तद्घटितस्यैवेत्यर्थः।</p>
<p>अयमाशयः  नैयायिका<br>
अपि अनुव्यवसाये विशेष्यत्वप्रकारत्वयोर्भानमङ्गीकुर्वन्ति,<br>
पुरोवर्तिनं घटत्वेन जानामीत्याकारकस्यैव अनुव्यवसायस्य<br>
तैरङ्गीकारात् । परन्तु पुरोवर्तिनि घटादौ<br>
घटत्वादिरूपप्रकारसम्बन्धभानन्नाङ्गीकुर्वन्ति। अतस्तत्र<br>
प्रकारसम्बन्धभानस्य व्यवस्थापने किमपि नावशिष्टमिति प्रामाण्यस्य<br>
भानं सिध्यति, अनुपस्थितयोरपि विशेष्यत्वप्रकारत्वयोर्भानस्य<br>
सर्वसम्मतत्वादिति।</p>
<p>{बालप्रिया}</p>
<p>घटत्वादिघटितप्रामाण्यमिति।<br>
घटत्ववद्विशेश्यकत्वावच्छिन्नघटत्वप्रकारकत्वरूपं प्रामाण्यं<br>
तदाश्रयज्ञानग्राहकसामग्र्यैव गृह्यत इत्यर्थः। अयं घट<br>
इत्याकारकव्यवसायविषयकं यत्ज्ञानं घटमहं जानामीत्याकारकं<br>
तस्मिनहमर्थः आत्मा ज्ञानं च आत्ममनस्संयोगेन<br>
मनस्संयुक्तसमवायेन च भासेते इति तदंशे लौकिकत्वम्।<br>
घटघटत्वयोस्तु ज्ञानलक्षणया प्रत्यासत्त्या भानम्।<br>
तादृशानुव्यवसायात्पूर्वमयं घट इत्याकारकव्यवसायस्य<br>
सत्त्वात्व्यवसायस्य घटघटत्वोभयविषयकत्वात् । तथा च<br>
घटघटत्वविषयकव्यवसायात्मकज्ञानलक्षणसन्निकर्षेण्ण यथा वाऽघटमहं<br>
जानामिऽ इत्यनुव्यवसाये घटघटत्वयोर्भानम्,</p>
<p>तथैव घटघटत्वयोः<br>
यः सम्बन्धः समवायरूपः तस्यापि भानमावश्यकम्। व्यवसाये तस्यापि<br>
भानेन व्यवसायात्मकसन्निकर्षात्तत्सम्बन्धभानस्यावश्यम्भावात् । न<br>
च घटघटत्वसम्बन्धो भासताम्, तावता प्रमात्वाभानात्</p>
<p>प्रमात्वस्य<br>
ज्ञानविषयकग्रहविषयत्वारव्यं स्वतस्त्वं कथं सिध्येदिति वाच्यम्।<br>
पुरोवर्तिनि प्रकारसम्बन्धस्यैव प्रमात्वपदार्थत्वात्<br>
सम्बन्धभानस्यैव प्रमात्वभानरूपत्वात् । एतदेव कथमिति चेत्<br>
श्रूयताम्  ज्ञानस्य प्रामाण्ये विशोध्यमाने विषयतथात्व एव<br>
तत्पर्यवस्यति। विषयो यादृशधर्मवत्तया व्यवसाये भासते<br>
तादृशधर्मसम्बन्ध एव विषयस्य तथात्वम्, तदेव च प्रमात्वमिति<br>
तस्यानुव्यवसायेन विषयीकरणात्प्रमात्वस्य स्वतोग्राह्यत्वमिति<br>
मीमांसकाशयः। स एव दीपिकायां प्रकाशिकायां चानूदित</p>
<p>इति। यद्यपि<br>
अर्थन्तथात्वस्य विषयनिष्ठस्य ज्ञानगतप्रमात्वरूपत्वं न सम्भवतीति<br>
तद्वन्निष्ठविशेष्यतानिरूपकत्वे सति तन्निष्ठप्रकारताशालिज्ञानत्वमेव<br>
प्रमात्वं वाच्यमिति शङ्का अवतरति, तथापि नैयायिकैः<br>
पुरोवर्तिनिष्ठविशेष्यतानिरूपकत्वे सति<br>
रजतत्वनिष्ठप्रकारतानिरूपकत्वमनुव्यवसाये भासत इति<br>
स्वीक्रियत् तत्र विंशेष्यताप्रकारतयोरनुपस्थितयोऽपि भानम्।<br>
पुरोवर्तिरजतत्वयोः व्यवसायरूपप्रत्यासत्या भानम्, पुरोवर्तिनि<br>
रजतत्ववत्वं न भासते इत्यङ्गीक्रियत् मीमांसकास्तु<br>
व्यवसायरूपप्रत्यासत्तिसाम्यात्रजतत्ववत्वमपि भासत इति निरूप्य<br>
तद्घटितप्रमात्वमनुव्यवसायेन विषयीक्रियत इति निरूपयन्तीति<br>
विशेषः। पुरोवर्तिनं घटत्वेन जानामीत्याकारकस्येति।<br>
पुरोवर्तिनिष्ठविशेष्यतानिरूपकघटत्वनिष्ठप्रकारतानिरूपकज्ञानवानहमित्यर्थः।</p>
<p>{दीपिका}</p>
<p>{प्रामाण्यज्ञप्तिवादसिद्धान्तः}</p>
<p>स्वतःप्रामाण्यग्रहे<br>
ऽजलज्ञानं प्रमा न वाऽ इत्यनभ्यासदशायां प्रमात्वसंशयो न स्यात् ।<br>
अनुव्यवसायेन प्रामाण्यस्य निश्चितत्वात् । तस्मात्<br>
स्वतोग्राह्यत्वाभावात्परतो ग्राह्यत्वमेव् तथाहि  प्रथमं<br>
जलज्ञानानन्तरं प्रवृत्तौ सत्यां जललाभे सति पूर्वोत्पन्नं जलज्ञानं<br>
प्रमा समर्थप्रवृत्तिजनकत्वात्यन्नैवं तन्नैवं, यथा अप्रमा इति<br>
व्यतिरेकिणा प्रमात्वं निश्चीयत् द्वितीयादिज्ञानेषु<br>
पूर्वज्ञानदृष्टान्तेन तत्सजातीयत्वलिङ्गेन अन्वयव्यतिरेकिणापि<br>
गृह्यत् ।</p>
<p>{प्रकाशिका}</p>
<p>जलज्ञानमित्यादि।<br>
जलज्ञानं प्रमा न वा इत्याकारकः। अनभ्यासदशायाम्<br>
प्राथमिकजलज्ञानग्रहोत्तरदशायाम्। अनुभवसिद्धः प्रमात्वसंशयो न<br>
स्यादित्यर्थः। निश्चितत्वादिति। तद्वत्तानिश्चयस्य तदभाववत्ताज्ञानं<br>
प्रति प्रतिबन्धकत्वादिति भावः। अत्रऽज्ञातो घटऽ इति प्रतीतेः<br>
ज्ञानविषयताविषयकत्वकल्पनेनैव निर्वाहे अतिरिक्तज्ञातता न<br>
कल्पनीया गौरवात्मानाभावाच्च इति तन्निरसनप्रकारो</p>
<p>बोध्यः। तस्मादिति।<br>
अनभ्यासदशायां संशयानुभवादित्यर्थः। एतस्य<br>
स्वतोग्राह्यत्वाभावेऽन्वयः। परतीग्राह्यत्वमिति। प्रामाण्यस्यानुमानादिति<br>
एव ग्राह्यत्वमित्यर्थः। प्रवृत्तौ सत्यामिति।</p>
<p>एतेन<br>
मीमांसकैरभ्युपगतायां प्रामाण्यनिश्चयस्य प्रवृत्तिहेतुतायां<br>
व्यभिचारो दर्शितः। न च निष्कम्पप्रवृत्तावेव प्रामण्यनिश्चस्य<br>
हेतुता, सकम्पप्रवृत्तौ तु प्रमाण्यसंशयस्य, निष्कम्पत्वं सकम्पत्वं च<br>
विषयिताविशेषः एवं च तत्र सकम्पप्रवृत्त्यङ्गीकारेऽपि<br>
प्रामाण्यनिश्चयस्य हेतुतायां कथं व्यभिचार इति वाच्यम्, तथापि<br>
यत्र प्रामाण्यस्याप्रामाण्यस्य वा ज्ञानं नासीत्, आसीच्च<br>
केवलजलादिज्ञानं तत्र प्रवृत्तिप्रदर्शनेन प्रामाण्यसंशयहेतुतायां<br>
व्यभिचारस्य दुर्वारत्वात् । न चैवं जलादिज्ञाने अप्रामाण्यनिश्चकाले<br>
प्रवृत्तिःस्यादिति शङ्कनीयम्। अगृहीताप्रामाण्यकजलादिज्ञानत्वेन,<br>
तद्धेतुतास्वीकारेण अदोषादिति सङ्क्षेपः। जललाभे सतीति।<br>
एतावता वक्ष्यमाणस्य प्रामाण्यव्यवस्थापकहेतोः स्वरूपासिद्धिशङ्का<br>
निराकृता। इदानीं पक्षस्यासत्त्वादाह  पूर्वोत्पन्नमिति। समर्थेति।<br>
तद्वद्विशेष्यकतत्प्रकारकेत्यर्थः। अन्वय्युदाहरणासम्भवात्<br>
व्यतिरेक्युदाहरणं सदृष्टान्तमाह  यन्नैवं तन्नैवमिति। यदप्रमा<br>
तत्समर्थप्रवृत्यजनकमित्यर्थः। व्यतिरेकिणा  व्यतिरेकव्याप्तिमता।<br>
निश्चीयते  अनुमीयत् द्वितीयादिज्ञानेषु  द्वितीयादिजलज्ञानेषु।<br>
तत्सजातीयत्वलिङ्गेन  पूर्वज्ञानसजातीयत्वरूपलिङ्गेन्<br>
समर्थप्रवृत्तिजनकत्वेनेति यावत् । गृह्यत इति। प्रामाण्यमनुमीयत<br>
इत्यर्थः।</p>
<p>{बालप्रिया}</p>
<p>प्राथमिकजलज्ञानग्रहोत्तरदशायामिति। प्राथमिकं यत्<br>
जलज्ञानं तद्विषयको यो ग्रहः जलमहं</p>
<p>जानामीत्याकारकः<br>
तदुत्तरकाले इत्यर्थः। तथा च प्राथमिकजलज्ञानग्रहे यदि<br>
जलज्ञाननिष्ठं प्रमात्वमपि गृहीतं तर्हि</p>
<p>जलज्ञानं प्रमा न वेति<br>
जलज्ञानधर्मिकप्रमात्वसंशयो न स्यात्,<br>
जलज्ञानधर्मिकप्रमात्वनिश्चयात्मकप्रतिबनधकसत्वादिति भावः। जातु<br>
जलाशये जलमालोक्य तत्र विहितस्नानपानादेः पुंसः परदिने<br>
मध्याह्ने दूरात्तत्र यज्जलदर्शनं तत्द्वितीयं जलज्ञानं<br>
अभ्यासदशापन्नमित्युच्यत् तस्य<br>
गृहीतप्रामाण्यकपूर्वज्ञानसजातीयत्वानुसन्धानेन इदं ज्ञानं प्रमा<br>
न वा इति संशयस्य न प्रसक्तिरिति पर्यालोच्य<br>
प्राथमिकजलज्ञानग्रहोत्तरमित्युक्तम्। तदभाववत्ताज्ञानं।<br>
प्रमात्वसंशये प्रमात्वाभावकोटेरपि भानेन तदंशज्ञानं प्रति<br>
प्रमात्वनिश्चयस्य प्रतिबन्धकत्वादित्यर्थः। तन्निरसनप्रकार इति।<br>
ज्ञाततानिरासप्रकार इत्यर्थः।</p>
<p>एतेनेति।<br>
प्राथमिकजलज्ञानानन्तरमेव प्रवृत्तिरिति कथनेनेत्यर्थः।<br>
मीमांसकैरभ्युपगतायामिति। कस्मिंश्चित्विषये ज्ञाते सति जाते<br>
ज्ञाने प्रामाण्यनिश्चयं विना विषये प्रवृत्तिः न भवतीति<br>
तद्विषयकप्रवृत्तिं प्रति</p>
<p>तद्विषयकज्ञानधर्मिकप्रामाण्यनिश्चयः कारणमिति मीमांसकाः<br>
वदन्ति। तन्न युक्तम्। जलज्ञानानन्तरमिदं ज्ञानं प्रमा<br>
इत्याकारकजलज्ञानधर्मिकप्रामाण्यनिश्चयं विनापि प्रवृत्तेरूत्पत्त्या<br>
व्यतिरेकव्यभिचारादिति। भावः। न च निष्कम्पेति। प्रवृत्तिर्द्विविधा<br>
निष्कम्पा सकम्पा चेति। उत्कटा प्रवृत्तिः निष्कम्पा, अनुत्कटा प्रवृत्तिः<br>
सकम्पा। उत्कटत्वानुत्कटत्वे प्रवृत्तिगतौ विषयिताविशेषौ। तत्र<br>
तद्विषयिणीमुत्कटप्रवृत्ति प्रति तद्विषयकज्ञाने प्रामाण्यनिश्चयः<br>
कारणम्, तद्विषयकानुत्कटप्रवृत्तिं प्रति तु प्रामाण्यसंशयः कारणम्।<br>
प्रामाण्यनिश्चयस्य निष्कम्पप्रवृत्तित्वं कार्यतावच्छेदकम्,<br>
प्रामाण्यसंशयस्य सकम्पप्रवृत्तित्वं कार्यतावच्छेदकम्। यत्र<br>
जलज्ञानानन्तरं तत्र प्रामाण्यनिश्चयं विनापि प्रवृत्तिः जायते तत्र सा<br>
प्रवृत्तिः सकम्पेत्यङ्गीक्रियत् तस्यां च<br>
निष्कम्पप्रवृत्तित्वरूपकार्यतावच्छेदकविरहात्प्रामाण्यनिश्चयं विना<br>
निष्कम्पप्रवृत्तित्वावच्छिन्नस्यानुपत्त्या न व्यतिरेकव्यभिचार इति<br>
प्रामाण्यनिश्चयस्य प्रवृत्तिहेतुत्वं निर्बाधमिति शङ्कितुराशयः।<br>
तथापीति। यत्र प्रामाण्यस्य अप्रामाण्यस्य वा संशयो वा निश्चयो वा<br>
नाभूत्जलज्ञानं परमभूत्तत्रापि प्रवृत्तेर्दर्शनेनसकम्पायाः<br>
तादृशप्रवृत्तेः प्रामाण्यसंशयं विनाप्युत्पत्या व्यतिरेकव्यभिचारात्<br>
प्रामाण्यसंशयस्य प्रवृत्तिहेतुता न भवतीति समाधातुराशयः। न<br>
चैवमिति। प्रामाण्यनिश्चयस्य वा प्रामाण्यसंशयस्य वा प्रवृत्तिं प्रति<br>
हेतुत्वानङ्गीकारे यत्र जलज्ञाने अप्रामाण्यनिश्चयः तत्काल्पि<br>
प्रवृत्तिः स्यात्, प्रवृत्तिहेतोः जलज्ञानस्य सत्वादित्यर्थः।<br>
अगृहीतेति। अप्रामाण्यज्ञानाभावविशिष्टजलादिज्ञानमेव<br>
जलादिविषयकप्रवृत्तिहेतुरित्यङ्गीकारात्जलादिज्ञाने<br>
अप्रामाण्यज्ञानकाले अप्रामाण्यज्ञानविशिष्टजलादिज्ञानमेवास्तीति न<br>
प्रवृत्यापत्तिः, अप्रामाण्यज्ञानाभावविशिष्टजलज्ञानरूपस्य<br>
प्रवृत्तिहेतोरभावादिति भावः।</p>
<p>ननु<br>
बहुवित्तव्ययायाससाध्येषु वैदिकेषु व्यवहारेषु प्रामाण्यनिश्चयं<br>
विना निष्कम्पप्रवृत्तिर्न दृश्यत इति<br>
प्रामाण्यग्रहविशिष्टार्थनिश्चयस्यैव प्रवृत्तिहेतुत्वम्। युक्तं<br>
चैततप्रामाण्यज्ञानाभावविशिष्टार्थनिश्चयस्य प्रवृत्तिहेतुत्वे<br>
तच्छरीरे तदभाववति तत्प्रकारकत्वरूपस्य तद्वति<br>
तत्प्रकारत्वाभावरूपस्य चाप्रामाण्यस्य निवेशापेक्षया<br>
प्रामाण्यग्रहविशिष्टत्वनिवेशे लाघवादित्याशङ्क्याह  सङ्क्षेप<br>
इति। प्रामाण्यग्रहस्य कथञ्चित्प्रवृत्त्युपयोगित्वेऽपि परतः<br>
प्रामाण्यग्रहसम्भवात्स्वत एव प्रामाण्यग्रह इति<br>
नाभिनिवेष्टव्यमिति भावः।</p>
<p>एतावतेति। जललाभे<br>
सतीति कथनेनेत्यर्थः। वक्ष्यमाणस्य प्रामाण्यव्यवस्थापकहेतोरिति।<br>
प्रामाण्यसाधकस्य</p>
<p>समर्थप्रवृत्तिजनकत्वरूपहेतोरित्यर्थः। स्वरूपासिद्धिशङ्का<br>
पक्षावृत्तित्वशङ्का। प्रवृत्तेः सामर्थ्यं हि जललाभेनैव् तथा च<br>
जललाभकथनेन जलज्ञाने समर्थप्रवृत्तिजनकत्वरूपहेतुरस्तीति<br>
सूचितमिति भावः। इदानीमिति। प्रामाण्यानुमितिसमय इत्यर्थः।<br>
पूर्वज्ञानसजातीयत्वेति।<br>
गृहीतप्रामाण्यकपूर्वज्ञानसजातीयत्वलिङ्गेनेत्यर्थः।<br>
द्वितीयादिज्ञानस्य पूर्वज्ञानसजातीयत्वं च<br>
सफलप्रवृत्तिजनकत्वरूपेण् तथा च सफलप्रवृत्तिजनकत्वमेव हेतुः,<br>
पूर्वज्ञानमन्वयदृष्टान्त इति सूचनाय पूर्वज्ञानसजातीयेत्युक्तम्।<br>
अनुमानप्रयोगस्तु  द्वितीयादिजलज्ञानं प्रमा<br>
समर्थप्रवृत्तिजनकत्वात्यत्समर्थप्रवृत्तिजनकं तत्प्रमा यथा<br>
प्राथमिकजलज्ञानमिति।</p>
<p>अत्रेदं तत्त्वमयं घट<br>
इति ज्ञानानन्तरमिमं घटं जानामि, इमं घटत्वेन जानामि<br>
इत्यनव्यवसायो भवति, न तु घटं घटत्वेन जानामीति। प्रमात्वं<br>
तु न केवलं धर्मिविशेष्यकत्वविशिष्टघटत्वप्रकारकत्वम्, तस्य</p>
<p>प्रमाभ्रमोभयनिष्ठत्वात् । किं तु<br>
घटत्ववद्विशेष्यकत्वविशिष्टघटत्वप्रकारकत्वम्। इदं च<br>
नानुव्यवसाये भासत् तत्र घटत्वविशिष्टनिष्ठतया विशेष्यताया<br>
अग्रहणात् । व्यवसाये इदन्त्वेनैव घटस्य विशेष्यत्वात्<br>
घटत्वविशिष्टत्वेन घटस्य विशेष्यत्वाभावात्<br>
घटत्वविशिष्टनिष्ठतया विशेष्यतायाः अनुव्यवसायने<br>
ग्रहणासम्भवात् । अतः प्रामाण्यं न स्वतोग्राह्यमिति नैयायिकानामाशयः<br>
इति केचित् ।&lsquo;तथाप्यनुव्यवसायानन्तरं व्यवसायस्य<br>
प्रामाण्ये अर्थस्य तद्वत्त्वे च संशयस्यानुभवसिद्धत्वात्नार्थतद्वत्त्वं<br>
तद्बिषयः&rsquo;इति मणिग्रन्थः तेषरमनुकूलः।</p>
<p>दीधितिकारा अपि&rsquo;प्रामाण्यस्य संशयान्यथानुपपत्त्या तद्धर्मविशिष्टे<br>
तत्प्रकारकत्वस्य ग्राहकत्वेऽनुव्यवसायस्यासामथर्यं कल्प्यत् तेन<br>
पुरोवर्त्तिनि रजतत्वप्रकारकमिति ग्रहेऽपि पुरोवर्तिनि रजते<br>
रजतत्वप्रकारकमिति न ग्रहः&rsquo;इति प्राहुः।</p>
<p>गदाधरभट्टाचार्यास्तु &lsquo;तद्वद्विशेश्यकत्वतत्प्रकारकत्वयोरवच्छेद्यावच्छेदकभावग्रहेण<br>
प्रामाण्यसंशयस्य तदधीनस्यार्थतद्वत्त्वसंशयस्य चोपपत्तेः<br>
अर्थतद्वत्त्वाविषयकत्वे निर्भरो नोचित&rsquo;इत्याहुः१।</p>
<p>{दीपिका}</p>
<p>{प्रामाण्योत्पत्तिपरतस्त्त्वनिरूपणम्}</p>
<p>प्रमाया<br>
गुणजन्यत्वमुत्पतौ परतस्त्वम्। प्रमासाधारणकारण गुणः,<br>
अप्रमासाधारणकारणं दोषः। तत्र प्रत्यक्षे विशेषणवद्विशेष्यसन्निकर्षो<br>
गुणः। अनुमितौ व्यापकवति व्याप्यज्ञानम्। उपमितौ<br>
यथार्थसादृश्यज्ञानम्। शाब्दज्ञाने यथार्थयोग्यताज्ञानम्<br>
इत्याद्यूहनीयम्।</p>
<p>१. इत्याहुरिति।<br>
ज्ञाने गृहीतेऽपि ज्ञाने प्रामाण्यस्य संशयो भवतीति तदनुरोधेन<br>
प्रामाण्यघटकः कश्चिदंशः ज्ञानज्ञाने न भासत इति वक्तव्यम्। स<br>
चांशः पुरोवर्तिनि घटत्ववत्त्वरूप इति दीधितिकारादयः।<br>
घटत्ववद्विशेष्यकत्वघटत्वप्रकारकत्वयोरवच्छेद्यावच्छेदकभावरूपः स<br>
इति गदाधरभट्टाचार्थ इति विवेकः।</p>
<p>{प्रकाशिका}</p>
<p>एवं ज्ञप्तौ<br>
परतस्त्वं व्यवस्थाप्य उत्पत्तौ परतस्त्वं निरूपयति प्रमाया इति।<br>
प्रमासाधारणकारणमिति।<br>
प्रमात्वाधिकदेशवृत्तिधर्मानवच्छिन्नप्रमानिष्ठकार्यतानिरूपितकारणताशालीत्यर्थः।<br>
तेन ज्ञानमात्रहेतुभूतात्ममनस्संयोगादेः<br>
भ्रमजनकपित्तादिदोषाणां च व्युदासः।<br>
अप्रमासाधारणकारणत्वमप्येवं परिष्कर्तव्यम्। चतुर्विधप्रमायां<br>
हेतुभूतं गुणं क्रमेणोपपादयति तत्रेति। चतुर्विधप्रमामध्य<br>
इत्यर्थः। इत्याद्यूहनीयमिति।ऽपीतः शङ्खःऽ इत्यादिभ्रमे<br>
पित्तादिदोषः, इदं रजतमित्यादिभ्रमे च चाकचक्यादिः इति<br>
ऊहनीयमित्यर्थः।</p>
<p>{बालप्रिया}</p>
<p>प्रमात्वाधिकदेशवृत्तीति। प्रमात्वव्यापकधर्मानवच्छिन्ना या<br>
प्रमानिष्ठा कार्यता तन्निरूपितकारणत्वं प्रमात्वप्रयोजकस्य गुणस्य<br>
लक्षणमित्यर्थः। प्रमानिष्ठकार्यतानिरूपितकारणत्वमात्रोक्तौ<br>
ज्ञानसामान्यं प्रति हेतुभूते आत्ममनस्संयोगादावतिव्याप्तिः।<br>
तद्वारणाय कार्यतायां<br>
प्रमात्वाधिकदेशवृत्तिधर्मानवच्छिन्नत्वनिवेशः। आत्ममनस्संयोगादौ<br>
तु प्रमात्वाधिकदेशवृत्तिः यो धर्मः ज्ञानत्वं<br>
तदवच्छिन्नकार्यन्तानिरूपितकारणत्वमेवास्ति, न<br>
तदनवच्छिन्नकार्यतानिरूपितकारणत्वमिति नातिव्याप्तिः।<br>
भ्रमासाधारणकारणेषु पित्तादिदोषेषु<br>
प्रमात्वव्यापकज्ञानत्वाद्यनवच्छिन्नकार्यतानिरूपितकारणत्वसत्त्वात्<br>
तत्रानिव्याप्तिवारणाय कार्यतायां प्रमानिष्ठत्वनिवेशः। पित्तादेः<br>
भ्रमनिष्टकार्यतानिरूपिताकारणताशालित्वेऽपि<br>
प्रमानिष्ठकार्यतानिरूपितकारणताशालित्वाभावात्नातिव्याप्तिः।<br>
तदाह  तेनेति। एवं परिष्कर्तव्यमिति।<br>
अप्रमात्वाधिकदेशवृत्तिधर्मानवच्छिन्नाप्रमानिष्ठकार्यपरिष्कर्तव्यमि ति।<br>
अप्रमात्वाधिकदेशवृत्तिधर्मानवच्छिन्नाप्रमानिष्ठकार्यतानिरूपितकारणताशालित्वं<br>
दोषस्य लक्षणमित्यर्थः।</p>
<p>{दीपिका}</p>
<p>{अप्रामाण्यस्य<br>
परतस्त्वनिरूपणम्}</p>
<p>पुरोवर्तिनि<br>
प्रकाराभावस्य अनुव्यवसायेन अनुपस्थितत्वातप्रमात्वं परत एव<br>
गृह्यत्</p>
<p>पित्तादिदोषजन्यत्वमुत्पत्तौ परतस्त्वम्।</p>
<p>{प्रकाशिका}</p>
<p>अप्रमात्वस्य<br>
परतस्त्वं सयुक्तिकं दर्शयति  पुरोवर्तिनीति। अनुपस्थितत्वादिति।<br>
अविषयीकरणादित्यर्थः। तथा च प्रत्यासत्तेरभावात्<br>
अप्रमात्वस्यानुव्यवसायेन ग्रहणं न सम्भवतीति भावः। अप्रमात्वम्<br>
तदभाववद्विशेष्यकत्वविशिष्टतत्प्रकारकत्वम्। परत एव गृह्यत इति।<br>
अनुमानादित एव गृह्यत इत्यर्थः। अनुमानप्रयोगस्तु  इदं ज्ञानं<br>
अप्रमा विसंवादिप्रवृत्तिजनकत्वात्यन्नैवं तन्नैवं यथा प्रमा इति।</p>
<p>{बालप्रिया}</p>
<p>प्रत्यासत्तेरभावादिति। सन्निकर्षाभावादित्यर्थः। विशेष्ये<br>
प्रकारसम्बन्धस्य व्यवसायविषयत्वात्<br>
व्यवसायरूपज्ञानलक्षणप्रत्यासत्त्या अनुव्यवसायेन<br>
प्रकारसम्बन्धघटितप्रमात्वग्रहणं कथञ्चित्प्रसक्तं पूर्वं निराकृतम्।<br>
पुरोवर्तिनि प्रकाराभावसम्बन्धस्य व्यवसायविषयत्वात्<br>
तद्घटितस्याप्रमात्वस्य कथमपि भ्रमानुव्यवसायेन ग्रहणं न<br>
सम्भवतीति अप्रमात्वं न प्राथमिकज्ञानग्रहविषयत्वरूपस्वतस्त्ववत् ।<br>
अपि तु अनुमानवेद्यत्वाख्यपरतस्त्ववदिति भावः।</p>
<p>विसंवादिप्रवृत्तीति।<br>
विफलप्रवृत्तीत्यर्थः।</p>
<p>{दीपिका}</p>
<p>{अन्यथाख्यातिसमर्थनम्।}</p>
<p>ननु सर्वेषां<br>
ज्ञानानां यथार्थत्वातयथार्थज्ञानमेव नास्तीति। न चऽशुक्तौ<br>
इदं रजतमृऽ इति ज्ञानात्प्रवृत्तिदर्शनात्<br>
अन्यथाख्यातिसिद्धिरिति वाच्यम्। रजतस्मृतिपुरोवर्तिज्ञानाभ्यामेव<br>
प्रवृत्तिसम्भवात् । स्वतन्त्रोपस्थितेष्टभेदाग्रहस्यैव सर्वत्र<br>
प्रवर्तकत्वेनऽनेदं रजतमृऽ इत्यादौ अतिप्रसङ्गाभावादिति<br>
चेत् न्  सत्यरजतस्थले पुरोवर्तिविशेष्यकरजतत्वप्रकारकज्ञानस्य<br>
लाघवेन प्रवृत्तिजनकतया शुक्तावपि रजतार्थिप्रवृत्तिजनकतवेन<br>
विशिष्टज्ञानस्यैव कल्पनात् ।</p>
<p>{प्रकाशिका}</p>
<p>गुरुमतं निरस्य<br>
अन्यथाख्यातिं व्यवस्थापयति  नन्वित्यादिना। यथार्थत्वात्<br>
प्रमात्वात् । अयथार्थज्ञानमेव नास्तीति।<br>
तदभाववद्विशेष्यकतत्प्रकारकत्वरूपायथार्थत्वं ज्ञानवृत्ति नेत्यर्थः।<br>
तेन न सिद्ध्यसिद्धिभ्यां व्याघातः। अयथार्थत्वस्य तु<br>
प्रसिद्धिरिच्छादौ बोध्या। अन्यथाख्यातीति। तदनङ्गीकारे<br>
पुरोवर्त्तिविशेष्यकरजतत्वादिरूपेष्टतावच्छेदकप्रकारकज्ञानस्य<br>
संवादिविसंवादिसाधारणप्रवृत्तिजनकतया तत्र प्रवृत्तिरेव न<br>
स्यादिति भावः। रजतस्मृतीति। क्ल्प्तनियतपूर्ववर्तिभ्यामित्यादिः।<br>
सम्भवादिति। तथा च प्रवृत्तिं प्रति विशिष्टज्ञानत्वेन कारणतैव<br>
नास्तीति तदनुरोधेन अन्यथाख्यातिकल्पनं न सम्भवतीति भावः।<br>
नन्वेवं यत्रऽनेदं रजतम्ऽ इत्यादिबाधग्रहः तत्रापि प्रवृत्तिः<br>
स्यादित्यत आह  उपस्थितेति। एतावता स्मृतिरूपकारणापेक्षा<br>
स्फुटीकृता। इष्टभेदाग्रहस्यैव<br>
रजतादिरूपेष्टभेदग्रहाभावस्यैव् एवकारेण विशिष्टज्ञानस्य<br>
प्रवर्तकत्वव्यवच्छेदः। सर्वत्रेति। रजते शुक्तौ चेत्यर्थः।<br>
सत्यरजतस्थले विशिष्टज्ञानत्वेनैव प्रवृत्तिं प्रति कारणत्वमेष्टव्यम्।<br>
अन्यथा धर्मधर्मिज्ञानयोः इष्टभेदाग्रहत्वरूपगुरुधर्मावच्छिन्नस्य च<br>
कारणतापत्तेः। एवं च तत्र प्रवृत्तिं प्रत्यन्वयव्यतिरेकाभ्यां<br>
विशिष्टज्ञानस्य कारणतायां लाघवात्सामान्यतः प्रवृत्तित्वावच्छिन्नं<br>
प्रति विशिष्टज्ञानत्वेन अनुगतकार्यकारणभावस्यैव कल्पनीयतया<br>
विसंवादिप्रवृत्तेरपि तत्कार्यतावच्छेदकावलीढतया तत्पूर्वं<br>
विशिष्टज्ञानस्य कल्पनीयत्वातन्यथाख्यातिर्निराबाधैवेति समाधत्ते<br>
सत्यरजतेति। रजतत्वप्रकारकज्ञानस्येति।<br>
तादृशज्ञानत्वावच्छिन्नस्येत्यर्थः। प्रवृत्तिजनकतया<br>
प्रवृत्तित्वावच्छिन्नजनकतया। विशिष्टज्ञानस्यैव<br>
पुरोवर्तिविशेष्यकेष्टतावच्छेदकप्रकारकज्ञानस्यैव् एतेन<br>
इष्टभेदाग्रहस्य व्यवच्छेदः। कल्पनात् अनुमानात् । तत्प्रयोगस्तु<br>
ऽइयं पुरोवर्तिविशेष्यकेष्टतावच्छेदकप्रकारकज्ञानजन्या,<br>
प्रवृत्तित्वात्, रजतस्थलीयप्रवृत्तिवत्ऽ इति। स्यादेतत् प्रत्यक्षे<br>
सन्निकर्षस्य कारणतया रजतत्वांशे तदभावेन कथं शुक्तौऽइदम्<br>
रजतम्ऽ इति प्रत्यक्षमिति चेत्,</p>
<p>मैवम्।<br>
अलौकिकसन्निकर्षस्यापि प्रत्यक्षजनकताया व्यवस्थापितत्वेन<br>
ज्ञानलक्षणप्रत्यासत्तेरेव प्रकृते सम्भवात् ।</p>
<p>{बालप्रिया}</p>
<p>गुरुमतमिति।<br>
सर्वाणि ज्ञानानि तद्वति तत्प्रकारकत्वरूपप्रमात्ववन्ति। तदभाववति</p>
<p>तत्प्रकारकत्वरूपाप्रमात्ववत्किमपि जानं न भवतीति<br>
प्राभाकरमतमित्यर्थः। ननु दीपिकायामयथार्थज्ञानमेव नास्तीति<br>
गुरुमतानुवादो न युक्तः। अयथार्थज्ञानस्य प्रसद्धित्वे तनिनषेधो न<br>
युक्तः। अयथार्थज्ञानस्याप्रसिद्धत्वे च प्रतियोग्यप्रसिद्ध्या तन्निषेधो<br>
न युक्त इति सिद्ध्यसिद्धिभ्यां व्याघातादित्यत आह<br>
तदभाववदिति। अयथार्थत्वं पक्षः, ज्ञानवृत्तित्वाभावः साध्यः,<br>
ज्ञानत्वव्यापकप्रमात्वविरुद्धत्वातिति हेतुः। तदनङ्गीकार<br>
इति। तदभाववद्विशेष्यकतत्प्रकारकज्ञानरूपान्यथाख्यात्यनङ्गीकार<br>
इत्यर्थः। पुरोवर्तिविशेष्यकेति। पुरोवर्तिविशेष्यकप्रवृत्तिं प्रति<br>
पुरोवर्तिविशेष्यकेष्टतावच्छेदकप्रकारकज्ञानं हेतुः। रजतार्थिनः<br>
पुरुषस्य पुरोवर्तिनि इदङ्कारास्पदे वस्तुनि<br>
इष्टतावच्छेदकरजतत्वज्ञाने विना प्रवृत्तेरनुदयात् । तथा च<br>
शुक्तिविशेष्यकरजतत्वप्रकारकज्ञानात्मकान्यथाख्यातिमन्तरेण<br>
प्रवृत्तिर्न घटत् अतः प्रवृत्त्यनुसारेण तद्धेतुभूता<br>
अन्यथाख्यातिरङ्गीकार्येति शङ्कितुराशयः। संवादिप्रवृत्तिः<br>
सफलप्रवृत्तिः। विसंवादिप्रवृत्तिः। विफलप्रवृत्तिः।</p>
<p>ननु विशिष्टज्ञानं<br>
प्रवृत्तिकारणं वा ज्ञानद्वयं तत्कारणं वेत्यत्र विनिगमनाविरहात्<br>
ऽरजतस्मृतिपुरोवर्तिज्ञानाभ्यामेव प्रवृत्तिसम्भवात्ऽ<br>
इत्युक्तमित्यत्राह  कॢप्तनियतपूर्ववर्तिभ्यामित्यादिरिति।<br>
विशिष्टज्ञानस्य प्रवृत्तिकारणत्वं वदता नैयायिकेनापि<br>
विशिष्टज्ञानात्पूर्वमिदमित्याकारकं पुरोवर्तिविषयकं प्रत्यक्षं<br>
रजतस्मरणं चेति ज्ञानद्वयं भवतीत्यङ्गीक्रियत्</p>
<p>तथा च<br>
कॢप्तनियतपूर्ववर्तिभ्यामिदञ्ज्ञानरजतस्मरणाभ्यामेव प्रवृत्तेः</p>
<p>सम्भवे<br>
विशिष्टज्ञानमनावश्यकमिति भावः। विशिष्टज्ञानत्वेनेति।<br>
पुरोवर्तिविशेष्यकरजतत्वादिप्रकारकज्ञानत्वेनेत्यर्थः।<br>
नन्वेवमिति। रजतस्मृतिपुरोवर्तिज्ञाने एव प्रवृत्तिकारणे;<br>
विशिष्टज्ञानं तु न प्रवृत्तिकारणमित्यङ्गीकार इत्यर्थः। प्रवृत्तिः<br>
स्यादिति। रजतस्मृतिपुरोवर्तिज्ञानयोः सत्त्वादिति भावः।<br>
रजतादिरूपेति। रजतादिरूपं यतिष्टं<br>
तत्प्रतियोगिकभेदज्ञानाभावस्येत्यर्थः। तथा च<br>
पुरोवर्तिविशेष्यकरजतादिरूपेष्टप्रतियोगिकभेदप्रकारकज्ञानाभाववि<br>
शिष्टे पुरोवर्तिज्ञानरजतस्मरणे पुरोवर्तिनि<br>
रजतार्थिप्रवृत्तिहेतुरितिऽनेदं रजतम्ऽ इति बाधज्ञानकाले न<br>
प्रवृत्त्यापत्तिरिति भावः। इदमिति<br>
धर्मिज्ञानरजतत्वज्ञानभेदाग्रहाणां त्रयाणां कारणत्वापेक्षया<br>
विशिष्टज्ञानस्यैकस्य कारणत्वे लाघवमिति मूलेऽभिप्रेतम्। तदाह<br>
सत्यरजतस्थल इत्यादिना। यद्यपि धर्मधर्मिज्ञानयोः कारणत्वं<br>
विशिष्टज्ञानकारणतावाद्यपि</p>
<p>अङ्गीकरोति, तथापि<br>
ऽनेदं रजतम्ऽ इति बाधग्रहकाले प्रवृत्तिवारणाय<br>
इष्टभेदग्रहाभावत्वावच्छिन्नस्य कारणत्वं प्राभाकरेणोच्यते<br>
नैयायिकेन विशिष्टज्ञानत्वावच्छिन्नस्य कारणत्वमुच्यत् तत्र<br>
कारणतावच्छेदकलाघवं नैयायिकस्यैवेति भावः। सामान्यतः<br>
प्रवृत्तित्वावच्छिन्नं प्रतीति।<br>
संवादिविसंवादिप्रवृत्तिसाधारणप्रवृत्तित्वावच्छिन्नं प्रतीत्यर्थः।<br>
तत्कार्यतावच्छेदकावलीढतयेति। तस्य विशिष्टज्ञानस्य यत्<br>
कार्यतावच्छेदकं प्रवृत्तित्वं तदाश्रयतयेत्यर्थः। तत्पूर्वमिति।<br>
विसंवादिप्रवृत्तेःपूर्वमित्यर्थः। रजतत्वांशे तदभावेनेति।<br>
सन्निकर्षाभावेन चक्षुस्संयुक्तशक्तिसमवायाभावेनेत्यर्थः।<br>
ज्ञानलक्षणेति। रजतस्मरणात्मकं यत्रजतत्वप्रकारकज्ञानं स एव<br>
रजतत्वभानप्रयोजकः सन्निकर्ष इति भावः।</p>
<hr>
<p>{तर्कसङ्ग्रहः}</p>
<p>{अयथार्थानुभवनिरूपणम्}</p>
<p>{आन्ट्स्_६४     अयथार्थानुभवस्त्रिविधः संशयविपर्ययतर्कभेदात् । एकस्मिन् धर्मिनि विरुद्धनानाधर्मवैशिष्ट्यावगाहि ज्ञानं संशयः । यथा स्थाणुर्वा पुर्षो वेति । मिथ्याज्ञानं विपर्ययः । यथा शुक्ताविदं रजतमिति । व्याप्यारोपेण व्यापकारोपस्तर्कः यथा यदि वह्निर्न स्यात्तर्हि धूमोऽपि न स्यादिति ॥}</p>
<p>अयथार्थानुभवस्त्रिविधः  संशयविपर्ययतर्कम्भेदात् ।<br>
एकस्मिन् धर्मिणि विरुद्धनानाधर्मवैशिष्ट्यज्ञानं संशयः। यथा<br>
स्थाणुर्वा पुरुषो वेति। मिथ्याज्ञानं विपर्ययः। यथा शुक्तौ इदं<br>
रजतमिति। व्याप्यारोपेण व्यापकारोपस्तर्कः। यथा यदि<br>
वह्निर्नस्यात्तर्हि धूमोऽपि न स्यातिति।</p>
<p>{दीपिका}</p>
<p>अयथार्थानुभावं विभजते  अयथार्थ<br>
इति। स्वप्नस्य मानसविपर्ययरूपत्वात्न त्रैविध्यविरोधः।<br>
संशयलक्षणमाह  एकेति। घटपटाविति<br>
समूहालम्बनेऽतिव्याप्तिवारणाय एकेति।ऽघटः द्रव्यम्ऽ<br>
इत्यादावतिव्याप्तिवारणाय विरुद्धेति।ऽघटत्वविरुद्धपटत्ववान्ऽ<br>
इत्यत्र अतिव्यापितवारणाय नानेति। विपर्ययलक्षणमाह  मिथ्येति।<br>
तदभाववति तत्प्रकारकनिर्णय इत्यर्थः। तर्कं लक्षयति  व्याप्येति।<br>
यद्यपि तर्कः विपर्ययेऽन्तर्भवति, तथापि प्रमाणानुग्राहकत्वात्<br>
भेदेन सङ्कीर्तनम्।</p>
<p>{प्रकाशिका}</p>
<p>ननु<br>
अयथार्थानुभवस्य त्रैविध्यकथनं मूलेऽसङ्गतम्, स्वप्नज्ञानस्य<br>
अनुभूतपदार्थस्मरणकफपित्तादिरूपदोषशुभाशुभादृष्टैर्जायमानस्य<br>
बाधितार्थविषयकस्य अनुभवसिद्धत्वादत आह  स्वप्नस्येति। यद्यपि<br>
प्रदेशविशेषावस्थितमनस्संयोगः स्वप्नः। तथापि<br>
तदसमवायिकारणकज्ञाने स्वप्नशब्दो भाक्त इत्यवधेयम्।<br>
चाक्षुषादिरूपत्वासम्भवादाह  मानसेति। यत्तु स्मृमिरूपं<br>
स्वप्नज्ञानमिति तत्भाष्यादिविरुद्धमित्युपेक्षितम्।<br>
कोट्योरव्याप्यवृत्तित्वज्ञानोत्तरं जायमाने एकस्मिन् धर्मिणि<br>
घटतदभावोभयप्रकारकसमुच्चयेऽतिव्याप्तिवारणाय<br>
विरोधविषयकत्वस्य निवेशेऽपि नानेत्यस्यावश्यकतेति<br>
दर्शयितुमाह  घ्टत्वविरुद्धेति। नानेतीति।<br>
एकधर्मिनिष्ठविशेष्यतानिरूपितविरुद्धनानाधर्मनिष्ठप्रकारताकत्वाभावात्<br>
नातिव्याप्तिरिति भावः। न च<br>
विभिन्नरूपेणैकधर्मिविशेष्यकविरुद्धानेकधर्मप्रकारकज्ञानेऽतिव्याप्तिरिति<br>
शङ्क्यम्। एकधर्मावच्छिन्नविशेष्यताघटितपरिष्कारकारणेन<br>
अदोषादिति दिक् । तन्त्रान्तरे ब्रह्मभिन्ने सर्वस्मिन्नेवमिथ्याशब्दस्य</p>
<p>प्रयोगदर्शनादाह<br>
तदभाववतीति। प्रमावारणाय इदम्।<br>
तदभाववद्विशेष्यकत्वावच्छिन्नतत्प्रकारकत्वेत्याद्यर्थविवक्षणात्न<br>
समूहालम्बनेऽतिप्रसङ्गः। संशयस्य इच्छायाश्च वारणाय<br>
संशयान्यज्ञानार्थकं निश्चययदमिति सङ्क्षेपः।</p>
<p>मूले<br>
व्याप्यारोपेणेति। आहार्यव्याप्यवत्ताभ्रमजन्य<br>
आहार्यव्यापकवत्ताभ्रमस्तर्क इत्यर्थः।<br>
आहार्यज्ञानमात्रेऽतिप्रसङ्गवारणाय जन्यान्तम्। यत्र नायं पुरुष<br>
इति निश्चयसत्त्वे शाखादौ करादिभ्रमात्ऽअयं पुरुषःऽ<br>
इत्याद्याहार्यारोपः तत्रातिव्याप्तिवारणाय प्रथममाहार्यपदम्।<br>
रजतत्वव्याप्याभाववत्ताग्रहकाले आहार्यं</p>
<p>यद्रजतत्वव्याप्यवत्ताज्ञानमृ तज्जन्येऽइदं रजतम्ऽ<br>
इत्यनाहार्यज्ञानेऽतिव्याप्तिवारणाय द्वितीयमाहर्यपदम्। तर्के<br>
आपाद्यव्यतिरेकनिश्चय आपाद्यापादकयोर्व्याप्तिनिश्चयश्च कारणमिति<br>
ध्येयम्। तर्कस्तु मानसविपर्ययरूप एवेति कथमयथार्थस्य<br>
त्रैविध्यकथनमित्याह  यद्यपीति। प्रमाणानुग्राहकत्वम्  प्रमाणेन<br>
प्रमायां जननीयायां प्रतिबनधकविघटनद्वारोपयोगित्वम्।<br>
भेदेनेति। तर्कत्वरूपवैलक्षण्येनेत्यर्थः। तर्कस्य<br>
प्रामाणानुग्राहकत्वज्ञापनाय तथा कथनमिति भावः।</p>
<p>{बालप्रिया}</p>
<p>भाक्त इति।<br>
लाक्षणिकः कार्ये कारणोपचार इत्यर्थः। तथा च स्वाप्नं विज्ञानं<br>
विपर्ययेऽन्तर्भूतमिति भावः। भाष्यादिविरुद्धमिति।&lsquo;उपरतेन्द्रियग्रामस्य प्रलीनमनस्कस्य इन्द्रियद्वारेणैव<br>
यदनुभवनं मानसम्, तत्स्वप्नज्ञानम्&rsquo;इति प्रशस्तपादभाष्ये<br>
तद्व्याख्यानकन्दल्यादिग्रन्थे च स्वप्नस्यानुभवरूपताप्रतिपादनादिति<br>
भावः। एकधर्मिविशेष्यकविरुद्धनानाधर्मप्रकारकज्ञानं संशयः।<br>
घटपटाविति ज्ञानस्य विरुद्धघटत्वपटत्वरूपानेकधर्मप्रकारकत्वात्<br>
तत्रातिव्याप्तिः। तद्वारणाय एकधर्मिविशेष्यकेत्युक्तम्।<br>
घटपटरूपानेकधर्मिविशेष्यकं घटपटाविति ज्ञानमिमिति<br>
नातिव्याप्तिः। घटो द्रव्यमिति ज्ञानस्य घटरूपैकधर्मिविशेष्यकत्वात्<br>
घटत्वद्रव्यत्वरूपानेकधर्मप्रकारकत्वाच्च तत्रातिव्याप्तिः। तद्वारणाय<br>
विरुद्धेति धर्मविशेषणम्। घटत्वद्रव्यत्वयोपरेकत्र घटे<br>
वर्तमानयोरेकत्रावर्तमानत्वरूपविरुद्धत्वाभावात्नातिव्याप्तिः।<br>
घटत्वविरुद्धपटत्ववानिति ज्ञानस्यापि<br>
एकधर्मिपटविशेष्यकविरुद्धपटत्वरूपधर्मप्रकारकत्वात्<br>
तत्रातिव्याप्तिः। तद्वारणाय नानाधर्मप्रकारकेत्युक्तम्। यद्यपि<br>
घटत्वविरुद्धपटत्ववानिति ज्ञानस्यापि<br>
घटत्वपटत्वरूपनानाधर्मप्रकारकत्वमस्ति, तथापि तस्मिन् ज्ञाने<br>
घटत्वं विरोधांशे प्रकारः पटत्वं तु पटांशे प्रकार इति<br>
एकस्मिन् धर्मिणि तयोः प्रकारकत्वं नास्तीति नातिव्याप्तिः।</p>
<p>ननु अयं<br>
पटत्ववानिति ज्ञानस्यापि वस्तुतो घटत्वविरुद्वं यत्पटत्वं<br>
तत्प्रकारकत्वेन तत्रातिव्याप्तिवारणमेव नानेत्यस्य प्रयोजनं<br>
भवितुमर्हतीतिऽघटत्वविरुद्धपटत्ववान्ऽ इति<br>
ज्ञानपर्यन्तानुधावनं दीपिकायामयुक्तमित्यत्राह  कोट्योरिति।<br>
घटः तदभावश्चाव्याप्यंवृत्तिः इति ज्ञानानन्तरं जायमानेऽअयं<br>
घटवान् घटाभाववांश्चऽ इत्याकारके समुच्चयसञ्ज्ञके ज्ञाने<br>
वस्तुतः घटविरुद्धः यो घटाभावः तत्प्रकारकत्वात्<br>
तत्रातिव्याप्तिवारणाय कोटिद्वयविरोधविषयकत्वमपि<br>
निवेशनीयम्। कोट्योरव्याप्यवृत्तित्वज्ञानशून्यकालीने समुच्चये<br>
एव कोट्योर्विंरोधो विषयः। तयोरव्याप्यवृत्तित्वज्ञानकालीने<br>
समुच्चये तु कोट्योर्विरोधो न भासत् तथा चोक्तसमुच्चयस्य</p>
<p>विरोधविषयकत्वाभावात्नातिव्याप्तिः। तथा चायं<br>
पटत्ववानिति ज्ञानस्य वस्तुतः घटत्वविरुद्धं यत्पटत्वं<br>
तद्विषयकत्वेऽपि विरोधविषयकत्वाभावात्न तत्रातिव्याप्तिः वक्तुं<br>
शक्यत इत्याशयेनऽअयं घटत्वविरुद्धपटत्ववानिति<br>
ज्ञानपर्यन्तानुधावनम्। तस्य ज्ञानस्य विरोधविषयकत्वात्प्रसक्ताया<br>
अतिव्याप्तेर्वारणाय नानेति विशेषणमिति भावः।</p>
<p>एकधर्मिनिष्ठविशेष्यतेत्यादि। अयं घटत्वविरुद्धपटत्ववान्<br>
इति ज्ञाने घटत्वमपि प्रकारः पटत्वमपि प्रकारः।</p>
<p>परन्तु<br>
घटत्वनिष्ठप्रकारता विरोधनिष्ठविशेष्यतानिरूपिता,<br>
पटत्वनिष्ठप्रकारता पटनिष्ठविशेष्यतानिरूपिता। द्वयोः<br>
घटत्वपटत्वनिष्ठप्रकारतयोः एकधर्मिनिष्ठविशेष्यतानिरूपितत्वं<br>
नास्तीति तादृशज्ञाने<br>
एकधर्मिनिष्ठविशेष्यतानिरूपितनानाधर्मनिष्ठप्रकारतानिरूपकत्वाभावात्<br>
नातिव्याप्तिरिति भावः। विभिन्नरूपेणेति।ऽपर्वतो वह्निमान् द्रव्यं<br>
वह्न्यभाववत्ऽ इत्याकारके समूहालम्बने पर्वतत्वद्रव्यत्वाभ्यां<br>
पर्वतरूपैकधर्मिविशेष्यकेऽतिव्याप्तिः।<br>
पर्वतनिष्ठविशेष्यतानिरूपितवह्नितदभावरूपनानाधर्मनिष्ठप्रकारतानिरूपकत्वादिति<br>
भावः। एकधर्मावच्छिन्नेति। तथा च<br>
एकधर्मावच्छिन्नविशेष्यतानिरूपितनानाधर्मनिष्ठप्रकारतानिरूपकज्ञानत्वं<br>
संशयस्य लक्षणम्।ऽपर्वतो वह्निमान्, द्रव्यं वह्न्यभाववत्ऽ इति<br>
ज्ञाने वह्निनिष्ठप्रकारता पर्वतत्वावच्छिन्नविशेष्यतानिरूपिता<br>
वह्न्यभावनिष्ठप्रकारता द्रव्यत्वावच्छिन्नविशेष्यतानिरूपितेति द्वयोः<br>
प्रकारतयोः एकधर्मावच्छिन्नविशेष्यतानिरूपितत्वं नास्तीति<br>
नातिव्यापितरिति भावः।</p>
<p>नन्वेवमपि<br>
घटतदभावयोरव्याप्यवृत्तित्वज्ञानकालीनेऽभूतलं घटवत्<br>
घटाभाववच्चऽ इत्याकारके समुच्चयेऽतिव्याप्तिः। तस्यापि<br>
भूतलत्वरूपैकधर्मावच्छिन्नविशेष्यतानिरूपितघटतदभावरूपनानाधर्म<br>
निष्ठप्रकारतानिरूपकत्वादित्यत आहदिगिति।<br>
१ वघटितधर्मावच्छिन्नप्रतिबन्धकतानिरूपितप्रतिबध्यतावच्छेदकीभूता<br>
या<br>
स्वनिरूपकतावच्छेदकधर्मावच्छिन्ननिरूपितविरोधविषयितानिरूपिता<br>
प्रकारिता समानाधिकरण्यसम्बन्धेन तद्विशिष्टप्रकारितैव</p>
<p>संशयत्वम्। तच्च<br>
समुच्चयव्यावृत्तम्। समुच्चये विरोधाभानेन<br>
कोटिद्वयविषयितयोः विरोधविषयित्वानिरूपितत्वात् । संशये<br>
चान्ततः कोट्योः संसर्गतया परस्परविरोधभानोपगमेन<br>
लक्षणसमन्वय इति भावः। एतेन समुच्चयेऽतिव्याप्तिवारणाय ज्ञाने<br>
विरोधविषयकत्वविशेषणदाने तत एव घटपटाविति ज्ञानस्य द्रव्यम्<br>
इति ज्ञानस्य च वारणसम्भवातेकधर्मिविशेष्यकत्वविशेषणं धर्मे<br>
विरुद्धत्वविशेषणं च व्यर्थम्। तयोर्ज्ञानयोः<br>
विरोधविषयकत्वाभावेनैव वारणादिति शङ्कायाः नावसरः।<br>
उक्तपरिष्कार एव प्रकृतग्रन्थतात्पर्यादिति।</p>
<p>१. स्वघटितेत्यादि।<br>
स्वं भूतलं घटवन्न वेति संशयनिष्ठा घटनिरूपिता प्रकारिता<br>
तद्घटितो धर्मः<br>
घटनिरूपितप्रकारित्वावच्छिन्नभूतलनिरूपितविशेष्यिताशालिज्ञानत्वं<br>
तदवच्छिन्ना भूतलं घटवदित्याकारकज्ञाननिष्ठा प्रतिबन्धकता<br>
तन्निरूपिता या प्रतिबध्यता भूतलं घटाभाववदिति ज्ञाननिष्ठा<br>
तदवच्छेदकीभूता घटाभावनिरूपिता प्रकारिता, एवं स्वं<br>
घटनिरूपितप्रकारिता तन्निरूपकता घटनिष्ठा तदवच्छेदकधर्मः<br>
धटत्वं तदवच्छिन्ननिरूपितो यो विरोधः तन्निष्ठविषयतानिरूपिता<br>
सा घटाभावनिरूपिता प्रकारिता भवति एकाधिकरणवृत्तित्वसम्बन्धेन<br>
तद्विशिष्टप्रकारिता घटनिरूपितप्रकारिता भूतलं घटवत्न वेति<br>
संशयेऽस्तीति समन्वयः।</p>
<p>तन्त्रान्तरे<br>
अद्वैतवेदान्त् तथा च मिथ्याविषयकं ज्ञानं विपर्यय इत्युक्तौ<br>
ब्रह्मातिरिक्तविषयकस्य सर्वस्यापि</p>
<p>ज्ञानस्य अद्वैतिमते<br>
मिथ्याविषयकत्वात्विपर्ययत्वापत्तिः, अतः मिथ्याज्ञानमित्यस्य<br>
तदभाववति तत्प्रकारकनिर्णय इति व्याख्यानं कृतमिति भावः।<br>
प्रमावारणायेदमिति। तत्प्रकारकनिर्णयः विपर्ययः<br>
इत्येतावन्मात्रोक्तौ अयं घट इत्यादिप्रमायामतिव्याप्तिः तस्या<br>
अपि घटत्वादिप्रकारकत्वात् । तद्वारणाय तदभाववतीति विशेषणम्।<br>
अयं घट इत्यादिप्रमायाः घटत्ववद्विशेष्यकत्वेन<br>
घटत्वाभाववद्विष्यकत्वाभावात्नातिव्याप्तिरिति भावः। न<br>
समूहालम्बनेऽतिप्रसङ्ग इति। रङ्गरजतयोःऽइमे<br>
रङ्गरजतेऽ इति प्रमायां नातिव्यापितरित्यर्थः। तस्याः प्रमायाः</p>
<p>रजतत्वाभाववद्रङ्गविशेष्यकत्वे रजतत्वप्रकारकत्वे च<br>
सत्यपि रङ्गत्वाभाववद्विशेष्यकत्वावच्छिन्नरजतत्वप्रकारकत्वं</p>
<p>नास्ति,<br>
रजतत्वनिष्ठप्रकारतायाः<br>
रजतत्ववद्रजतनिष्ठविशेष्यतानिरूपितत्वेन<br>
रजतत्वाभाववद्रङ्गनिष्ठविशेष्यतानिरूपितत्वाभावात्रङ्गांशे<br>
रजतत्वस्याप्रकारत्वादिति भावः। अवशिष्टं सर्वं प्रत्यक्षपरिच्छेद<br>
एवोक्तमित्याशयेनोक्तं सङ्क्षेप इति।</p>
<p>व्याप्यारोपेण<br>
व्यापकारोपस्तर्कः। आरोपशब्दस्य आहार्यभ्रमैत्यर्थः। आहार्यत्वं<br>
च बाधकालीनेच्छाजन्यत्वम्। तृतीयायाः जन्यत्वमर्थः। तस्य<br>
व्यापकारोपेऽन्वयः। व्याप्यस्यारोपः व्याप्यारोपः। षष्ठ्याः<br>
विषयत्वमर्थः। तथा च बाधकालीनेच्छाजन्यव्याप्यविषयकभ्रमजन्यः<br>
बाधकालीनेच्छाजन्यव्यापकविषयको भ्रमस्तर्क इति फलति। यदि<br>
पर्वतो वह्न्यभाववान् स्यात्तर्हि धूमाभाववान् स्यात्<br>
इत्याकारकस्तर्कः। तत्र व्याप्यः वह्न्यभावः तद्विषयकः आरोपः<br>
पर्वतो वह्न्यमानिति बाधकालीनया इच्छया जन्यः भ्रमः यदि<br>
पर्वतो वह्न्य भाववान् स्यातित्याकारकः, तज्जन्यः व्यापकस्य<br>
धूमाभावस्य आरोपः तर्हि धूताभाववान् स्यादित्याकारकः। स एव<br>
तर्कः। व्याप्यविषयकभ्रमे आहार्यत्वविशेषणादाने शाखायां<br>
पुरुषत्वव्याप्यकरभ्रमात्यत्र अयं पुरुष इत्याहार्यारोपः<br>
तत्रातिव्याप्तिः तद्वारणाय आहार्यत्वविशेषणम्। शाखायां करभ्रमः न<br>
आहार्य इति नातिव्याप्तिः। व्यापकारोपे आहार्यत्वविशेषणादाने<br>
आहार्यात्रजतत्वव्याप्यवतिदमिति ज्ञानात्जायमाने इदं<br>
रजतमित्याकारके अनाहार्यभ्रमेऽतिव्याप्तिः। तद्वारणाय तत् ।<br>
तदाह  आहार्यव्याप्यवत्तेत्यादि। नायं पुरुष इति निश्चयसत्व<br>
इति।ऽअयं पुरुषऽ इति भ्रमस्य आहार्यत्वसम्पादनायैतदुक्त्म्।<br>
रजतत्वव्याप्यवत्ताज्ञानस्य आहार्यत्वसम्पादनाय<br>
रजतत्वव्याप्याभाववत्ताग्रहकाले इति।</p>
<p>आपाद्यव्यतिरेकनिश्चय<br>
इति। आपाद्यः प्रसञ्जनीयः, धूमाभावः तद्व्यतिरेकः<br>
धूमाभावाभावः धूमरूपः तन्निश्चयः, आपाद्यस्य धूमाभावस्य आपादकस्य<br>
वह्न्यभावस्य च या व्याप्तिः तन्निश्चयश्च तर्के कारणमित्यर्थः।<br>
कथमयथार्थस्य त्रैविध्यकथनमिति। संशयो विपर्ययश्चेति<br>
द्वैविध्यकथनस्यैव युक्तत्वादित्यर्थः। प्रतिबन्धकविघटनद्वारेति।<br>
प्रतिबन्धकीभूतव्यभिचारशङ्कानिवर्तनद्वारेत्यर्थः।<br>
तर्कातिरिक्तविपर्ययाणां तु नास्ति प्रमाणानुग्राहकत्वम्, तर्कस्य तु<br>
तदस्तीति वैलक्षण्यसूचनाय विपर्यययान्तर्भूतस्यापि तर्कस्य<br>
पृथङ्निर्देश इत्यर्थः। तथा च विपर्यये तर्कत्वाकारः<br>
प्रमाणानुग्राहकतावच्छेदकः, विपर्ययत्वं तु न तथेति<br>
विशेषज्ञापनाय विपर्ययत्वतर्कत्वाभ्यां विभाग इति भावः।</p>
<hr>
<p>{तर्कसङ्ग्रहः}</p>
<p>{स्मृतिनिरूपणम्}</p>
<p>{आन्ट्स्_६५     स्मृतिरपि द्विविधा । यथार्थायथार्था च प्रमाजन्या यथार्था । अप्रमाजन्यायथार्था ॥}</p>
<p>स्मृतिरपि द्बिविधा  यथार्था अयथार्था<br>
चेति। प्रमाजनया यथार्था। अप्रमाजन्या अयथार्था।</p>
<hr>
<p>{सुखादिनिरूपणम्}</p>
<p>{आन्ट्स्_६६     सर्वेशामनुकूलतया वेदनीयं सुखम् ॥}</p>
<p>{आन्ट्स्_६७     सर्वेशां प्रतिकूलतया वेदनीयं दुःखम् ॥}</p>
<p>{आन्ट्स्_६८     इच्छा कामः ॥}</p>
<p>{आन्ट्स्_६९     क्रोधो द्वेषः ॥}</p>
<p>{आन्ट्स्_७०     कृतिः प्रयत्नः ॥}</p>
<p>{आन्ट्स्_७१     विहितकर्मजन्यो धर्मः ॥}</p>
<p>{आन्ट्स्_७२     निषिद्धकर्मजन्यस्त्वधर्मः ॥}</p>
<p>{आन्ट्स्_७३     बुद्ध्यादयोऽष्टावात्ममात्रविशेषगुणाः ॥}</p>
<p>{आन्ट्स्_७४     बुद्धीच्छाप्रयत्ना द्विविधाः । नित्या अनित्याश्च । नित्या ईश्वरस्य । अनित्या जीवस्य ॥}</p>
<p>सर्वेषां<br>
अनुकूलतया वेदनीयं सुखम्। प्रतिकूलतया वेदनीयं दुःखम्।<br>
इच्छा कामः। क्रोधो द्वेषः। कृतिः प्रयत्नः। विहितकर्मजन्यो धर्मः।<br>
निषिद्धकर्मजन्योऽधर्मः। बुद्ध्यादयः अष्टौ आत्ममात्रविशेषगुणाः।<br>
बुद्धीच्छाप्रयत्ना</p>
<p>नित्या अनित्यश्च्<br>
नित्या ईश्वरस्य् अनित्या जीवस्य्</p>
<p>{दीपिका}</p>
<p>स्मृतिं विभजते<br>
स्मृतिरिति। सुखं लक्षयति  सर्वेषामिति।ऽसुखी अहम्ऽ<br>
इत्याद्यनुव्यसायगम्यं सुखत्वादिकमेव लक्षणम्। यथाश्रुतं तु<br>
स्वरूपकथनमिति द्रष्टव्यम्।</p>
<p>{प्रकाशिका}</p>
<p>ननुऽसर्वेषां<br>
अनुकूलतया वेदनीयम्ऽ इत्यादि मूलं सुखादिलक्षणपरं न<br>
सम्भवति, पदद्रव्नयोपभोगादिजन्यसखे साधूनां द्वेषदर्शनात्<br>
अव्याप्तेरित्याशङ्कायांऽसुख्यहम्ऽ इत्यादिप्रत्यक्षसिद्धं<br>
सुखत्वादिकमेव लक्षणमित्याह  सुखी अहमित्याद्यनुव्यवसायेति।<br>
सुखत्वादीत्यादिना दुखत्वपरिग्रहः। यथाश्रुतं त्विति।<br>
सर्वेषामनुकूलतया इत्यादिकमित्यर्थः।</p>
<p>{बालप्रिया}</p>
<p>सर्वेषां<br>
अनुकूलतया वेदनीयं सुखमिति मूलात्<br>
अनुकूलत्वप्रकारकज्ञानविषयत्वं सुखस्य लक्षणमिति प्रतीयत् तथा<br>
सति परकीयद्रव्योपभोगजन्ये सुखे साधूनां द्वेषदर्शनेन<br>
साधुवृत्तिप्रतिकूलत्वप्रकारकज्ञानविषयत्वस्यैव</p>
<p>तत्र सत्त्वेन सर्वेषां<br>
अनुकूलतया वेदनीयत्वस्य तादृशसुखेऽभावेनाव्याप्त्यापत्तेः इदं<br>
लक्षणमयुक्तमिति शङ्कानिवारणार्थः सुख्यहमित्यादिदीपिकाग्रन्थ<br>
इत्याह  ननु सर्वेषामित्यादिना।</p>
<hr>
<p>{तर्कसङ्ग्रहः}</p>
<p>{संस्कारनिरूपणम्}</p>
<p>{आन्ट्स्_७५     संस्कारस्त्रिविधः । वेगो भावना स्थितिस्थापकश्चेति । वेगः पृथिव्यादिचतुष्टयमनोवृत्तिः । अनुभवजन्या स्मृतिहेतुर्भावनात्ममात्रवृत्तिः । अन्यथा कृतस्य पुनस्तदवस्थापादकः स्थितिस्थापकः कटादिपृथिवीवृत्तिः ॥}</p>
<p>संस्कारः त्रिविधः<br>
वेगः भावना स्थितस्थापकश्चेति। वेगः<br>
पृथिव्यादिचतुष्टयमनोवृत्तिः। अनुभवजन्या स्मृतिहेतुः भावना।<br>
आत्ममात्रवृत्तिः। अन्यथा कृतस्य (स्थितस्य) पुनः तादवस्थ्यापादकः<br>
स्थितस्थापकः। कटादिपृथिवीमात्रवृत्तिः।</p>
<p>{दीपिका}</p>
<p>संस्कारं विभजते<br>
संस्कार इति। संस्कारत्वजातिमान् संस्कार् वेगस्याश्रयमाह<br>
वेग इति। वेगत्वजातिमान् वेगः। भावनां लक्षयति  अनुभवेति।<br>
अनुभवध्वंसेऽतिव्याप्तिवारणाय स्मृतीति।<br>
आत्मादावतिव्याप्तिवारणाय अनुभवेति। स्मृतेरपि संस्कारजनकत्वं<br>
नवीनैरुक्तम्। स्थितस्थापकं लक्षयति  अन्यथेति। सङ्ख्यादयः अष्टौ<br>
नैमित्तिकद्रवत्ववेगस्थितस्थापकाः सामान्यगुणाः।</p>
<p>{प्रकाशिका}</p>
<p>अनुभवेतीति।<br>
स्मृतिं संस्कारं प्रति च अनुभवत्वेनैव कारणत्वं वदतां प्राचां<br>
अयमभिप्रायः  तत्तद्विषयकस्मृतिं प्रति तत्तद्विषयकसंस्कारं प्रति च<br>
तत्तद्विषयकानुभवत्वेनैव हेतुता न तु तत्तद्बिषयकज्ञानत्वेन,<br>
अनुभवत्वस्यापि जातित्वेन ज्ञानत्वापेक्षया गौरवासम्भवात् । न च<br>
विनिगमनाविरह इति शङ्क्यम्, व्याप्यधर्मपुरस्कारेण<br>
कारणत्वसम्भवे व्यापकधर्मस्यान्यथासिद्धिनिरूपकत्वादिति।</p>
<p>नवीनाः पुनः<br>
अनुभवानां तत्तद्विषयकस्मृतिं तादृशसंस्कारं प्रति च<br>
तत्तद्विषयकज्ञानत्वेनैव हेतुता, न तु अनुभवत्वेन, संस्कारस्य<br>
फलनाश्यतया प्रथमस्मरणेनैव अनुभवजन्यसंस्कारस्य नाशेन<br>
सकृतदनुभूतस्य स्मरणोत्तरमस्मरणप्रसङ्गात् । न च<br>
स्वजन्यस्मरणस्य संस्कारनाशकत्वे स्मृतिसाधारणेन ज्ञानत्वेन<br>
हेतुत्वेऽपि घटपटादिरूपनानाविषयावगाहिना अनुभवेन जनितस्य<br>
तावद्विषयकसंस्कारस्य घटाद्येकैकगोचरस्मरणेनापि विनाशात्<br>
तदुत्तरं पटादिस्मरणानुपपत्तिः, तत्तद्विषयकसंस्काराभावात् ।<br>
स्मृतिजन्यपटादिगोचरसंस्कारस्य च भिन्नर्विषयकतया<br>
पटादिस्मारकत्वायोगात् । अतः स्वजन्यचरमस्मृतेरेवानायत्या<br>
तत्तद्व्यक्तित्वेन तत्तत्संस्कारनाशकताया अङ्गीकर्तव्यतया</p>
<p>अनुभवत्वेन<br>
जनकतायामपि न दोष इति वाच्यम्।, अन्यूनविषयकस्यैव फलस्य<br>
नाशकत्वाङ्गीकारेण अदोषात् । जायते च पुनः पुनः स्मरणात्<br>
दृढतरः संस्कारः। दार्ढ्यं च संस्कारगतः जातिविशेषः झटिति<br>
स्मृत्युत्पादप्रयोजकः। न च दैववशसम्पन्नात्झटिति<br>
उद्बोधकसमवधानादेव झटिति स्मृतिनियमोपपत्तौ न<br>
तत्प्रयोजकतया संस्कारगतः जातिविशेषः सिद्ध्यतीति वाच्यम्।<br>
झटिति स्मृतेः<br>
दैवाधीनझटित्युद्बोधकसमवधानाधीनत्वमभ्युपगम्य<br>
संस्कारातिशयखण्डने शास्त्रादावभ्यासस्यैवानापत्तेः। किं च परित्यज्य<br>
च निश्चिताव्यभिचारकं रूपं गृह्यमाणव्यभिचारकेण कारणत्वकल्पनं<br>
स सम्भवतीति नानुभवत्वेन स्मृतिसंस्कारहेतुतासम्भवः  इति<br>
प्राहुः। तन्मतं दर्शयति  स्मृतेरपीति। अपिना अनुभवपरिग्रहः।<br>
एतन्मते लक्षणे च अनुभवजन्या इति स्थाने ज्ञानजन्येति<br>
निवेशनीयम्।</p>
<p>{बालप्रिया}</p>
<p>व्याप्यधर्मपुरस्कारेणेति। व्याप्यधर्मः अनुभवत्वम्,<br>
व्यापकधर्मः ज्ञानत्वम्। अन्यथासिद्धिनिरूपकत्वादिति। न हि दण्डस्य<br>
द्रव्यत्वेन रूपेण घटकाकरणत्वमिति भावः। संस्कारस्य<br>
फलनाश्यतयेति। स्मरणरूपेण फलेन नाश्यतयेत्यर्थः। तथा च<br>
संस्कारं प्रति अनुभवत्वेन हेतुत्वे यत्र<br>
घटविषयकानुभवजन्यसंस्कारेण घटस्मरणं जातम्, तत्र पुनः<br>
कालान्तरे घटस्मरणं न स्यात्घटसंस्कारस्य प्राथमिकघटस्मरणेन<br>
नष्टत्वात् । न च घटस्मरणात्पुनः। संस्कारो जायते तेन<br>
पुनर्घटस्मरणमिति भवता वक्तुं शक्यत् अनुभवत्वेन कारणत्वपक्षे<br>
घटस्मरणे संस्कारकारणतावच्छेदकानुभवत्वाभावेन तस्य<br>
संस्कारोत्पादकत्वायोगात् । ज्ञानत्वेन कारणत्वे तु स्मरणेऽपि<br>
ज्ञानत्वसत्त्वेन तस्यापि संस्कारकारणतया प्रथमोत्पन्नघटस्मरणात्<br>
पुनः संस्कारः ततः स्मरणमिति स्मरणोत्तरं</p>
<p>स्मरणमुपपद्यत इति<br>
भावः।</p>
<p>न च स्वजन्येत्यादि।<br>
संस्कारजन्यस्मरणेन संस्कारो नश्यतीति स्वीकारे तद्विषयकज्ञानं<br>
तद्विषयकस्मृतिहेतुरिति ज्ञानत्वेन रूपेण कारणत्वाङ्गीकारेऽपि<br>
तत्र समूहालम्बनात्मकघटपटादिनानापदार्थविषयकानुभवानन्तरं<br>
घटपटादीनां प्रत्येकशः स्मरणमजनिष्ट, न तु<br>
अनुभूतसकलपदार्थविषयकैस्मरणं तत्र घटस्मरणेन<br>
समूहालम्बनानुभवजन्यस्य घटपटादिनानापदार्थविषयकसंस्कारस्य<br>
नाशात्पटादिस्मरणानुपपत्तिः पटादिविषयकसंस्कारस्य<br>
नष्टत्वात् । न च तत्र घटस्मरणजन्यसंस्कारः पटादिस्मृतिं जनयतीति<br>
वाच्यम्। घटस्मरणजन्यसंस्कारस्य घटविषयकतया तस्य<br>
पटादिस्मृतिजनकत्वायोगात् । तद्विषयकस्मृतिं प्रति<br>
तद्विषयकसंस्कारस्य हेतुत्वात्<br>
अन्यविषयकसंस्कारेणान्याविषयकस्मरणासम्भवात् । तथा च<br>
अन्तिमस्मृतिरेव संस्कारेणान्यविषयकस्मरणासम्भवात् । तथा च<br>
अन्तिमस्मृतिरेव तद्व्यक्तित्वेन संस्कारनाशं प्रति हेतुरिति<br>
वाच्यम्। इत्थं च अनुभवत्वावच्छिन्नं संस्कारस्मृत्योर्हेतुरिति<br>
पक्षेऽपि प्राथमिकघटस्मरणेन घटानुभवजन्यसंस्कारो न नश्यतीति<br>
तद्बलात्पुनः घटस्मरणं भवितुमर्हतीति अनुभवत्वेनैव<br>
स्मृतिहेतुत्वमस्तु इति शङ्काग्रन्थाभिप्रायः।</p>
<p>अन्यूतविषयकस्यैवेत्यादि। संस्कारे यावन्तः पदार्थाः<br>
विषयाः तावत्पदार्थविषयकसमरणमेव संस्कारनाशकम्। तथाच<br>
घटपटादि<br>
नानापदार्थविषयकसमूहालम्बनानुभवजन्यतावद्विषयकसंस्कारस्य<br>
घटमात्रस्मरणेन तत्संस्कारन्यूनविषयकेण नाशो न भवतीति क्रमशः<br>
पटादिस्मरणमुपपद्यत इति भावः। स्मरणे संस्कारन्यूनविषयकत्वं<br>
च संस्कारविषयताव्यापकविषयताकत्वम्। संस्कारं प्रति<br>
ज्ञानत्वेनैव हेतुत्वे युक्त्यनतरमाह  जायते चेति। पुनः पुनः<br>
घटस्मरणात्झटिति<br>
घटस्मृतिप्रयोजकदार्ढ्यरूपजातिविशेषविशष्टसंस्कारो जायत<br>
इत्यनुभवसिद्धम्। तच्च ज्ञानत्वेन संस्कारहेतुत्व एव सङ्गच्छते,<br>
स्मरणस्यापि ज्ञानत्वेन ततः संस्कारोत्पत्तिसम्भवातिति भावः।<br>
उद्बोधकसमवधानादिति। उद्बोधकं सम्बन्धिदर्शनादि।<br>
संस्कारातिशयख्ण्डन इति। संस्कारगतदार्ढ्याख्यजातिविशेषखण्डन<br>
इत्यर्थः। अभ्यासस्यैवानापत्तेरिति।<br>
संस्कारगतदार्ढ्याख्यजातिविशेषखण्डन इत्यर्थः।<br>
अभ्यासस्यैवानापत्तेरिति। संस्कारदार्ढ्यार्थमेव अभ्यासकरणादिति<br>
भावः। ननु झटिति स्मृत्यर्थं झटिति<br>
स्मृतिप्रयोजकोद्बोधकसमवाधानार्थं वा शास्त्राभ्यासः, न<br>
संस्कारदार्ढ्यार्थमित्यतः दोषान्तरमाह  किं चेति।<br>
निश्चिताव्यभिचारकं रूपमिति। यद्धर्मावच्छिन्नै<br>
कार्याव्यवहितपूर्ववृत्त्यभावाप्रतियोगित्वरूपाव्यभिचारनिश्चयोऽस्ति<br>
तादृशं धर्ममित्यर्थः।<br>
कार्याव्यवहितपूर्ववृत्त्यभावप्रतियोगितानवच्छेदकतया निश्चितं<br>
धर्ममिति यावत् । गृह्यमाणव्यभिचारकेणेति। यद्धर्मावच्छिन्ने<br>
व्यभिचारो गृह्यते तेन धर्मेणेत्यर्थः। प्रकृते<br>
स्मरणात्पूर्वमनुभवत्वावच्छिन्नं न नियमेनास्ति<br>
द्वितीयस्मरणात्पूर्वमनुभवाभावात् । तथा चानुभवत्वावच्छिन्नं<br>
गृह्यमाणव्यभिचारकम्। द्वितीयस्मरणात्पूर्वमपि ज्ञानत्वावच्छिन्नस्य<br>
प्रथमस्मरणस्य सत्त्वात्ज्ञानत्वं</p>
<p>निश्चिताव्यभिचारकम्। अतः निश्चिताव्यभिचारेण ज्ञानत्वेनैव<br>
स्मृतिहेतुत्वम्, न गृहीतव्यभिचारोणानुभवत्वेनेति भावः। ननु<br>
नवीनमते अनुभवस्येव स्मृतेरपि संस्कारं प्रति हेतुतया<br>
स्मृतिजन्ये संस्कारेऽनुभवजन्यत्वाभावात्ऽअनुभवजन्यास्मृतिहेतुः<br>
भावनाऽ इति लक्षणं तत्राव्याप्तमित्यत आह  एतन्मत इति। तथा च<br>
एतन्मते ज्ञानजन्यत्वे सति स्मृतिहेतुत्वमेव संस्कारस्य लक्षणम्।<br>
स्मृतिजन्यसंस्कारेऽपि स्मृतिरूपज्ञानजन्यत्वमस्तीति नाव्याप्तिरिति<br>
भावः।</p>
<p>{दीपिका}</p>
<p>{विशेषगुणलक्षणम्}</p>
<p>अन्ये रूपादयो<br>
विशेषगुणाः।<br>
द्रव्यविभाजकोपाधिद्वयसमानाधिकरणावृत्तिजातिमद्गुणत्वं<br>
विशेषगुणत्वम्।</p>
<p>{प्रकाशिका}</p>
<p>द्रव्यविभाजकोपाधीति। पृथिवीत्वजलत्वादिरूपं<br>
यद्द्रव्यविभाजकोपाधिद्वयं प्रत्येकं तत्समानाधिकरणाः<br>
द्वित्वपृथक्त्वसंयोगादयः तदवृत्तिजातिमद्गुण्णत्वमित्यर्थः।<br>
रूपाद्विषु चतुर्षु नीलत्वादिकम्, [रूपत्वादिकम्?] सांसिद्धिकद्रवत्वे च द्रवत्वावान्तरजातिम्, स्नेहादिषु दशसु<br>
स्नेहत्वादिकम्, भावनायां संस्कारत्वावान्तरजातिं चादाय<br>
लक्षणसमन्वयः। ननु इदं लक्षण एकत्वादिष्वतिव्याप्तमेकत्वत्वादि<br>
जातेरपि तादृशत्वात् । न च</p>
<p>तादृशोपाधिद्वयसमानाधिकरणवृत्तिगुणत्वन्यूनवृत्तिजातिशून्यगुणत्वमिति<br>
तदर्थः। एवं चैकत्वादिषु सङ्ख्यात्वादेः सत्त्वात्<br>
तादृशजातिशून्यत्वस्यासत्त्वेन नातिव्याप्तिरिति वाच्यम्। एवमपि<br>
परिमाणादिष्वतिव्याप्तेः। परिमाणत्वादेः तादृशजातित्वासम्भवात्<br>
इति चेत्</p>
<p>अत्र<br>
प्रवदन्त्यभिज्ञाः<br>
यद्यद्रूपावच्छिन्नसमानाधिकरणं यत्किञ्चिद्द्रव्यविभाजकोपाधिद्वयं<br>
तत्तद्भिन्ना स्थितस्थापकवृत्तिभिन्ना च या जातिः तद्वत्त्वे सति<br>
गुणत्वमिति तदर्थः। यद्रूपावच्छिन्नसामानाधिकरण्यस्य<br>
समवायसम्बन्धघटितस्यैव निवेशनीयतया यद्रूपपदेन<br>
घटत्वादेर्धर्तुमशक्यत्वात्घटादौ अतिव्याप्तिः, अतो विशेष्यम्।<br>
स्थितस्थापकेऽतिव्याप्तिवारणाय स्थितस्थापकवृत्तिभिन्नेति।<br>
स्थितस्थापकस्य पृथिव्यादिचतुष्टयवृत्तित्वमते तु न देयम्।<br>
रूपत्वादेः यद्रूपपदेन धर्तुमशक्यत्वेऽप्यवान्तरजातिमादाय<br>
रूपादिषु लक्षणसमन्वयः। पार्थिवानुष्णाशीतस्पर्शस्य वायवीयापेक्षया<br>
विजातीयस्यैव अनुभवसिद्धत्वात् । सङ्ख्यादयस्तु सामान्यगुणा<br>
इति न तत्र वैजात्यं जलपृथिव्यादिभेदेन सिद्धान्तसिद्धम्, अतः<br>
तत्र नातिव्याप्तिः। तादृशजातिमद्भिन्नगुणत्वमेव सामान्यगुणानां<br>
लक्षणमवसेयम्।</p>
<p>{बालप्रिया}</p>
<p>ननु<br>
द्रव्यविभाजकोपाधिद्वयसमानाधिकरणावृत्तिजातिमद्गुणत्वं<br>
विशेषगुणस्य दीपिकायां लक्षणमुक्तम्। तत्र द्रव्यविभाजकोपाधिद्वयं<br>
पृथिवीत्वजलत्वादि तदधिकरणमप्रसिद्धम्,<br>
पृथिवीत्वजलत्वयोरेकत्रासत्त्वात्, तथा च लक्षणमिदमसम्भवीत्यतो<br>
व्याचष्टे  पृथिवीत्वजलत्वादिरूपमिति। पृथिवीत्वजलत्वयोरुभयोः<br>
अधिकरणस्याप्रसिद्धत्वेऽपि प्रत्येकं तयोरधिकरणं पृथिवी जलं च<br>
प्रसिद्धम्। तद्वृत्तयः द्वित्वपृथक्त्वसंयोगादयः तदवृत्तिर्जातिः<br>
रूपत्वरसत्वादिः तद्वान् गुणः रूपरसादिरिति<br>
तादृशजातिमद्गुणत्वस्य रूपरसादौ सत्त्वात्लक्षणसमन्वयः।<br>
रूपादिकं तु द्रव्यविभाजकोपाधिद्वयसमानाधिकरणं न भवति,<br>
द्रव्यविभाजकपृथिवीत्वजलत्वद्वयाधिकरणपृथिवीजलयोः एकस्य<br>
रूपस्य रसादेः वा अवृत्तेः। अतो द्विनिष्ठं द्वित्वादिकमेव तादृशं<br>
तदवृत्तित्वं रूपत्वादिजातावस्तीति भावः। अत्र प्रत्येकमित्यस्य<br>
तत्समानाधिकरणेत्यत्राधिकरण एवान्वयः न तु<br>
तदधिकरणवृत्तित्वेऽपीत्यवधेयम्। नीलत्वादिकमिति। आदिपदेन<br>
रसत्वव्याप्यं मधुरत्वादि स्पर्शत्वव्याप्यमनुष्णाशीतत्वादि च<br>
गृह्यत् न च रूपत्वरसत्वादिजातिमादायैव समन्वयसम्भवे<br>
तद्व्याप्यनीलत्वादिजातिमादाय समन्वयकरणं किमर्थमिति<br>
वाच्यम्।&lsquo;अत्र प्रवदन्ती&rsquo;त्यादिना वक्ष्यमाणपरिष्कार एव<br>
लक्षणस्यास्य तात्पर्यात्तत्र रूपत्वादिव्याप्यजातिमादायैव<br>
समन्वयस्य कर्तव्यत्वात् । द्रवत्वावान्तरजातिमिति। द्रवत्वत्वव्याप्यां<br>
सांसिद्धिकद्रवत्वत्वरूपां जातिमित्यर्थः। स्नेहादिषु दशस्विति।<br>
स्नेहशब्दबुद्धिसुखदुःखेच्छाद्वेषप्रयत्नधर्माधर्मेष्वित्यर्थः।<br>
संस्कारत्वावान्तरजातिमिति। संस्कारत्वव्याप्यां<br>
भावनात्वजातिमित्यर्थः।</p>
<p>शङ्कते  नन्विदमिति।<br>
पृथिवीत्वजलत्वरूपयोः द्रव्यविभाजकयोर्द्वयोरुपाध्योः<br>
प्रत्येकमधिकरणे पृथिव्यां जले च एकत्वं नास्ति।<br>
पृथिवीवृत्त्येकत्वस्य जलवृत्त्येकत्वस्य च भिन्नत्वेन एकस्य एकत्वस्य<br>
उभयत्रावृत्तेः। तथा च तादृशोपाधिद्वयसमानाधिकरणाः<br>
द्वित्वसंयोगादय एव, तदवृत्तिः या जातिः एकत्वत्वरूपा जातिः<br>
तद्वद्गुणत्वंस्यैकत्वे सत्त्वात्</p>
<p>विशेषगुणलक्षणस्य<br>
सामान्यगुणे एकत्वेऽतिव्याप्तिरिति भावः। तादृशत्वादिति।<br>
द्रव्यविभाजकोपाधिद्वयसमानाधिकरणावृत्तित्वादित्यर्थः। न च<br>
तादृशेति। तादृशेत्यस्य द्रव्यविभाजकेत्यर्थः। तथा च<br>
द्रव्यविभाजकोपाधिद्वयं पृथिवीत्वजलत्वादि प्रत्येकं<br>
तदधिकरणपृथिवीजलवृत्तिः द्वित्वपृथक्त्वादिः तद्वृत्तिः<br>
गुणत्वव्याप्यजातिः सङ्ख्यात्वपृथक्त्वत्वादिः तच्छून्यगुणत्वं<br>
रूपादावस्ति। एकत्वे तु नास्ति, सङ्ख्यात्वरूपतादृशजातिमत्त्वस्यैव<br>
सत्त्वात् । अतो नातिव्याप्तिरिति भावः। गुणत्वन्यूनवृत्तीति।<br>
गुणत्वव्याप्येत्यर्थः। एवमपीति।<br>
द्रव्यविभाजकोपाधिद्वयसमानाधिकरणवृत्तिगुणत्वव्याप्यजातिशून्यगुणत्वस्य<br>
विशेषगुणलक्षणत्वेऽपीत्यर्थः। परिमाणादिष्वतिव्याप्तेरिति।<br>
अणुत्वमहत्त्वादिरूपं परिमाणं प्रत्येकवृत्ति न व्यासज्यवृत्ति। अतः<br>
द्रव्यविभाजकोपाधिद्वयसमानाधिकरणं न परिमाणम्, अपि तु<br>
द्वित्वादिकमेव तद्वृत्तिर्या गुणत्वव्याष्यजातिः सङ्ख्यात्वादिः<br>
तच्छून्यत्वे सति गुणत्वस्य परिमाणे सत्त्वात्तत्रातिव्याप्तिरिति<br>
भावः। तादृशजातित्वासम्भवादिति।</p>
<p>द्रव्यविभाजकोपाधिद्वयसमानाधिकरणवृत्तिगुणत्वव्याप्यजातित्वासम्भवादित्यर्थः।</p>
<p>यद्यद्रूपेति। यद्यद्रूपं<br>
संयोगत्वपृथक्त्वत्वादिकं तदवच्छिन्नसंयोगपृथक्त्वादेरधिकरणे<br>
जले पृथिव्यां च प्रत्येकं</p>
<p>वर्तमानं<br>
द्रव्यविभाजकोपाधिद्वयं जलत्वपृथिवीत्वरूपम्, तत्तद्भिन्ना<br>
संयोगत्वपृथक्त्वत्वादिभिन्ना या जातिः नीलत्वादिः तद्वत्त्वे सति<br>
गुणत्वं नीलादिष्वस्तीति समन्वयः। अत्र गुणत्वरूपविशेष्यदलस्य<br>
प्रयोजनमाह  यद्रूपावच्छिन्नेति। तथा च यद्रूपपदेन घटत्वं<br>
नोपादातुं शक्यम्। तदवच्छिन्नस्य घटस्याधिकरणे कपाले<br>
द्रव्यविभाजकोपाधिद्वयस्य जलत्वपृथिवीत्वद्वयस्यासत्त्वात् । अतः<br>
संयोगत्वादिकमेव यद्रूपपदेनोपादेयम्, तद्भिन्न या<br>
घटत्वजातिः तद्वत्त्वस्य घटे सत्त्वात्तत्रातिव्याप्तिः, तद्वारणाय<br>
गुणपदम्। न च यद्रूपपदेन घटत्वमप्युपादातुं शक्यते<br>
तदवच्छिन्नस्य घटस्य कालिकसम्बन्धेनाधिकरणे काले<br>
कालिकसम्बन्धेन जलत्वपृथिवीत्वात्मकोपाधिद्वयसत्त्वात्<br>
तद्भिन्नत्वं च घटत्वे नास्तीति कथमतिव्याप्तिप्रसक्तिरिति वाच्यम्।<br>
शुक्लत्वावच्छिन्नस्य कालिकसम्बन्धेनाधिकरणे जले पृथिव्यां च<br>
जलत्वपृथिवीत्वद्वयसत्त्वात्तदृभिन्नत्वं शुक्लत्वादिजातौ<br>
नास्तीत्यसम्भववारणाय समवायसम्बन्धेन यद्रूपावच्छिन्नाधिकरणे<br>
समवायसम्बन्धेन वर्तमानमित्यर्थस्यैव<br>
यद्रूपावच्छिन्नसमानाधिकरणमित्यनेन विवक्षितत्वात्काले<br>
घटत्वावच्छिन्नस्य समवायेनासत्त्वात्कालो न समवायेन<br>
घटत्वावच्छिन्नाधिकरणम्, अपि तु कपाल एवेति तद्वृत्तित्वस्य<br>
जलत्वपृथिवीत्वद्वयेऽभावात्यद्रूपपदेन<br>
घटत्वस्योपादातुमशक्यतया संयोगत्वादिकमुपादाय तद्भिन्ना य<br>
घटत्वजातिः तद्वत्त्वात्घटेऽतिव्याप्तिप्रसक्तिरित्याशयात् ।</p>
<p>स्थितस्थापक इति।<br>
स्थितस्थापकत्वावच्छिन्नाधिकरणकटादौ जलत्वपृथिवीत्वोभयाभावेन<br>
यद्रूपपदेन स्थितस्थापकत्वं नोपादातुं शक्यते, अपि तु<br>
संयोगत्वादिकमेव तद्भिन्ना या जातिः स्थितस्थापकत्वरूपा जातिः<br>
तद्वद्गुणत्वस्य स्थितस्थापके सत्त्वात्तत्रातिव्याप्तिः। तद्वारणाय<br>
जातौ स्थितस्थापकवृत्तिभिन्नेति विशेषणम्। स्थितस्थापकत्वं तु<br>
स्थितस्थापकवृत्ति, न तदृभिन्नमिति न दोष इति भावः। न<br>
देयमिति। तन्मते स्थितस्थापकाधिकरणं जलं पृथिवी च तद्वृत्तित्वं<br>
जलत्वपृथिवीत्वयोरस्तीति यद्रूपपदेन स्थितस्थापकत्वमपि ग्रहीतुं<br>
शक्यते तद्भिन्नत्वं नास्ति तस्येत्यत एव अतिव्याप्तिवारणसम्भवात्<br>
स्थितस्थापकवृत्तिभिन्नेति विशेषणं न देयमिति भावः।</p>
<p>ननु यद्रूपपदेन रूपत्वमपि ग्रहतुं<br>
शक्यम्, रूपत्वावच्छिन्नरूपाधिकरणे जले पृथिव्यां च<br>
जलत्वपृथिवीत्वद्वयसत्त्वात्तद्भिन्ना रूपत्वभिन्ना रूपत्वजातिः न<br>
भवतीति कथं रूपे लक्षणसमन्वय इत्यत आह  रूपत्वादेरिति। तथा<br>
च रूपत्वभिन्नां नीलत्वादिजातिमादाय नीलादौ समन्वय इति<br>
भावः। ननु स्पर्शे कथं लक्षणसमन्वयः। न तावत्स्पर्शत्वमादाय्<br>
तस्यापि यद्रूपपदेनोपादातुं शक्यत्वात् । तथा हियद्रूपं<br>
स्पर्शत्वं तदवच्छिन्नाधिकरणं जलं पृथिवी च, तद्वृत्ति<br>
जलत्वपृथिवीत्वद्वयं भवति, अतः स्पशब्त्वभिन्ना स्पर्शत्वजातिः न<br>
भवति इति स्पर्शत्वमादाय समन्वयः कर्तुमशक्यः। नापि<br>
अनुष्णाशीतस्पर्शत्वादिकमादाय, तत्र शीतोष्णत्वे आदाय<br>
शीतोष्णस्पर्शयोः समन्वयसम्भवेऽपि अनुष्णाशीतत्वमादाय<br>
अनुष्णाशीते समन्वयो न सम्भवति, यद्रूपपदेन<br>
अनुष्णाशीतत्वमप्युपादातुं शक्यते तदवच्छिन्नाधिकरणे पृथिव्यां<br>
वायौ च द्रव्यविभाजकोपाधिद्वयस्य वायुत्वपृथिवीत्वरूपस्य सत्त्वात्<br>
तद्रूपभिन्नत्वमनुष्णाशीतत्वे नास्तीत्याशङ्क्याह<br>
पार्थिवानुष्णाशीतर्स्पशस्येति। तथा च अनुष्णाशीतत्वव्याप्या<br>
पार्थिवानुष्णाशीतस्पर्शे, वायवीयस्पर्शेऽविद्यमाना काचन<br>
विलक्षणजातिरस्ति, एवं वाचवीयानुष्णाशीतस्पर्शे च<br>
पार्थिवस्पर्शेऽविद्यमाना काचन जातिरस्ति। तां तामादाय पाथिवस्पर्शे<br>
वाचवीयस्पर्शे च समन्वयः। तथा हि  यद्रूपपदेन सा जातिः न<br>
ग्रहणयोग्या तादृशजात्यवच्छिन्नाधिकरणे पृथिव्यां<br>
वायुत्वपृथिवीत्वरूपोपाधिद्वयासत्त्वातपि तु संयोगत्वादिरेव<br>
ग्राह्या, तद्भिन्नत्वं च पार्थिंवस्पर्शगतविजातौ वर्तते तद्वत्वात्</p>
<p>पार्थिंवस्पर्शें समन्वयः।<br>
एवं वायवीयस्पर्शेऽपि समन्वयो बोध्य इति भावः।</p>
<p>नन्वेवं पृथिवीगतैकत्वे<br>
जलीयैकत्वेऽविद्यमाना काचन जातिरस्तीति स्वीकृत्य<br>
एकत्वेऽतिव्याप्तिप्रसक्तिरित्यत आह  सङ्ख्यादयस्तु सामान्यगुणा<br>
इति। तथा चैकत्वे वैजात्याभावात्सकलैकत्वसाधारणमेकत्वत्वं<br>
यद्रूपपदेनोपादेयं तदवच्छिन्नाधिकरणं जलं पृथिवी च तद्वृत्ति<br>
जलत्वपृथिवीत्वरूपोपाधिद्वयम्। अतस्तद्भिन्ना एकत्वत्वभिन्ना<br>
एकत्वत्वजातिः न भवतीति नैकत्वेऽतिव्याप्तिरित्याशयः।<br>
तादृशजातिमद्भिन्नगुणत्वमिति।<br>
द्रव्यविभाजकोपाधिद्वयसमानाधिकरणावृत्तिजातिमद्भिन्नगुणत्वमित्यर्थः।</p>
<hr>
<p>{तर्कसङ्ग्रहः}</p>
<p>{कर्मनिरूपणम्}</p>
<p>{आन्ट्स्_७६     चलनात्मकं कर्म । ऊर्ध्वदेशसंयोगहेतुरुत्क्षेपणम् । अधोदेशसंयोगहेतुरपक्षेपणम् । शरीरसन्निकृष्टसंयोगहेतुराकुञ्चनम् । विप्रकृष्टसंयोगहेतुः प्रसारणम् । अन्यत्सर्वं गमनम् । पृथिव्यादिचतुष्टयमनोमात्रवृत्ति ॥}</p>
<p>चलनात्मकं कर्म्<br>
ऊर्ध्वदेशसंयोगहेतुः उत्क्षेपणम्। अधोदेशसंयोगहेतुः<br>
अपक्षेपणम्। शरीरसन्निकृष्टसंयोगहेतुः आकुञ्चनम्।<br>
शरीरविप्रकृष्टसंयोगहेतुः प्रसारणम्। अन्यत्सर्वं गमनम्।</p>
<hr>
<p>{सामान्यनिरूपणम्}</p>
<p>{आन्ट्स्_७७     नित्यमेकमनेकानुगतं सामान्यम् । द्रव्यगुणकर्मवृत्ति । तद्द्विविधं परापरभेदात् । परं सत्ता । अपरं द्रव्यत्वादिः ॥}</p>
<p>नित्यमेकं<br>
अनेकानुगतं सामान्यम्। द्रव्यगुणकर्मवृत्ति। परं सत्ता। अपरं<br>
द्रव्यत्वादि।</p>
<hr>
<p>{विशेषनिरूपणम्}</p>
<p>{आन्ट्स्_७८     नित्यद्रव्यवृत्तयो व्यावर्तका विशेषाः ॥}</p>
<p>नित्यद्रव्यवृत्तयो<br>
व्यावर्तका विशेषाः।</p>
<p>{दीपिका}</p>
<p>कर्मणो लक्षणमाह<br>
चलनेति। उत्क्षेपणादीनां कार्यभदमाह  ऊर्वेति। शरीरेति।<br>
वक्रतासम्पादकमाकुञ्चनम्। ऋजुतासम्पादकं प्रसारणमित्यर्थः।</p>
<p>सामान्यं लक्षयति<br>
नित्यमिति। संयोगेऽतिव्याप्तिवारणाय नित्यमिति।<br>
जलपरमाणुगतरूपेऽतिव्याप्तिवारणाय एकेति।<br>
परमाणुपरिमाणादावतिव्याप्तिवारणाय अनेकेति अनुगतत्वं<br>
समवेतत्वं तेन नाभावादौ अतिव्याप्तिः।</p>
<p>विशेषं लक्षयति<br>
नित्येति।</p>
<p>{प्रकाशिका}</p>
<p>मूलोक्तं<br>
सर्वसङ्ग्राहकं न भवतीत्याह  वक्रतेति।</p>
<p>नित्यमितीति। अत्र<br>
नित्यत्वं प्रागभावाप्रतियोगित्वं ध्वंसाप्रतियोगित्वं वा,<br>
एकतरनिवेशेनापि संयोगादेर्वारणात् । एकपदं<br>
स्वरूपकीर्तनमात्रपरमिति द्रष्टव्यम्।</p>
<p>मूले व्यावर्तका<br>
इति। नित्यद्रव्याणां परस्पर भेदसाधका इत्यर्थः अथ<br>
विशेषपदार्थे किं प्रमाणम्। न च अत्यन्तसङ्कीर्णानां परमाणूनां<br>
भेदकधर्मं विना भेदासिद्धिरतः विशेषा अङ्गीकर्तव्या इति<br>
वाच्यम्, एकत्वादिव्यक्तेरेव भेदकत्वसम्म्भवातिति चेत् न्<br>
यतः एतत्परमाणैं तत्परमाणुभेदसाधने एकत्वादेः व्यभिचारितया<br>
एतदेकत्वादेरेव हेतुता वाच्या। न च तयोः परमाण्वोः<br>
भेदासिद्धौ एकत्वादौ एतत्वं सुग्रहम्। एतत्परमाणुसमवेतत्वं हि<br>
तस्यैतत्वम्। तस्मात्प्रतिनित्यद्रव्यमेष्टव्यो विशेषपदार्थः। स एव<br>
स्वसजातीयानां परस्परं भेदसाधक इति तत्रापि<br>
विशेषान्तरापेक्षा नास्ति। अतो नानवस्था इति सम्प्रदायः।</p>
<p>{बालप्रिया}</p>
<p>ननु<br>
नित्यद्रव्यवृत्तयः व्यावर्तकाः विशेषाः इति परममूलात्<br>
नित्यद्रव्यवृत्तित्वे सति भेदसाधकत्वं विशेषस्य लक्षणमिति लभ्यत्<br>
तथा च सति गगनपरिमाणादीनामपि नित्यद्रव्यवृत्तित्वात्<br>
इतरभेदसाधकत्वाच्च तत्रातिव्याप्तिः इत्यतो व्याचष्टे<br>
नित्यद्रव्याणां परस्परभेदसाधका इत्यर्थ इति।<br>
अत्यन्तसङ्कीर्णानामिति। अत्यन्तं मिश्रितानामित्यर्थः।<br>
एकत्वादिव्यक्तेरेवेति। अयं परमाणुः तत्परमाणोः भिद्यते एकत्वात्<br>
इत्यनुमानमत्र विवक्षितम्। यत एतत्परमाणाविति।<br>
तत्परमाणुभेदरूपसाध्याभाववति<br>
तत्परमाणावप्येकत्वरूपहेतुसत्वाद्व्यभिचारः, तद्वारणाय<br>
एतदेकत्वादिति हेतुः प्रयोक्तव्यः। एतदेकत्वं नाम<br>
एतत्परमाणुमात्रसमवेतमेकत्वम्। एकत्वे<br>
एतत्परमाणुमात्रसमवेतत्वं च एतत्परमाणुभिन्नासमवेतत्वे सति<br>
एतत्परमाणुसमवेतत्वरूपमेतत्परमाणौ तत्परमाण्वपेक्षया<br>
भेदेऽज्ञाते दुर्ग्रहम्। तथा च हेतुज्ञानाभावात्नानुमिति।<br>
पूर्वमेव भेदे ज्ञाते चानुमानवैयर्थ्यम्। अनुमानस्य<br>
भेदसिद्ध्यर्थत्वादिति भावः। ननु एतत्परमाणुः तत्परमाणोः भिन्नः<br>
एतद्विशेषातिति</p>
<p>हेतुना<br>
परमाणुभेदस्साधनीयः। तत्र एतत्परमाणुगतविशेषे<br>
परमाण्वन्तरगतात्विशेषात्भेदसिद्धिं विना एतद्विशेषस्य<br>
परमाण्वन्तरभेदसाधकत्वं न भवति। तदर्थं विशेषे<br>
विशेषान्तरस्वीकारे अनवस्थेत्यत आह  स एव स्वसजातीयानामिति।<br>
विशेषः यथा परमाणूनां भेदं साधयति तथा<br>
सजातीयविशेषान्तरभेदमपि साधयति,<br>
स्वपरनिर्वाहकत्वाङ्गीकारात्, अतो नानवस्थेति भावः।</p>
<hr>
<p>{तर्कसङ्ग्रहः}</p>
<p>{समवायनिरूपणम्}</p>
<p>{आन्ट्स्_७९     नित्यसम्बन्धः समवायः । अयुतसिद्धवृत्तिः । ययोर्द्वयोर्मध्य एकमविनश्यदपराश्रितमेवावतिष्टते तावयुतसिद्दौ । यथावयवावयविनौ गुणगुणिनौ क्रियाक्रियावन्तौ जातिव्यक्ती विशेषनित्यद्रव्ये चेति ॥}</p>
<p>नित्यसम्बन्धः<br>
समवायः। अयुतसिद्धवृत्तिः। ययोर्मध्ये एकममविनश्यदवस्थं<br>
अपराश्रितमेवावतिष्ठते तौ अयुतसिद्धौ। यथा अवयवावयविनौ,<br>
गुणगुणिनौ, क्रियाक्रियावन्तौ, जातिव्यक्ती, विशेषनित्यद्रव्ये चेति।</p>
<p>{दीपिका}</p>
<p>समवायं लक्षयति<br>
नित्येति। संयोगे अतिव्याप्तिवारणाय नित्येति।<br>
आकाशादावतिव्याप्तिवारणाय सम्बन्धेति। अयुतसिद्धलक्षणमाह<br>
ययोरिति। नीलो घट इति<br>
विशिष्टप्रतीतिर्विशेषणविशेष्यसम्बन्धविषया, विशिष्टबुद्धित्वात्,<br>
दण्डीति विशिष्टबुद्धिवतिति समवायसिद्धिः।<br>
अवयवावयविनाविति। द्रव्यसमवायिकारणमवयवः, तज्जन्यं द्रव्यं<br>
अवयवि।</p>
<p>{प्रकाशिका}</p>
<p>वैशेषिकमतसाधारण्येन समवाये अनुमानं प्रमाणयति  नील<br>
इति। समवायिकारणत्वस्य अन्त्यावयविनि सत्त्वात्द्रव्येति।<br>
परमाणुवारणाय जन्येति। अविनश्यदवस्थमपरारितमेवावतिष्ठते<br>
विनश्यदवस्थं त्वनाश्रितं क्षणमवतिष्ठते यथा तन्त्वादिनाशे<br>
पटादिरिति मनसिकृत्य मूले अविनश्यदित्युक्तम्।</p>
<p>{बालप्रिया}</p>
<p>ऽद्रव्यसमवायिकारणमवयवःऽ इति दीपिकातः<br>
द्रव्यनिरूपितसमवायिकारणत्वमवयवस्य लक्षणमिति लभ्यत्<br>
घटरूपद्रव्यसमवायिकारणत्वस्य कपाले सत्त्वात्लक्षणसमन्वयः। तत्र<br>
समवायिकारणत्वमात्रोक्तौ अवयविनि घटेऽपि<br>
तत्समवेतरूपादिसमवायिकारणत्वसत्त्वात्तत्रातिव्याप्तिः।<br>
तद्वारणाय समवायिकारणत्वे द्रव्यनिरूपितेति विशेषणम्।<br>
अवयविनः घटस्य गुणादिनिरूपितसमवायिकारणत्वसत्त्वेऽपि<br>
द्रव्यनिरूपितसमवायिकारणत्वाभावात्नातिव्याप्तिः। तदाह<br>
समवायिकारणत्वस्येति। कपालरूपेऽवयविनि अवयवत्वस्येष्टतया<br>
तत्रातिव्याप्तिर्नेति सूचनाय अन्त्यावयविनीत्युक्तम्। जन्यं<br>
द्रव्यमवयवीति ग्रन्थेन जन्यत्वे सति द्रव्यत्वमवयविनो<br>
लक्षणमुक्तम्। तत्र जन्यत्वमात्रोक्तौ जन्यगुणदावतिव्याप्तिः।<br>
तद्वारणाय द्रव्यत्वमुपात्तम्। द्रव्यत्वमात्रोक्तौ अवयवे<br>
परमाणावतिव्याप्तिः। तद्वारणाय जन्यत्वमुपात्त्म्। तदाह<br>
परमाणुवारणायेति। परममूलेऽययोर्मध्ये<br>
एकमविनश्यदवस्थमपराश्रितमेवावतिष्ठते तावयुतसिद्धौऽ इति<br>
ग्रन्थेन अयुतसिद्धयोर्लक्षणमुक्तम्। ययोर्मध्ये तन्तुपटयोर्मध्ये<br>
एकः पटः तन्त्वाश्रित एवावतिष्ठते इति तौ तन्तुपटावयुतसिद्धौ।<br>
तत्र विनश्यदवस्थ इत्यस्य नाशपूर्वक्षणस्य इत्यर्थः। अविनश्यदवस्थ<br>
इत्यस्य नाशाव्यवहितपूर्वक्षणात्पूर्वक्षणेषु विद्यमान इत्यर्थः।<br>
स्वाव्यवहितपूर्वक्षणवृत्तित्वस्वप्रतियोगित्वोभयसम्बन्धेन<br>
नाशविशिष्टत्वं विनश्यदवस्थत्वमिति यावत् । तत्र<br>
अविनश्यदवस्थमिति विशेषणस्य प्रयोजनमाह<br>
अविनश्यदवस्थमित्यादिना। अयमत्राशयःयदि एकमित्यस्य<br>
अविनश्यदवस्थमिति विशेषणं न दीयते, तर्हि ययोर्मध्ये<br>
एकमपराश्रितमेवावतिष्ठते तावयुतसिद्धाविति अयुतसिद्धलक्षणं<br>
स्यात् । तथा सति तन्तुपटयोरव्याप्तिः। तन्तुपटयोर्मध्ये एकस्य<br>
पटस्य तन्त्वाश्रिततयैवावस्थानमिति नियमाभावात्, यदा<br>
तन्तुनाशात्पटनाशः तदा तन्तुनाशक्षणे पटस्य<br>
तन्त्वनाश्रितस्यैवावस्थानात् । अतः पटस्य अविनश्यदवस्थेतिं<br>
विशेषणम्। तन्तुनाशक्षणस्थः पटः विनश्यदवस्थः, उत्तरक्षणे पटस्य<br>
नाशात्,<br>
नाशाव्यवहितपूर्वक्षणस्थत्वरूपविनश्यदवस्थलक्षणाक्रान्तत्वात् । अतः<br>
अविनश्यदवस्थः पटः तन्तुनाशपूर्वक्षणावच्छिन्नपटः तस्य तु<br>
तन्त्वाश्रिततयैवावस्थानात्नाव्याप्तिरिति। तन्त्वादिनाश इति।<br>
तन्त्वादिनाशक्षणे इत्यर्थः।</p>
<hr>
<p>{तर्कसङ्ग्रहः}</p>
<p>{अभावनिरूपणम्}</p>
<p>{आन्ट्स्_८०     अनादिः सान्तः प्रागभावः । उत्पत्तेः पूर्वं कार्यस्य । सादिरनन्तः प्रध्वंसः । उत्पत्त्यनन्तरं कार्यस्य । त्रैकालिकसंसर्गावच्छिन्नप्रतियोगिताकोऽत्यन्ताभावः । यथा भूतले घटो नास्तीति । तादात्म्यसम्बन्धावच्छिन्नप्रतियोगिताकोऽन्योन्याभावः यथा घटः पटो न भवतीति ॥}</p>
<p>अनादिः सान्तः<br>
प्रागभावः। उत्पत्तेः पूर्वं कार्यस्य् सादिरनन्तः प्रध्वंसाभावः।<br>
उत्पत्तेरनन्तरं कार्यस्य् त्रैकालिकः संसर्गावच्छिन्नाभावः<br>
अत्यन्ताभावः। यथा भूतले घटो नास्ति इति।</p>
<p>तादात्म्यावच्छिन्नप्रतियोगिताकाभावोऽन्योन्याभावः। यथा<br>
घटः पटो न भवतीति।</p>
<p>{दीपिका}</p>
<p>प्रागभावं लक्षयति<br>
अनादिरिति। आकाशादौ अतिव्यापितवारणाय सान्त इति। घटादौ<br>
अतिव्यापितवारणाय अनादिरिति। प्रतियोगिसमवायिकारणवत्तिः<br>
प्रतियोगिजनको भविष्यतीति व्यवहारहेतुः प्रागभावः। ध्वंसं<br>
लक्षयतिसादिरिति। घटादौ अतिव्यापितवारणाण अनन्त इति।<br>
आकाशादौ अतिव्याप्तिवारणाय सादिरिति। प्रतियोगिजन्यः<br>
प्रतियोगिसमवायिकारणवृत्तिः ध्वस्त इति व्यवहारहेतुः ध्वंसः।<br>
अत्यन्ताभावं लक्षयति</p>
<p>त्रैकालिकेति।<br>
अन्योन्याभावे अतिव्याप्तिवारणाय संसर्गेति।<br>
ध्वंसप्रागभावयोरतिव्याप्तिवारणाय त्रैकालिक इति।<br>
अन्योन्याभावं लक्षयति  तादात्म्येति।<br>
प्रतियोगितावच्छेदकारोप्यसंसर्गभेदादेकप्रतियोगिकयोरत्यन्तान्योन्याभावयोर्भिन्नत्वम्।<br>
केवलदेवदत्ताभावात्ऽदण्ड्यभावऽ इति प्रतीत्या विशिष्टाभावः,<br>
ऽएकसत्त्वेपि द्वौ न स्तःऽ इति प्रतीत्या द्वित्वावच्छिन्नाभावः,<br>
संयोगेन घटवति समवायेन घटाभावः, तत्तद्घटाभावात्<br>
घटत्वावच्छिन्नप्रतियोगिताकसामान्याभावश्च अतिरिक्तः।<br>
एवमन्योन्याभावोऽपि।</p>
<p>{प्रकाशिका}</p>
<p>प्रागभावे<br>
प्रमाणमाह  भविष्यतीति। संसर्गेति। तादात्म्यातिरिक्तसंसर्गेत्यर्थः।<br>
ध्वंसप्रागभावयोरपि प्रतियोगितावच्छेदकसम्बन्धः वर्तत इति<br>
मताभिप्रायेण त्रैकालिकेति विशेषणम्। अन्यथा<br>
अन्योन्याभाववारकेणैव तयोर्वारणात्तद्व्यर्थतापत्तेः। यदि<br>
संसर्गावच्छिन्नेत्यादेः अन्योन्याभावभिन्नाभाव इत्यर्थः तदा<br>
त्रैकालिकेति सिद्धान्तेऽपि सार्थकं त्रैकालिकत्वमिह नित्यत्वरूपम्।</p>
<p>मूले भूतले घटो<br>
नास्तीति। अत्र घटाभावांशे भूतलस्य विशेष्यत्वं सम्बन्धः,<br>
घटाभाववत्भूतलमित्यत्र तु भूतलांशे अभावस्य विशेषणत्वं<br>
संसर्ग इति वदतां प्राचामयमभिप्रायः  विशेष्यत्वविशेषणत्वे<br>
स्वरूपसम्बन्धविशेषौ न ज्ञानीयविषयताविशेषौ। न च<br>
विशेषणताख्यः स्वरूपसम्बन्ध एक एव अस्तु,ऽभूतले घटो नास्तिऽ<br>
इति प्रतीतौऽभूतलं घटाभाववत्ऽ इति प्रतीतितो वैलक्षण्यस्य<br>
विशेषणत्वावच्छिन्नाधेयताविषयकत्वकल्पनेनैव निर्वाहादिति<br>
वाच्यम्। तादृशप्रतीत्योः वैलक्षण्याय प्रथमायां<br>
विशेषणत्वावच्छिन्नाधेयता सन्निकर्षः, द्वितीयायां विशेषणता<br>
संसर्गः इफयुपेयते; किं वा प्रथमायां विशेषणता संसर्गः,<br>
द्वितीयायां विशेषणत्वावच्छिन्नाधारता इत्यत्र विनिगमकस्य<br>
दुर्लभत्वात् । न च तादृशप्रतीत्योः संसर्गांशेऽविलक्षणत्वेऽपि<br>
विशेषणविशेष्यभावभेदात्वैलक्षण्योपपत्तिः इत्युभयत्र<br>
विशेषणताया एव सम्बन्धतास्त्विति वाच्यम्। तावतापिऽभूतले घटो<br>
नास्तिऽऽभूतलवान् घटाभावःऽ इत्यनयोःऽभूतलं घटाभाववत्ऽ<br>
ऽघटाभावे भूतलम्ऽ इत्यनयोश्च प्रतीत्योः वैलक्षण्यानिर्व्राहात् ।<br>
तस्मात्विशेष्यत्वविशेषणत्वनामकयोः उभयोः<br>
स्वरूपसम्बन्धविशेषयोः संसर्गता। तथा चऽभूतलवान् घटाभावःऽ<br>
इत्यत्र घटाभावांशे भूतलस्य विशेषणत्वं संसर्गः, घटाभावे<br>
भूतलमित्यत्र च भूतलांशेऽभावस्य विशेष्यतासंसर्गः भासत् स<br>
च तत्र अबाधित इति अभ्रमत्वनिर्वाह इति सङ्क्षेपः।</p>
<p>ध्वंसप्रागभावयोरिव<br>
एकप्रतियोगिकयोः अत्यन्ताभावान्योन्याभावयोः किमेकविधत्वं,<br>
नेत्याह  प्रतियोगितेति। आरोप्येति। प्राचीनमताभिप्रायेण् अत्र<br>
यथायोगं प्रतियोगितावच्छेदकधर्मभेदैव<br>
संसर्गभेदोऽप्यत्यन्ताभावबहुत्वप्रयोजकः।<br>
प्रतियोगितावच्छेदकधर्मभेदः अन्योन्याभावबहुत्वप्रयोजक इति<br>
द्रष्टव्यम्। तदेव दर्शयतिकेवलेति। केवलदेवदत्ताभावात्<br>
विशिष्टाभावोऽतिरिक्त इत्यन्वयः। अन्यथा केवलदेवदत्तवतिऽदण्डी<br>
नास्तिऽ इति प्रत्ययानापत्तेः। उभयाभावस्यातिरिक्तत्वे प्रतीतिं<br>
प्रमाणयति  एकसत्त्वेऽपीति। घटपटौ द्वौ न स्व इत्यादौ घटत्वं<br>
पटत्वमुभयत्वं चैतत्त्रितयं प्रतियोगितावच्छेदकम्, केवलघटवति<br>
केवलपटवति यत्किञ्चिदुभयवति च तथा प्रत्ययात् ।<br>
सम्बन्धभेदेनाभावस्यातिरिक्तत्वं दर्शयति  संयोगेनेति।<br>
सामान्यविशेषाभावयोः भेदं दर्शयति  तत्तदिति। अतिरिक्त इति।<br>
अन्यथा यत्किञ्चित्घटवति घटो नास्तीति प्रत्ययापत्तेः।<br>
एवमन्योन्याभावोऽपीति। अवच्छेदकभेदात्तत्तद्घटभेदः ततः<br>
उभयभेदः घटभेदश्च अतिरिक्त इत्यर्थः।</p>
<p>{बालप्रिया}</p>
<p>&lsquo;त्रैकालिकः संसर्गाभावः अत्यन्ताभावः&rsquo;इति<br>
मूलम्। संसर्ङ्गाभाव इत्यस्य संसर्गावच्छिन्नप्रतियोगिताकाभाव</p>
<p>इत्यर्थः। तत्र<br>
त्रैकालिकत्वमात्रोक्तौ अन्योन्याभावेऽतिव्याप्तिः, तस्यापि<br>
नित्यत्वात् । तद्वारणाय संसर्गावच्छिन्नप्रतियोगिताक इत्युक्तम्। न<br>
च संसर्गावच्छिन्नप्रतियोगिताकत्वनिवेशेऽपि अन्योन्याभावस्य<br>
तादात्म्यसम्बन्धावच्छिन्नप्रतियोगिताकत्वात्<br>
अतिव्याप्तितादवस्थ्यमिति वाच्यम्। संसर्गाभाव इत्यनेन<br>
तादात्म्यातिरक्तिसम्बन्धावच्छिन्नप्रतियोगिताकाभावस्य<br>
विवक्षितत्वात् । तदाह  तादात्म्यातिरिक्तसंसर्गेत्यर्थ इति।<br>
संसर्गाभावत्वमात्रोक्तौ ध्वंसप्रागभावयोरतिव्याप्तिः, तद्वारणाय<br>
त्रैकालिक इति। ननु समवायेन घटाधिकरणे संयोगेन</p>
<p>घटो नास्ति,<br>
संयोगेन घटाधिकरणे समवायेन घटो नास्ति इति<br>
प्रतीत्युपपत्तये संयोगसम्बन्धावच्छिन्नघटाभाव<br>
समवायसम्बन्धावच्छिन्नघटाभावयोर्भेदो वक्तव्यः। तदर्थं<br>
चात्यन्ताभावीयप्रतियोगितायां सम्बन्धावच्छिन्नत्वमङ्गीक्रियत्<br>
ध्वंसप्रागभावयोस्तु तादृशयुक्त्यसम्भवेन तयोः<br>
संसर्गावच्छिन्नप्रतियोगिताकत्वमप्रामाणिकम्। तथा च संसर्गाभाव<br>
इत्यनेनैव ध्वंसप्रागभावयोर्वारणसम्भवात्त्रैकालिकेति<br>
विशेषणं व्यर्थमित्यत आह  ध्वंसप्रागभावयोरपीति।<br>
ध्वंसप्रागभावयो अत्यन्ताभावविरोधितामतेऽश्यामघटे समवायेन<br>
रक्तो नास्तिऽऽरक्तघ्टे समवायेन श्यामो नास्तिऽ इति प्रतीतौ<br>
प्रागभावध्वंसयोरेव विषयतया तयोरपि<br>
समवायसम्बन्धावच्छिन्नप्रतियोगिताकत्वमस्तीति तन्मतानुसारेण<br>
ध्वंसप्रागभावयोरतिव्याप्तिवारणाय त्रैकालिकेति विशेषणमिति<br>
भावः। अन्यथेति। ध्वंसप्रागभावयोः<br>
सम्बन्धावच्छिन्नप्रतियोगिताकत्वानङ्गीकार इत्यर्थः।<br>
अन्योन्याभाववारकेणैवेति। अन्योन्याभावेऽतिव्यापितवारणाय<br>
उपात्तेन<br>
तादात्म्यातिरिक्तसम्बन्धावच्छिन्नप्रतियोगिताकत्वविशेषणेनैवेत्यर्थः।<br>
तयोर्वारणात् ध्वंसप्रागभावयोरतिव्याप्तिवारणसम्भवात् ।<br>
तद्व्यर्थतापत्तेः  त्रैकालिकेति विशेषणवैयर्थ्यापत्तेः। यदीति।<br>
तथा च संसर्गाभाव इत्यस्य अन्योन्याभावभिन्नाभाव इत्यर्थः।<br>
ध्वंसप्रागभावयोरपि अन्योन्याभावाभिन्नाभावत्वमस्तीति<br>
तत्रातिव्याप्तिवारणाय त्रेकालिकेति विशेषणमिति भावः।<br>
अनित्यपदार्थेष्वपि<br>
पूर्वदिनश्वोदिनाद्यदिनाख्यभूतभविष्यद्वर्तमानरूपकालत्रयवृत्तित्वसम्भवात्<br>
त्रैकालिकेति विशेषणे दत्तेऽपि ध्वंसप्रागभावयोः अतिव्याप्तिः<br>
तदवस्थेत्यत आह  त्रैकालिकत्वमिह नित्यत्वरूपमिति। नित्यत्वं च<br>
ध्वंसाप्रतियोगित्वे सति प्रागभावाप्रतियोगित्वम्।<br>
ध्वंसाप्रतियोगित्वनिवेशात्प्रागभावनिरासः।<br>
प्रागभावाप्रतियोगित्वनिवेशात्ध्वंसनिरासः।</p>
<p>ननु भूतले घटो<br>
नास्ति इत्यत्र घटाभावांशे भूतलस्य विशेष्यत्वं सम्म्बन्धः, भूतलं<br>
घटाभाववतित्यत्र भूतलांशे घटाभावस्य विशेषणत्वं सम्बन्धः<br>
इति प्राचीनैरुक्तं न सङ्गच्छत् भूतलं घटाभाववतिति<br>
प्रतीतौ भूतलस्य विशेष्यतया घटाभावस्य विशेषणतया न भानात्<br>
भूतलांशे घटाभावस्य विशेषणत्वं सम्बन्ध इत्युक्तेः<br>
सङ्गतत्वेऽपि भूतले घटो नास्ति इति प्रतीतौ घटाभावस्य<br>
विशेष्यतया भूतलस्य च प्रकारतया भानेन भूतलस्य<br>
विशेष्यत्वाभावेन भूतलस्य विशेष्यत्वं सम्बन्ध<br>
इत्युक्तेरसङ्गतत्वात् । तथा<br>
बाधितविशेष्यत्वरूपसंसर्गावगाहितया तादृशप्रतीतेः भ्रमत्वापत्तिः<br>
इत्यतः प्राचीनानामाशयं वक्तुमारभते  तत्र घटाभावांश<br>
इत्यादिना।</p>
<p>विशेष्यत्वविशेषणत्वेस्वरूपसम्बन्धविशेषाविति। यथा<br>
दण्डविशिष्टः पुरुष इत्यत्र दण्डनिरूपितं विशेष्यत्वं पुरुषगतं<br>
दण्डविशिष्टत्वात्मकं दण्डवयावर्त्यत्वरूपं वा आधारपुरुषस्वरूपं<br>
तथा भूतलनिष्ठं घटाभावनिरूपितं विशेष्यत्वमपि<br>
घटाभावविशिष्टत्वात्मकमाधारभूतलस्वरूपम्, यथा वा दण्डनिष्ठं<br>
विशेषणत्वमाधेयदण्डस्वरूपं तथा घटाभावनिष्ठं विशेषणत्वमपि<br>
घटाभावस्वरूपम्। सम्बन्धतयोच्यमानं विशेष्यत्वं विशेषणत्वं च न<br>
ज्ञानीयविशेष्यताप्रकारताख्यविषयताविशेषरूपम्, किं तु<br>
स्वरूपसम्बन्धात्मकम्। तथा चऽभूतले घटो नास्तिऽ इत्यत्र<br>
विशेष्यतारूपविषयतायाः भूतलेऽभावेऽपि<br>
स्वरूपसम्बन्धात्मकविशेष्यत्वसत्त्वात्तेन सम्बन्धेन घटाभावांशे<br>
भूतलस्य प्रकारतया भानात्प्रतीतेः प्रमात्वमेवेति। भावः। न च<br>
विशेषणताख्य इति। तथा च भूतलघटाभावयोः विशेषणत्वमिति<br>
एक एव सम्बन्धः। न च एकस्यैव सम्बन्धस्य द्वयोरपि प्रतीत्योर्विषयत्वे<br>
तयोर्वैलक्षण्यं कथमिति वाच्यम्। सम्बन्धैक्येऽपिऽभूतले घटो<br>
नास्तिऽ इति प्रतीतौ विशेषणतासम्बन्धावच्छिन्नाधेयत्वं विषयः,<br>
ऽभूतलं घटाभाववत्ऽ इति प्रतीतौ विशेषणत्वं विषय इत्येवं<br>
प्रतीत्योः वैलक्षण्यस्य वक्तुं शक्यत्वादिति शङ्कितुः आशयः।<br>
समाधत्ते  तादृशप्रतीत्योरिति। प्रथमायामिति।ऽभूतले घटो<br>
नास्तिऽ इति प्रतीतावित्यर्थः। द्वितीयायामिति।ऽभूतलं<br>
घटाभाववत्ऽ इति प्रतीतावित्यर्थः।</p>
<p>पुनः शङ्कते  न च<br>
तादृशप्रतीत्योरिति। तथा चोभयत्रापि प्रतीन्त्योः विशेषणत्वनामकः<br>
एक एव सम्बन्धः विषयः। तथापिऽभूतले घटो नास्तिऽ इति प्रतीतौ<br>
विशेष्यताख्यविषयता घटाभावनिष्ठा विशेषणताख्यविषयता<br>
भूतलनिष्ठा।ऽभूतलं घटाभाववत्ऽ इति प्रतीतौ<br>
विशेष्यताख्यविषयता भूतलनिष्ठा विशेषणताख्यविषयता<br>
घटाभावनिष्ठा इत्येवं विषयतावैलक्षण्यादेव<br>
तादृप्रतीत्योर्वैलक्षण्यं न सम्बन्धवैलक्षण्यादिति शङ्कितुरभिप्रायः।<br>
विशेषणविशेष्यभावभेदादिति।</p>
<p>विशेषणता<br>
विशेष्यताख्यविषयतावैलक्षण्यादित्यर्थः।</p>
<p>समाधत्ते<br>
तावतापीति।ऽभूतले घटो नास्तिऽ इति प्रतीतौ घटाभावे<br>
विशेष्यताख्यविषयता भूतले विशेषणताख्यविषयताऽभूतलवान्<br>
घटभावःऽ इत्यत्रापि तथैवेति विषयतावैलक्षण्याभावात्तयोः<br>
वैलक्षण्यं न स्यात् । एवंऽभूतलं घटाभाववत्ऽ इति प्रतीतौ<br>
भूलनिष्ठा विशेष्यताख्यविषयता, घटाभावनिष्ठा<br>
विशेषणताख्यविषयता,ऽघटाभावे भूतलम्ऽ इति प्रतीतावपि<br>
तथैवेति विषयतावैलक्षण्याभावात्तयोः वैलक्षण्यं<br>
दुरुपपादमिति भावः। एवं च स्वरूपात्मकविशेषणताख्यमेकमेव<br>
सम्बन्धमङ्गीकृत्यविषयतावैलक्षण्यात्प्रतीतिवैलक्षण्यस्य<br>
दुरुपपादत्वात्विशेषणत्वं विशेष्यत्वं चेति<br>
स्वरूपात्मकसम्बन्धद्वयमङ्गीकृत्य सम्बन्धवैलक्षण्यादेव<br>
प्रतीतिवैलक्षण्य निर्वोढव्यमिति वदनुपक्रान्तं<br>
प्रतीतेरभ्रमत्वमुपसंहरति  तस्मादिति। तथा चऽभूतले घटो<br>
नास्तिऽ इत्यत्र घटाभावे भूतलस्य विशेष्यत्व संसर्गः,ऽभूतलवान्<br>
घटाभावःऽ इत्यत्र घटाभावे भूतलस्य विशेषणत्वं सम्बन्ध<br>
इत्यनयोर्वैलक्षण्यम्।ऽभूतलं घटाभाववत्ऽ इत्यत्र भूतलांशे<br>
घटाभावस्य विशेषणत्वं संसर्गः।ऽघटाभावे भूतलम्ऽ इत्यत्र<br>
भूतलांशे घटाभावस्य विशेष्यत्वं सम्बन्ध इति तयोः<br>
वैलक्षण्यमिति भावः।</p>
<p>नन्वेवमपिऽघटाभावे<br>
भूतलम्ऽ,ऽभूतले घटो नास्तिऽ इत्यनयोः<br>
विशेष्यताविषयकत्वात्वैलक्षण्यं न स्यात् । एवंऽभूतलवान्<br>
घटाभावः,ऽभूतलं घटाभाववत्ऽ इत्यनयोः वैलक्षण्यं न स्यात्,<br>
उभयत्र विशेषणतारूपसम्बन्धस्यैव विषयत्वादित्यत आह  सङ्क्षेप<br>
इति।<br>
विषयताविशेषात्मकविशेष्यविशेषणभाववैलक्षण्यसहकृतस्वरूपसम्बन्धात्मकविशेष्यविशेषणभाववैलक्षण्येन<br>
प्रतीतीनां वैलक्षण्यमुपपादनीयम्। ययोः प्रतीत्योः<br>
विषयतावैलक्षण्यं नास्ति तयोः सम्बन्धवैलक्षण्यमस्ति। ययोः<br>
सम्बन्धवैलक्षण्यं नास्ति, तयोः विषयतावैलक्षण्यमस्ति इत्येवं<br>
प्रतीतीनां वैलक्षण्यम्। तत्तस्सम्बन्धस्याबाधितत्वात्प्रमात्वं<br>
चोपपद्यत इति भावः।</p>
<p>{अस्य सन्दर्भस्य बहुवारमालोडने<br>
कृतेऽपि तात्पर्याज्ञानाताचार्यचरणानपृच्छम्। तेऽपि बहुधा<br>
आलोच्य प्रकाशिकायामीषत्शोधनं कृत्वा तात्पर्यमवर्णयन्।<br>
तथैवाहमत्रालिखम्।}</p>
<p>प्रतियोगितावच्छेदकधर्मभेदात्<br>
प्रतियोगितावच्छेदकसम्बन्धभेदाच्च एकप्रतियोगिकोऽप्यत्यन्ताभावः<br>
भिद्यत् एवं प्रतियोगितावच्छे दकधर्मभेदात्<br>
एकप्रतियोगिकोऽप्यन्योन्याभावः भिद्यत इति सोदाहरणं<br>
दीपिकायां निरूप्यत् ध्वंसप्रागभावयोस्तु तथा भेदो न<br>
निरूपितः, तत्र कारणमाह  ध्वंसप्रागभावयोरिति। अयं भावः<br>
ध्वंसप्रागभावयोः सम्बन्धावच्छिन्नप्रतियोगिताकत्वं वा<br>
किञ्चिद्धर्मावच्छिन्नप्रतियोगिताकत्वं वा नाङ्गीक्रियत् अतः<br>
एकप्रतियोगिकानां ध्वंसानामेकप्रतियोगिकानां प्रागभावानां<br>
चैकविधत्वमेव् अत्यन्तान्योन्याभावयोस्तु तदङ्गीकारात्<br>
एकप्रतियोगिकानामत्यन्ताभावानां<br>
भिन्नभिन्नधर्मसम्बन्धावच्छिन्नप्रतियोगिताकत्वे<br>
प्रतियोगितावच्छेदकधर्मभेदात्<br>
प्रतियोगितावच्छेदकसम्बन्धभेदाच्च भिन्नत्वमेव् एकप्रतियोगिकानां<br>
अन्योन्याभावानां यद्यपि सम्बन्धभेदात्भेदो वक्तुमशक्यः,<br>
तादात्म्यस्यैव प्रतियोगितावच्छेदकसम्बन्धत्वात् । तथापि<br>
प्रतियोगितावच्छेदकधर्मभेदात्भेदो वक्तुं शक्यत इति भावः।</p>
<p>अरोप्येति<br>
प्राचीनमताभिप्रायेणेति। संसर्गारोपजन्य प्रतीतिविषयोऽभावः<br>
अत्यन्ताभावः। संसर्गारोपो नाम तादात्म्यातिरिक्तसम्बन्धेन<br>
प्रतियोग्यारोप इति प्रचीना आहुः। तथा<br>
चात्यन्ताभावबुद्धिजनकारोपविषयसंयोगसमवायादिसम्बन्धभेदात्<br>
अत्यन्ताभावभेद इति आरोप्यसंसर्गभेदादिति दीपिकाया अर्थ<br>
इति भावः।</p>
<p>नवीनास्तु<br>
प्रतियोग्यारोपस्याभावबुद्धिहेतुतायाः निर्युक्तिकत्वात्<br>
तादात्म्यातिरिक्तसम्बन्धावच्छिन्नप्रतियोगिताकाभावत्वमेव<br>
संसर्गाभावत्वम्, त्रैकालिकत्वविशेषितं<br>
तदेवात्यन्ताभावत्वमित्याहुः। तन्मतानुसारेण तु<br>
प्रतियोगितावच्छेदकसम्बन्धभेदादत्यन्ताभावभेद इत्यूह्मम्।</p>
<p>प्रतियोगितावच्छेदकधर्मभेद इति तादात्म्यरूपस्य<br>
प्रतियोगितावच्छेदकसम्बन्धस्य एकविधत्वात्<br>
प्रतियोगितावच्छेदकसम्बन्धभेदः नान्योन्याभावभेदप्रयोजकतया<br>
उक्त इत्यवधेयम्। केवलदेवदत्ताभावादिति। देवदत्ताभावस्य<br>
दण्डविशिष्टदेवदत्ताभावस्य च यद्यपि देवदत्त एक एव प्रतियोगी,<br>
तथापि एकत्र देवदत्तत्वं प्रतियोगितावच्छेदकम्, अन्यत्र दण्ड इति<br>
प्रतियोगितावच्छेदकधर्मभेदात्देवदत्ताभावदण्ड्यभावयोर्भेदः।<br>
यदि तु तयोर्भेदो नाङ्गीक्रियते तर्हि केवलदेवदत्तवति भूतले<br>
देवदत्तो नास्ति इति प्रतीतिः यथा न भवति, तथा दण्डी नास्तीति<br>
प्रतीतिरपि न भवेत् । भवति तु</p>
<p>तादृशी प्रतीतिः। अतः<br>
केवलदेवदत्ताभावात्दण्डविशिष्टदेवदत्ताभावोऽतिरिक्त इति<br>
भावः।</p>
<p>घटपटौ द्वौ न स्त<br>
इति। केवलघटवति वा केवलपटवति वा प्रदेशेऽघटपटौ द्वौ न<br>
स्तःऽ इति प्रतीतिः भवति,ऽघटो नास्तिऽ इति वाऽपटो नास्तिऽ<br>
इति वा प्रतीतिः न भवति। अतः केवलघटाभावात्<br>
केवलपटाभावाच्च अतिरिक्ततया घटपटोभयाभावः स्वीकर्तव्यः।<br>
ऽघटपटौ न स्तऽ इत्यत्र घटत्वमात्रं वा पटत्वमात्रं वा उभयत्वमात्रं<br>
वा</p>
<p>न<br>
प्रतियोगितावच्छेदकम्, प्रतियोगितावच्छेदकविशिष्टप्रतियोगिना<br>
साकमभावस्य विरोधात्घटमात्रवति भूतले<br>
प्रतियोगितावच्छेदकघटत्वविशिष्टघटरूपविरोधिसत्त्वेनऽघटपटौ<br>
न स्तःऽ इत्याकारकोभयाभावावगाहिप्रतीत्यनुपपत्तेः। तथाकेवलपटवति घटपटातिरिक्तयत्किञ्चिदुभयवति च प्रदेशे<br>
पटत्वविशिष्टस्य उभयत्वविशिष्टस्य च विरोधिनः सत्त्वेन<br>
तादृशप्रतीतिः न स्यात् । अतः घटत्वं पटत्वमुभयत्वं चेति त्रितयं<br>
प्रतियोगितावच्छेदकम्।<br>
प्रतियोगितावच्छेदकतापर्याप्त्यधिकरणधर्मवच्छिन्नप्रतियोगिना<br>
साकमभावस्य विरोध इति तादृशत्रितयावच्छिन्नघटपटोभयमेव<br>
घटपटोभयाभावस्य विरोधीति घटपटोभयवत्येव प्रदेशे<br>
ऽघटपटौ न स्तऽ इति प्रतीतिर्न भवति, केवलघटादिमति तु<br>
भवितुमर्हतीति भावः।</p>
<p>संयोगेनेतीति। तथा च<br>
संयोगसम्बन्धावच्छिद्धघटाभावात्<br>
समवायसम्बन्धावच्छिन्नघटाभावोऽन्य इति स्वीकरणीयम्। अन्यथा<br>
संयोगेन घटवति भूतले संयोगेन घटो नास्तीति प्रतीतिः यथा<br>
न भवति तथा समवायेन घटो नास्ती ति प्रतीतिरपि न स्यात् । एवं<br>
तत्रैव समवायेन घटो नास्तीति प्रतीतिः यथा भवति तथा<br>
संयोगेन घटो नास्तीति प्रतीतिरपि स्यादिति भावः।</p>
<p>सामान्यविशेषाभायोरिति।<br>
सामान्याभावविशेषाभावयोरित्यर्थः।<br>
सामान्यधर्मावच्छिन्नप्रतियोगिताकाभावः सामान्याभावः।<br>
विशेषधर्मावच्छिन्नप्रतियोगिताकाभावः विशेषाभावः।ऽघटो नास्तिऽ<br>
इति प्रतीतिसिद्धः घटत्वावच्छिन्नप्रतियोगिताकाभावः<br>
सामान्याभावः।ऽनीलघटो नास्तिऽ,ऽरक्तघटो नास्तिऽ<br>
इत्यादिप्रतीतिसिद्धः नीलघटत्वाद्यवच्छिन्नप्रतियोगिताकाभावः<br>
विशेषाभावः। यदि सामान्याभावो नातिरिक्तः तदा नीलघटवति<br>
भूतले रक्तघटाभावस्य सत्त्वात्रक्तघटाभावरूपस्य<br>
घटसामान्याभावस्यापि सत्त्वमावश्यकमितिऽघटो नास्तिऽ इति<br>
घटसामान्याभावावगाहिनी प्रतीतिः स्यात् ।<br>
सामान्याभावस्यातिरिक्तत्वे तु नीलघटवति भूतले रक्तघटाभावस्य<br>
सत्त्वेऽपि घटसामान्याभावस्यासत्त्वात्न तादृशी प्रतीतिरिति वक्तुं<br>
शक्यत् अतः विशेषाभावातिरिक्तः सामान्याभावोऽङ्गीकरणीय<br>
इति भावः।</p>
<p>अवच्छेदकभेदादिति। नीलघटभेदस्य<br>
नीलघटत्वं प्रतियोगितावच्छेदकम्, घटपटोभयभेदस्य<br>
घटपटोभयत्वं प्रतियोगितावच्छदेदकं घटभेदस्य घटत्वं<br>
प्रतियोगितावच्छेदकमित्येवं प्रतियोगितावच्छेदकधर्मभेदात्<br>
ऽनायं नीलघटःऽऽनेमौ घटपटौऽऽनायं घटःऽ<br>
इत्यादिप्रतीतिसिद्धानां<br>
नीलघटभेदघटपटोभयभेदघटभेदादीनां भिन्नत्वं वक्तव्यमित्यर्थः।</p>
<p>{दीपिका}</p>
<p>{व्यधिकरणधर्मावच्छिन्नाभावः}</p>
<p>ऽघटत्वेन पटो<br>
नास्तिऽ इति प्रतीत्या व्यधिकरणधर्मावच्छिन्नाभावो नाङ्गीक्रियत्<br>
पटे घटत्वं नास्तीति तदर्थः। अतिरिक्तत्वे स केवलान्वयी।</p>
<p>{प्रकाशिका}</p>
<p>प्रसङ्गादाह<br>
घटत्वेनेति। नाङ्गीक्रियत इति। अभावधियः<br>
विशिष्टवैशिष्ट्यावगाहिमर्यादोपबृंहिततयाऽघटत्वेन पटो<br>
नास्तिऽ इत्यादिप्रत्ययस्य विशिष्टवैशिष्ट्यानवगाहिनः घटत्वादेः</p>
<p>प्रतियोगितावच्छेदकत्वव्यवस्थापकत्वाभावेन<br>
व्यधिकरणधर्मावच्छिन्नाभावे मानाभावादिति भावः। ननु तर्हि<br>
तादृशप्रत्ययस्य का गतिरिति अत आहपट इति। ननुऽघटत्वेन पटो<br>
नास्तिऽ इति प्रतीतेः पटाधिकरणकघटत्वाभावावगाहित्वं न<br>
सम्भवति। असति बाधके तच्छब्दोल्लेखिप्रतीतेः<br>
तच्छब्दप्रतिपाद्यार्थविषयकत्वपरित्यागायोगात्<br>
पटाधिकरणकघटत्वाभावस्यऽघटत्वेन पटो नास्तिऽ इति शब्दात्<br>
कथमप्यप्रतीतेः। किन्तु अवच्छिन्नप्रतियोगिताकत्वसम्बन्धेन अभावांशे<br>
स्वातन्त्र्येण घटत्वावगाहित्वमेव्ऽअभावबुद्धिः<br>
विशिष्टवैशिष्ट्यावगाहिमर्यादां नातिशेतेऽ इति नियमस्तु न्<br>
एवं च व्यधिकरणधर्मवच्छिन्नप्रतियोगिताकाभावः सप्रमाण इति<br>
चेत् अस्तु तर्हि अतिरिक्तत्वं तस्येत्याह  अतिरिक्तत्व इति। सः<br>
व्यधिकरणधर्मवच्छिन्नप्रतियोगिताकः। केवलान्वयीति।<br>
प्रतियोगितावच्छेदकावच्छिन्नप्रतियोगिरूपविरोधविरहादिति<br>
भावः।</p>
<p>{बालप्रिया}</p>
<p>ननु अभावानां<br>
अनेकविधत्वनिरूपणप्रसङ्गे व्यधिकरणधर्मावच्छिन्नाभावखण्डनं<br>
अयुक्तमित्यत आह  प्रसङ्गादिति। स्मृतस्य<br>
उपेक्षानर्हत्वरूपप्रसङ्गसङ्गत्येत्यर्थः।<br>
प्रतियोगितावच्छेदकधर्मसम्बन्धभेदादिव<br>
प्रतियोगितावच्छेदकधर्मगतात्<br>
प्रतियोगितासामानाधिकरण्यतदसमानाधिकरण्यभेदादपि अभावभेदः<br>
भवति, तथैव<br>
व्यधिकरणसमानाधिकरणधर्मावच्छिन्नप्रतियोगिताकयोरभावयोर्भेदसिद्धेदित्याशङ्क्य<br>
व्यधिकरणधर्मवच्छिन्नाभाव एव नास्ति, कुतस्तदर्थं<br>
भेदकान्तरान्वेषणमित्याशयेन<br>
व्यधिकरणधर्मावच्छिन्नाभावखण्डनमपि सङ्गतमेव इति तु<br>
नृसिंहशास्त्रिचरणाः प्राहुः।</p>
<p>दीपिकायां घटत्वेन पटो नास्तीत्यादि।<br>
घटत्वेन पटो नास्तीति प्रतीत्या सिद्ध्यतीत्युक्तः<br>
व्यधिकरणधर्मावच्छिन्नाभावो नास्माभिरङ्गीक्रियत् तादृशप्रतीतेः<br>
पटानुयोगिकघटत्वाभावविषयकत्वेन<br>
घटत्वावच्छिन्नपटनिष्ठप्रतियोगितानिरूपकाभावविषयकत्वादित्यर्थः।<br>
अत्र सौन्दडोपाध्यायाः  अभावः द्विविधः<br>
व्यधिकरणधर्मावच्छिन्नप्रतियोगिताकः<br>
समानाधिकरणधर्मावच्छिन्नप्रतियोगिताकश्चेति।<br>
प्रतियोगिताश्रयावृत्तिर्धर्मः व्यधिकरणधर्मः।<br>
प्रतियोगिताश्रयवृत्तिर्धर्मः समानाधिकरणधर्मः।ऽघटत्वेन पटो<br>
नास्तिऽ इत्यत्र प्रतियोगिताश्रयः पटः तदवृत्तिर्धर्मः घटत्वं<br>
तदवच्छिन्ना या पटनिष्ठा प्रतियोगिता तन्निरूपकोऽभावः<br>
व्यधिकरणधर्मावच्छिन्नाभावः।ऽघटो नास्तिऽ इत्यत्र<br>
प्रतियोगिताश्रयः घटः तद्वृत्तिधर्मः घटत्वम्<br>
तदवच्छिन्नघटनिष्ठप्रतियोगिताकोऽभावः<br>
समानाधिकरणर्ध्मवच्छिन्नाभावः इत्याहुः।</p>
<p>तत्खण्डनप्रकारमाह प्रकाशिकायाम्<br>
अभावधिय इति। अभावबुद्धिर्विशिष्टवैशिष्ट्यावगाहिमर्यादां<br>
नातिशेतेऽ</p>
<p>इतिनियमातभावत्वप्रकारकबुद्धिः सर्वापि<br>
प्रतियोगितावच्छेदकविशिष्टप्रतियोगिवैशिष्ट्यमभावेऽवगाहत<br>
इति वक्तव्यम्। प्रकृते घटत्वविशिष्टपटाप्रसिद्ध्या<br>
तद्वैशिष्ट्यावगाहित्वं न सम्भवतीतिऽघटत्वेन पटो नास्तिऽ इति<br>
प्रतीतिः न घटत्वावच्छिन्नपटनिष्ठप्रतियोगिताकाभावं<br>
विषयीकरोति। अपि तु शशशृङ्गं नास्तीति प्रतीतिः यथा शृङ्गे<br>
शशीयत्वाभावं विषयीकरोति तथा घटत्वेन पटो नास्तीति<br>
प्रतीतिरपि पटे घटत्वाभावमवगाहत् अतः उक्तप्रतीतिः<br>
व्यधिकरणधर्मस्य प्रतियोगितावच्छेदकत्वसाधनाय नालमिति भावः।</p>
<p>ननु घटत्वेनेत्यादि।<br>
असति बाधके<br>
तच्छब्दोल्लिखितप्रतीन्तेस्तच्छब्दप्रतिपाद्यार्थविषयकत्वमिति नियमात्<br>
ऽघटत्वेन पटो नास्तिऽ इति शब्दात्योर्ऽथः प्रतिपाद्यते स एव<br>
तदुल्लिखतप्रतीतावपि विषय इति वाच्यम्। तत्र तादृशशब्दात्<br>
घटत्वावच्छिन्नपटनिष्ठप्रतियोगिताकाभावस्यैव प्रतिपत्तेः<br>
तादृशशब्दोल्लिखितप्रतीतेरपि तद्विषयकत्वमेव युक्तमिति भावः।<br>
किन्तु इति। घटत्वेनेत्यत्र तृतीयायाः<br>
अवच्छिन्नप्रतियोगिताकत्वमर्थः, तस्याभावेऽन्वय इत्यभिप्रायः।<br>
विभक्त्यर्थरूपेण सम्बन्धेनान्वय इष्ट एव् अत एव दिनकर्याम्<br>
ऽभूतले घटऽ इत्यादौ आधेयतासंसर्गेणापि घटभूतलयोरन्वयात्<br>
साक्षादित्यस्यापि व्युत्पत्तौ निवेशात्&rsquo;इत्युक्तम्। तत्र रामरुद्रीये<br>
&lsquo;यद्यपि घटे भूतलवृत्तित्वप्रकारकबोधस्वीकारेणैवोपपत्तौ<br>
आधेयतासम्बन्धेन भूतलस्यापि घटे प्रकारत्वोपगमोऽनुचितः,<br>
पदार्थस्य संसर्गविधया भानानङ्गीकारात् । तथापिऽभूतले घटऽ<br>
इति वाक्यजज्ञानानन्तरं घटो भूतलीयो न वेति<br>
संशयानुत्पादस्याप्यनुभवसिद्धतया विभक्त्यर्थस्य संसर्गविधयापि<br>
भानमादृतमृ&rsquo;इत्युक्तम्। एतेन<br>
अवच्छिन्नप्रतियोगिताकत्वस्य तृतीयाविभक्त्यर्थत्वात्तस्य प्रकारतया<br>
भानस्यैवोचितत्वात्</p>
<p>अवच्छिन्नप्रतियोगिताकत्वसम्बन्धेनेत्युक्तिर्न युक्तेति शङ्का<br>
अपस्ता।</p>
<p>ननुऽघटत्वेन घटो नास्तिऽ<br>
इत्यादावयुक्तन्याने घटत्वस्य<br>
अवच्छिन्नप्रतियोगिताकत्वसम्बन्धेनाभावेऽन्वयो वक्तव्यः। तथा च घटे<br>
घटत्वस्यानन्वयात्घटत्वविशिष्टवैशिष्ट्यावगाहित्वं नास्तीति<br>
ऽअभावबुद्धिर्विशिष्टवैशिष्ट्यावगाहित्वमर्यादां नातिशेतेऽ इति<br>
नियमस्य भङ्ग इत्य आह  अभावबुद्धिरिति।ऽघटत्वेन घटो<br>
नास्तिऽ इत्याकारकस्याभावप्रत्ययस्यानुभविकतया यत्र<br>
प्रतियोगितावच्छेदकत्वं भासते<br>
तद्विशिष्टवैशिष्ट्यावगाहित्वमभावबुद्धेरिति नियमासम्भवः। तथा च<br>
तादृशनियमभङ्गैष्ट एव इति भावः।</p>
<p>अस्तु तर्हीति। तथा च घटत्वेन घटो<br>
नास्तीति प्रतीत्या यथा स्वातन्त्र्येण भासमाने घटत्वादौ<br>
प्रतियोगितावच्छेदकत्वावगाहनात्प्रतियोगिविशेषणतापन्नस्यैव<br>
प्रतियोगितावच्छेदकत्वमिति नियमो नास्तीति<br>
समानाधिकरणधर्मावच्छिन्नप्रतियोगिताकाभावः सिध्यति, तथैव<br>
घटत्वेन पटो नास्तीति प्रतीत्यापि व्यधिकरणे<br>
घटत्वेऽवच्छेदकत्वावगाहनात्<br>
व्यधिकरणधर्मावच्छिन्नाप्रतियोगिताकाभावोऽपि सिध्यतीति भावः।</p>
<p>विरोधिविरहादिति।<br>
प्रतियोगितावच्छेदकविशिष्टः प्रतियोगियोगिताश्रयः अभावस्य<br>
विरोधी। घटत्वविशिष्टस्य घटस्य सत्त्वेघटत्वावच्छिन्नघटाभावः न<br>
सम्भवति। घटशून्यस्थल एव तादृशाभाव इति स न केवलान्वयी।<br>
घटत्वेन पटाभावस्तु घटविशिष्टपटरूपविरोध्यप्रसिद्ध्या<br>
तदभावात्पटवति पटशून्ये च सर्वत्रास्तीति</p>
<p>केवलान्वयीति भावः।</p>
<p>{दीपिका}</p>
<p>{सामयिकाभावस्यातिरिक्तत्वखण्डनम्}</p>
<p>सामयिकाभावोऽपि<br>
अत्यन्ताभाव एव समयविशेषे प्रतीयमानः। घटाभाववति घटानयने<br>
अत्यन्ताभावस्य अन्यत्र गमनाभावेऽपि अप्रतीतेः, घटापसरणे सति<br>
प्रतीतेः, भूतलघटसंयोगप्रागभावध्वंसयोः<br>
घटत्यन्ताभावप्रतीतिनियामकत्वं कल्प्यत् घटवति<br>
तत्संयोगप्रागभावध्वंसयोरसत्त्वादेव अत्यन्ताभावस्याप्रतीतिः।<br>
घटापसरणे तु संयोगध्वंसस्य सत्त्वात्प्रतीतिरिति।</p>
<p>{प्रकाशिका}</p>
<p>ननु भूतलादौ<br>
घटसत्त्वदशायां न तदभावबुद्धिः अन्यदा तु जायत् अतः<br>
सामयिकाभावोऽतिरिक्त एवाङ्गीकर्तव्य इति वदन्तं<br>
निराकर्तुमाह  सामयिकेति। प्रतियोगिविरहसमये<br>
प्रतीयमानोऽत्यन्ताभाव एव सामयिकाभावः। न तु<br>
उत्पादविनाशशाल्यतिरिक्त इति समुदितोर्ऽथः। नन्वेवं भूतले<br>
घटस्य आनयनदशायामपि तदभावस्य नित्यत्वेन तत्प्रत्ययापत्तिः अत<br>
आह  घटाभाववतीति। नियामकत्वमेव समुपपादयति  घटवतीति।<br>
तत्तत्कालावच्छिन्नभूलादेवे घटाद्यभावसंसर्गतया घटकाले च<br>
तच्छून्यकालविशिष्टभूतलादिरूपसंसर्गाभावेन तदा न<br>
तदत्यन्ताभावबुद्धिरित्यपि द्रष्टव्यम्।</p>
<p>{बालप्रिया}</p>
<p>न तु<br>
उत्पादविनाशशाल्यतिरिक्त इति। प्रतियोगिविरहकाले उत्पद्यमानः<br>
प्रतियोगिकाले विनश्यंश्चात्यन्ताभावः सामयिकोऽत्यन्ताभावः। तथा<br>
च घटाद्यत्यन्ताभावः सामयिकात्यन्ताभावः, शशशृङ्गाद्यत्यन्ताभावस्तु<br>
त्रैकालिकोऽत्यन्ताभाव इति तेषामाशयः। दीपिकाकारास्तु<br>
सामयिकाभावस्तु त्रैकालिकात्यन्ताभावात्नातिरिच्यत् सर्वदा<br>
विद्यमानोऽपि समयविशेषे प्रतीयमानत्वमात्रेण सामयिकाभाव<br>
इत्युच्यते, न तु समयविशेषे उत्पत्तिमत्त्वेन्  ननु<br>
सामयिकाभावस्य अत्यन्ताभावादनतिरिक्तत्वे घटाभाववति भूतले<br>
घटानयनानन्तरमपि घटात्यन्ताभावप्रतीतिप्रसङ्गः,<br>
घटात्यन्ताभावस्य नित्यत्वात्निष्क्रियत्वेन अन्यत्र अगमनाच्च<br>
घटानयनानन्तरं घटवति भूतले घटात्यन्ताभावरूपविषयसत्त्वात्<br>
इति चेत् न्  यतः घटानयनानन्तरं विद्यमानोऽपि<br>
घटात्यन्ताभावो न प्रतीयते, घटापसरणानन्तरं प्रतीयते, अतः<br>
घटात्यन्ताभावप्रत्यक्षं प्रति भूतलघटसंयोगप्रागभावः<br>
भूतलघटसंयोगध्वंसश्च प्रयोजक इति कल्प्यत् घटानयनानन्तरं<br>
तु भूतलघटसंयोगध्वंसश्च सत्त्वात्तत्प्रागभावो वा तद्ध्वंसो<br>
वा नास्तीति कारणाभावात्न घटात्यन्ताभावप्रत्यक्षम्।<br>
घटापसरणानन्तरं तु भूतलघटसंयोगध्वंसस्य सत्त्वात्<br>
घटात्यन्ताभावप्रत्यक्षं भवति। एवं च नित्यस्यैवात्यन्ताभावस्य</p>
<p>समयविशेषे<br>
प्रतीतितदभावयोरुपपत्त्या तदर्थं सामयिकाभावोऽतिरिक्ततया न<br>
स्वीकर्तव्य इति निरूपयन्तीति</p>
<p>प्रघट्टकार्थः।</p>
<p>प्रकाशिकायां<br>
समाधानान्तरमाह  तत्तत्कालावच्छिन्नेति। यस्मिन् घटशून्यकाले<br>
भूतले घटात्यन्ताभावबुद्धिर्भवति<br>
तादृशघटशून्यकालावच्छिन्नभूतलस्वरूपमेव भूतलघटात्यन्ताभावयोः<br>
सम्बन्धः, घटानयनानन्तरं च भूतलस्य घटात्यन्ताभावस्य च सत्त्वेऽपि<br>
घटशून्यः यः कालतदवच्छिन्नभूतलस्वरूपात्मकस्य सम्बन्धस्याभावात्<br>
न भूतले घटात्यन्ताभावप्रतीतिरिति भावः।</p>
<p>{दीपिका}</p>
<p>{अभावस्याधिकरणात्मकत्वखण्डनम्}</p>
<p>केवलाधिकरणादेव नास्तीति व्यवहारोपपत्तौ अभावः न<br>
पदार्थान्तरमिति गुरवः। तन्नअभावानङ्गीकारे कैवल्यस्य<br>
निर्वक्तुमशक्यत्वात् ।</p>
<p>{प्रकाशिका}</p>
<p>नन्वभावः नास्ति<br>
अतिरिक्तः पदार्थः, यस्मिनधिकरणेऽघटो नास्तिऽ इत्यादिप्रत्ययः<br>
तस्मिनधिकरणे पटाद्यभावत्वकल्पनेनैव तथा प्रतीतिनिर्वाहात्,<br>
कॢप्तधर्मिणि धर्मकल्पनाया अकॢप्तधर्मिकल्पनातो लघीयस्त्वादिति</p>
<p>गुरुमतमाशङ्क्य<br>
निराचष्टे  केवलेति। यद्यप्यनन्तेषु अधिकरणेषु<br>
धर्मकल्पनातोऽतिरिक्तैकधर्मिकल्पनस्यैव लघीयस्त्वात्<br>
अत्रोक्तन्यायस्यानवतारः। किं च अभावस्याधिकरणस्वरूपत्वे जलादौ<br>
विद्यमानस्य गन्धाद्यभावस्य<br>
जलादिरूपत्वादितरेन्द्रियग्राह्यतापत्तिरित्यादिदूषणानि प्रस्फुरन्ति,<br>
तथापिऽकेवलाधिकरणादेवऽ इति तद्वचननिरासादेव<br>
तन्निवृत्तिसम्भवे किमेतान्यपेक्षितानीत्यालोच्य तदेव निराकरोति<br>
अभावावङ्गीकार इति। अतिरिक्ताभावानङ्गीकार इत्यर्थः। अथ<br>
किमिदं कैवल्यम्? भूतलस्वरूपमिति चेत् घटवद्भूतलस्यापि<br>
तदभावस्वरूपतापत्त्वात तदानीमपि घटाभाववत्ताबुद्धिप्रसङ्गः।<br>
घटाभाववत्त्वमिति चेत्सिद्धमतिरिक्ताभावेन, अतः<br>
कैवल्यनिर्वचनमशक्यमित्याह  कैवल्यस्येति।</p>
<p>{बालप्रिया}</p>
<p>यद्यप्यनन्तेष्विति।<br>
येषु येषु अधिकरणेषु घटात्यन्ताभावप्रतीतिः भवति तेषु तेषु<br>
अधिकरणेषु घटाभावत्वकल्पनापेक्षया कॢप्तेषु तावत्स्वधिकरणेषु<br>
एकस्य घटात्यन्ताभावरूपस्य धर्मिणः कल्पनं लघुतरमिति भावः। ननु<br>
धर्मिकल्पनापक्षे अभावरूपो धर्मी अभावत्वरूपधर्मश्च इत्युभयं<br>
कल्पनीयम्। धर्मकल्पनापक्षे तु अभावत्वरूपधर्ममात्रं कल्पनीयम्।<br>
धर्मिणामधिकरणानां कॢप्तत्वादिति कुतो लाघवावकाश इत्यतो<br>
दूषणान्तरमाह  किं चेति। अभावः यद्यधिकरणस्वरूपः तर्हि जले<br>
विद्यमानस्य गन्धाभावस्य जलस्वरूपतयाऽयो गुणो यदिन्द्रियग्राह्यः,<br>
तन्निष्ठा जातिः तदभावश्च तदिन्द्रियग्राह्यःऽ इति न्यायात्<br>
गन्धाभावस्य घ्राणेन्द्रियग्राह्यतया गन्धाभावात्मकस्य जलस्य<br>
घ्राणेन्द्रियग्राह्यत्वापत्तिः, जलस्य चक्षुरादिग्राह्यतया घ्राणेन्द्रियाग्राह्यतया<br>
च तलात्मकस्य गन्धाभावस्य चक्षुरादिग्राह्यत्वापत्तिः<br>
घ्राणेन्द्रियाग्राह्यत्वापत्तिर्वा इति भावः।<br>
इतरेन्द्रियग्राह्यतापत्तिरिति। घ्राणेतरचक्षुरादिग्राह्यतापत्तिरित्यर्थः।<br>
इत्यादिदूषणानीति। अभावस्याधिकरणात्मकत्वे<br>
भूतलघटाभावयोराधाराधेयभावानुपपत्तिः आधाराधेयतभावस्य<br>
भेदव्याप्यत्वादिति दूषणमादिपदग्राह्यम्।</p>
<p>{दीपिका}</p>
<p>{अभावाभावस्य<br>
भावरूपता}</p>
<p>अभावाभावः भाव<br>
एव् नातिरिक्तः, अनवस्थाप्रसङ्गात् । ध्वंसप्रागभावः प्रागभावध्वंसश्च<br>
प्रतियोग्येवेति प्राञ्चः। अभावाभावः अतिरिक्त एव तृतीयाभावस्य<br>
प्रथमाभावरूपत्वात्न अनवस्थेति नवीनाः।</p>
<p>{प्रकाशिका}</p>
<p>नन्वभावस्य<br>
अतिरिक्तत्वे तदभावोऽप्यतिरिक्तः, तस्याप्यभावः तथेत्यनवस्था<br>
स्यादत आह  अभावाभाव इति। ध्वंसेत्यादि। ध्वंसप्रागभावः<br>
प्रतियोगिस्वरूपः, तत्प्रागभावरूपश्च् प्रागभावध्वंसस्तु<br>
प्रतियोगिस्वरूपः, तद्ध्वंसरूपश्च इत्यस्यार्थः अवसेयः। तेन<br>
प्रतियोगिप्रागभावदशायामपिऽध्वंसो भविष्यतिऽ इति प्रत्ययस्य<br>
प्रतियोगिध्वंसदशायामपिऽप्रागभावो नष्टःऽ इति प्रत्ययस्य<br>
चोपपत्तिः। ननु काले द्रव्यत्वं नास्ति इति प्रत्ययः न जायते,<br>
द्रव्यत्वाभाव इति तु जायते इति वैषम्यनिर्वाहाय नास्तीति<br>
प्रत्यये दैशिकसम्बन्धावच्छिन्नाधेयत्वभानं</p>
<p>कल्पनीयम्। इत्थं च<br>
घटाभावाभावादेः घटादिरूपत्वेत्विह घटाभावो नास्तीति प्रत्ययस्य<br>
भ्रमत्वमेव स्यात् । भावस्य विशेषणताविशेषेण वृत्त्यनङ्गीकारात् ।<br>
अतः अभावाभावः अतिरिक्तः न तु भावरूप इति नवीनमतं दर्शयति<br>
अभावेति। तर्हि अनवस्थेत्यत आह  तृतीयेति।</p>
<p>{बालप्रिया}</p>
<p>ननु<br>
ध्वंसप्रागभावः प्रागभावध्वंसश्च प्रतियोग्येव इति दीपिकातः<br>
घटध्वंसप्रागभावः घटप्रागभावध्वंसश्च घटस्वरूप इति लभ्यत्<br>
तथा सति घटानुत्पत्तिदशायांऽघटध्वंसो भविष्यतिऽ इति<br>
घटध्वंसप्रागभावविषयकप्रतीतिः न स्यात्तदानीं घटाभावात् । एवं<br>
घटध्वंसदशायांऽघटप्रागभावो नष्टऽ इति<br>
घटप्रागभावध्वंसविषयकप्रतीतिर्नस्यात्,</p>
<p>तदात्मकस्य<br>
घटस्याभावादित्यतः तात्पर्यमाह  ध्वंसप्रागभाव इति।<br>
घटध्वंसप्रागभावः घटस्वरूपः घटप्रागभावस्वरूपश्च् तथा च<br>
घटानुत्पत्तिदशायां घटप्रागभावस्य सत्त्वात्तदात्मकं<br>
घटध्वंसप्रागभावं विषयीकुर्वन्ऽघटध्वंसो भविष्यतिऽ इति<br>
प्रतीतिः उदयत् घटोत्पत्यनन्तरं जायमानाऽघटध्वंसो भविष्यतिऽ<br>
इति प्रतीतिस्तु घटात्मकं घटध्वंसप्रागभावं विषयीकरोति। एवं<br>
घटप्रागभावध्वंसः घटस्वरूपः, घटध्वंसस्वरूपश्च् अतः घटकाले<br>
ऽघटप्रागभावो नष्टःऽ इति प्रतीतिः घटरूपं घटप्रागभावध्वंसं<br>
विषयीकरोति। घटध्वंसकालेऽघटप्रागभावो नष्टःऽ इति प्रतीतिः<br>
घटध्वंसरूपं घटप्रागभावध्वंसं विषयीकरोति। तथा च न<br>
काप्यनुपपत्तिरिति भावः।</p>
<p>ननु काले द्रव्यत्वं<br>
नास्तीत्यादि। काले द्रव्यत्वं नास्तीति प्रतीतिः न जायते, काले<br>
द्रव्यत्वाभाव इति प्रतितिस्तु जायत् तदर्थं नञपदं<br>
दैशिकविशेषणतासम्बन्धावच्छिन्नाधेयत्वान्विताभावबोधकमिति<br>
व्युत्पत्तिः स्वीकरणीया। घटे पटत्वं नास्तीत्यस्य<br>
घटनिरूपितदैशिकविशेषणतासम्बन्धावच्छिन्नाधेयतावान्<br>
पटत्वाभाव इत्यर्थः। काले कालिकसम्बन्धेन द्रव्यत्वाभावस्य<br>
सत्त्वेऽपि दैशिकविशेषणतासम्बान्धेन द्रव्यत्वाभावं प्रति<br>
समवायसम्बन्धेन द्रव्यत्वस्य विरोधिततयकाले समवायेन<br>
द्रव्यत्वसत्त्वात्<br>
कालनिरूपितदैशिकविशेषणतासम्बन्धावच्छिन्नाधेयतावान्<br>
द्रव्यत्वाभावो न भवतीति काले द्रव्यत्वं नास्तीति प्रतीतिः न<br>
भवतीति वक्तव्यम्। इत्थं च भूतले घटाभावो नास्तीन्ति<br>
प्रतीतिरपि घटाभावाभावे<br>
भूतलनिरूपितदैशिकविशेषणतासम्बन्धावच्छिन्नाधेयत्वमवगाहत<br>
इति वक्तव्यम्। घटाभावाभावो यदि घटस्वरूपः स्यात्तदा<br>
भावानां दैशिकविशेषणतासम्बन्धेन वृत्तेरनङ्गीकारात्<br>
तत्सम्बन्धावच्छिन्नाधेयत्वाभाववति घटे तदवगाहितया<br>
तादृशप्रतीतेर्भ्रमत्वं स्यात् । इष्यते तु प्रमात्वम्। अतः अभावाभावः<br>
न भावरूपः अपि तु अतिरिक्तः। न च अनवस्था। घटाभावाभावस्य<br>
अतिरिक्तत्वेऽपि घटाभावाभावाभावस्य घटाभावरूपत्वाङ्गीङ्कारात्<br>
इति नवीनानामाशयः। नवीनतरास्तु भावानामपि<br>
दैशिकविशेषणतासम्बन्धेन वृत्तिमङ्गीकुर्वन्ति। तन्मते<br>
अभावाभावः नातिरिक्तः। एतत्तत्त्वं कूटघटितलक्षणगादाधर्यां<br>
द्रष्टव्यम्।</p>
<hr>
<p>{तर्कसङ्ग्रहः}</p>
<p>{षोडशपदार्थानां सप्तपदार्थेष्वन्तर्भावः}</p>
<p>{आन्ट्स्_८१     सर्वेषां पदार्थानां यथायथमुक्तेष्वन्तर्भावात्सप्तैव पदार्था इति सिद्धम् ॥}</p>
<p>सर्वेषामपि पदार्थानामुक्तेष्वेव अन्तर्भावात्सप्तैव पदार्था इति सिद्धम्।</p>
<p>{दीपिका}</p>
<p>ननु&rsquo;प्रमाणप्रमेयसंशयप्रयोजनदृष्टान्तसिद्धान्तावयवतर्कनिर्णयवादजल्पवितण्डाहेत्वाभासच्छलजातिनिग्रहस्थानां<br>
तत्त्वज्ञानात्निःरेयसाधिगमः&rsquo;<br>
[न्या. सू. १११] इति<br>
न्यायसूत्रे षोडशपदार्थानामुक्तत्वात्कथं सप्तैवेत्य आह<br>
सर्वेषामिति। सर्वेषां सप्तस्वेवान्तर्भाव इत्यर्थः।&lsquo;आत्मशरीरेन्द्रियार्थबुद्धिमनः<br>
प्रवृत्तिदोषप्रेत्यभावफलदुःखापवर्गास्तु प्रमेयम्&rsquo;इति<br>
द्वादशबिधं प्रमेयम्। प्रवृत्तिःधर्माधर्मौ। रागद्वेषमोहाः दोषाः।<br>
रागःिच्छा। द्वेषःमन्युः। मोहःशरीरादौ आत्मभ्रमः।<br>
प्रेत्यभावःमरणम्। फलम्भोगः। अपवर्गःमोक्षः। स च<br>
स्वसमानाधिकरणुदुःखप्रागभावासमानकालीनदुःखध्वंसः।<br>
प्रयोजनम्सुखप्रातिप्तः दुःखहानिश्च् दृष्टान्तःमहानसादिः।<br>
प्रामाणिकत्वेन अभ्युपगतोर्ऽथः सिद्धान्तः। निर्णयःनिश्चयः। स च<br>
प्रमाणफलम्।</p>
<p>{प्रकाशिका}</p>
<p>परमकारुणिकेन<br>
मुनिना दुःखपङ्कनिमग्नं जनमुद्दिधीर्ंषुणा प्रणीतम्&rsquo;प्रमाणप्रमेय&rsquo;इत्यादिसूत्रं, तद्विरोधं परिहर्तुं<br>
आक्षिपति  नन्विति। प्रत्यक्षप्रमाणस्य द्रव्ये, अनुमानादीनां च<br>
गुणेऽन्तर्भावस्य स्फुटत्वात्प्रमेयादीनां द्रव्यादिष्वन्तर्भावमाह<br>
आत्मेत्यादिना। आत्मशरीरेन्द्रियाणां द्रव्ये, अर्थस्य पृथिव्यादिरूपस्य<br>
द्रव्यादिषु, बुद्धेः गुणे, अन्तरिन्द्रियस्य मनसः द्रव्येऽन्तर्भावः।<br>
एवमग्रेऽपि यथायथमन्तर्भावः द्रष्टव्यः। धर्माधर्मौ इति।<br>
तज्जनिकेत्यर्थः। एतच्च स्फुटमाकर् रागः । इच्छाविशेषः।<br>
मरणमिति। मरणानन्तरभावि जननमित्यर्थः। तथा च पदव्युत्पत्तिः<br>
प्रेत्य मृत्वा भावः जननमितिः। चरमप्राणशरीरसंयोगध्वंसः<br>
मरणम्। आद्यशरीरप्राणसंयोगः जननम्। मुक्तात्मसंयोगध्वंसवतः<br>
घटस्य मुक्तत्वापत्तिवारणाय  दुःखध्वंस इति। दुःखध्वंसवतां<br>
अस्मदादीनामपि मुक्तत्वापत्तिवारणाय कालीनान्तम्।<br>
अन्यदीयदुःखप्रागभावसमानकालिकदुःखध्वंसवतां<br>
शुकाद्यात्मनामप्यमुक्तत्वप्रसङ्गात्स्वसमानाधिकरणेति<br>
दुःखप्रागभावविशेषणम्। न च<br>
स्वसमानाधिकरणदुःखासमानकलीनेत्यनेनैव<br>
सुषुप्तिकालिकदुःखध्वंसस्यापि अग्रिमदुःखक्षणवृत्तेर्वारणात्<br>
प्रागभावेति व्यर्थमिति वाच्यम्। यथासन्निवेशे वैयर्थ्याभावादिति<br>
दिक् । संशयस्य निरूपितत्वात्प्रयोजनस्वरूपं दर्शयति<br>
प्रयोजनमिति।</p>
<p>{बालप्रिया}</p>
<p>प्रत्यक्षप्रमाणस्य<br>
द्रव्य इति। इन्द्रियं प्रत्यक्षप्रमाकरणम्। तत्र चक्षुषः तेजसि,<br>
रसनायाः जले, घ्राणस्य पृथिव्याम्, त्वचः वायौ, श्रोत्रस्य<br>
आकाशेऽन्तर्भावात्मनसः पृथक्द्रव्यत्वाच्च प्रत्यक्षप्रमाणस्य<br>
द्रव्येऽन्तर्भाव इत्यर्थः। अनुमानादीनां च गुण इति।<br>
व्याप्तिज्ञानमनुमानम्, सादृश्यज्ञानमुपमानम्, पदज्ञानं शब्द<br>
इत्येवमनुमानादीनां ज्ञानरूपे गुणेऽन्तर्भाव इत्यर्थः।</p>
<p>एवमग्रेऽपीति।<br>
प्रवृत्तिदोषादीनामपि यथायथं सपतस्वेवान्तर्भाव इत्यर्थः। ननु<br>
प्रवृत्तेः प्रयत्नविशेषरूपत्वात्धर्माधर्मयोस्तु<br>
अदृष्टविशेषरूपत्वात्ऽप्रवृत्तिः धर्माधर्मौऽ इति<br>
दीपिकाग्रन्थोऽसङ्गत इत्यत आह  तज्जनिकेत्यर्थ इति।<br>
धर्माधर्मयोर्जनिका प्रवृत्तिरित्यर्थंः। कार्ये कारणोपचार इति<br>
भावः। तथा च प्रवृत्तेः गुणेऽन्तर्भावः। स्फुटमाकर इति।&lsquo;प्रवृत्तिसाधनो धर्माधर्मौ प्रवृत्तिशब्देनोक्तौ यथा अन्नसाधनाः<br>
प्राणाः&rsquo;इति द्वितीयसूत्रे भाष्ये,&lsquo;प्रवृत्तिफले धर्माधर्मौ<br>
आस्मिन् सूत्रे प्रवृत्तिरित्युच्येत् कस्मात्, तत्साधनत्वातन्नं वै<br>
प्राणिनः प्राणा इति यथा&rsquo;इति सप्तदशसूत्रे वार्तिके चोक्तत्वात्<br>
प्रवृत्तेर्धर्माधर्मजनकत्वं मूलग्रन्थेषु स्पष्टमिति भावः।<br>
इच्छाविशेष इति। उत्कटेच्छेत्यर्थः। तथा च रागस्येच्छात्मके<br>
गुणेऽन्तर्भावः, द्वेषस्य गुणे, मिथ्याज्ञानरूपस्य मोहस्य च<br>
गुणेऽन्तर्भावः। मिथ्याज्ञानं नाम भ्रमात्मकज्ञानम्। मरणानन्तरेति।<br>
प्रेत्यमृत्वा भावः। जननमिति व्युत्पत्त्या मरणानन्तरकालिकजन्य<br>
प्रेत्यभावशब्दार्थः। चरमस्य प्राणशरीरसंयोगस्य ध्वंसः मरणम्।<br>
आद्यः शरीरप्राणसंयोगः जन्मः। तथा च प्रेत्यभावस्य संयोगरूपे<br>
गुणेऽन्तर्भावः। प्राणशरीरसंयोगे चरमत्वं च<br>
स्वसजातीयशरीरवृत्तिप्राणसंयोगप्रागभावानधिकरणत्वम्। आद्यत्वं च<br>
स्वसजातीयशरीरवृत्तिप्राणसंयोगध्वंसानधिकरणत्वम्।</p>
<p>दीपिकायां फलं<br>
भोग इति। भोगो नाम सुखदुःखानुभवः। तथा च फलस्य<br>
अनुभवरूपज्ञानात्मके गणेऽन्तर्भावः। स्वसमानाधिकरणेति।<br>
स्वसमानाधिकरणः यः दुःखप्रागभावः। तदसमानकालीन दुःखध्वंसः<br>
मोक्ष इत्यर्थः। इदानीमस्माकं विद्यमानः यत्किञ्चिद्दुःखध्वंसः<br>
भविष्यद्दुःखप्रागभावसमानकालिकः। मुक्तौ यः दुःखध्वंसः सः<br>
दुखप्रागभावासमानकालिकः पुनर्दुःखस्याजनिष्यमाणत्वादिति भावः।<br>
अपवर्गलक्षणघटकदलानां प्रयोजनमाह प्रकाशिकायाम्<br>
मुक्तात्मसंयोगेत्यादिना। दुःखध्वंसः इत्यत्र दुःखपदानुपादाने<br>
स्वसमानाधिकरणदुःखप्रागभावासमानकालीनः ध्वंसः मोक्ष इति<br>
एतावन्मात्रोक्तौ मुक्तात्मनो घटस्य च यः संयोगः तद्ध्वंसोऽपि<br>
दुःखप्रागभावासमानकालीन इति तादृशसंयोगध्वंसवतो<br>
घटस्यापि मुक्तत्वं स्यात् । तद्वारणाय दुःखध्वंस इत्युक्तम्।<br>
संयोगध्वसो न दुःखध्वंस इति तस्य न मुक्तित्वमिति भावः।</p>
<p>ननु मुक्तात्मनो<br>
विभुत्वात्यावद्घटस्थिति घटे मुक्तात्मसंयोगोऽस्त्येवेति<br>
तद्ध्वंसवत्वं घटस्य कथं भवेत् । घटे नष्टे तु<br>
मुक्तात्मघटसंयोगध्वंससत्त्वेऽपि घटस्याभावात्सुतरां न घटस्य<br>
मुक्तत्वमिति कथमियमाशङ्का? अत्रोच्यते  घटः आदौ कुत्रञ्चित्<br>
प्रदेशेऽस्ति, तदा तत्प्रदेशावच्छेदेन मुक्तात्मघटसंयोगोऽस्ति। स<br>
एव घटः प्रदेशान्तरं नीतश्चेत्पूर्वप्रदेशावच्छिन्नात्मसंयोगो<br>
नश्यति, प्रदेशान्तरावच्छेदेन अन्यः संयोगो जायत् तथा चानष्टे</p>
<p>एव घटे<br>
प्रदेशविशेषावच्छिन्नमुक्तात्मसंयोगध्वसोऽस्तीति घटस्य<br>
मुक्तत्वप्रसङ्ग इत्याशयात् । दुःखध्वंसवतामिति। तथा च<br>
दुःखध्वंसो मोक्ष इत्येतावन्मात्रोक्तौ संसारिणामस्मदादीनामपि<br>
सुषुप्तिकाले दुःखध्वंससत्त्वात्मुक्तत्वापत्तिः। तद्वारणाय<br>
कालीनान्तम्। अद्य विद्यमानस्य अस्मदीय दुःखध्वंसस्य<br>
श्वोभाविदुःखप्रागभावसमानकालीनत्वात्<br>
तादृशदुःखप्रागभावासमानकालीनत्वं नास्तीति न मुक्तित्वमिति<br>
भावः। अन्यदीयेति। तथा च दुःखप्रागभावे स्वसमानाधिकरणेति<br>
विशेषणानुपादाने मुक्तानां शुकादीनां यो दुःखध्वंसः सः<br>
शुकाद्यन्यसंसार्यात्मवृत्ति यत्भावि दुःखं<br>
तत्प्रागभावसमानकालीनमेव भवतीति<br>
तदसमानकालीनदुःखध्वंसवत्वाभावात्शुकादीनाममुक्तत्वं स्यात् ।<br>
तद्वारणाय स्वसमानाधिकरणेति विशेषणम्। तदुपादाने च स्वं<br>
शुकात्मवृत्तिः दुःखध्वंसः तदधिकरणं शुकात्मा तद्वत्तित्वं<br>
अन्यदीयदुःखप्रागभावे नास्तीति न तत्समानकालीनत्वमादाय<br>
पूर्वोक्तदोष इति भावः।</p>
<p>ननु<br>
स्वसमानाधिकरणदुःखासमानकालीनेत्येवास्तु, किं<br>
तादृशदुःखप्रागभावासमानकालीनेति विशेषणेन्  न च अस्माकं<br>
सुषुप्तौ यो दुःखध्वंसः तस्य दुःखसमानकालीनत्वं नास्ति,<br>
सुषुप्तौ दुःखाभावात् । तथा च<br>
दुःखासमानकालीनदुःखध्वंससत्वातस्माकं मुक्तत्वापत्तिभवेत्<br>
दुःखासमानकालीनेत्युक्तौ। दुःखप्रागभावासमानकालीनेत्युक्तौ तु<br>
सुषुप्तौ अस्मासु भाविदुःखप्रागभावोऽस्तीति तदातनदुःखध्वंसस्य<br>
दुःखप्रागभावसमानकालीनत्वात्वारणमिति वाच्यम्। ध्वंसस्य<br>
ध्वंसासम्भवेन सुषुपितकालिको यो दुःखध्वंसः तस्य<br>
जाग्रत्क्षणेऽप्यनुवर्तमानतया जाग्रत्काले यद्दुखं<br>
तत्समानकालीनत्वमस्तीति<br>
समानाधिकरणदुःखासमानकालीनत्वाभावात्वारणं भवतीति<br>
दुःखप्रागभावासमानकालीनत्वपर्यन्तस्यानावश्यकत्वातित्याशयेन<br>
शङ्कते  न च स्बसमानाधिकरणेति।</p>
<p>समाधत्ते<br>
यथासन्निवेश इति। यद्यपि दुःखासमानकालीनत्वविशेषणेन वारणं<br>
भवति, तथापि दुःखप्रागभावासमानकालीनत्वेनापि वारणसम्भवात्<br>
तस्य न वैयर्थ्यथ्मति भावः। न च लघुनादुःखासमानकालीनत्वेनैव<br>
वारणे गुरुणः दुःखप्रागभावासमानकालीनत्वविशिषणस्य<br>
वैयर्थ्यमेवेति वाच्यम्। यत्र गुरुधर्मघटकेन लघुधर्मेण निर्वाहः<br>
तत्रैव गुरुधर्मस्य वैयर्थ्यम्। प्रकृते तु<br>
दुःखासमानकालीनत्वत्वावच्छिन्नाभावः दुःखासमानकालीनत्वम्।</p>
<p>दुःखप्रागभावसमानकालीनत्वत्वावच्छिन्नाभावः<br>
दुःखप्रागभावासमानकालीनत्वम्। अनयोश्चाभावयोः<br>
प्रतियोगितावच्छेदकभेदेन भिन्नत्वातेकस्मिनभावेऽन्यस्य<br>
घटकत्वाभावात्न वैयथ्यविकाश इत्याशयात् । ननु<br>
स्वत्वस्याननुगततया तद्घटितमुक्तेरप्यनेकत्वेन मुक्तिपदस्य<br>
नानार्थकत्वापत्तिः इत्यत आह  दिगिति। अत्रानुयोगिनि स्वत्वं न<br>
विवक्षितम्, किं तु प्रतियोगिनि। तथा च<br>
स्वसमानाधिकरणदुःखप्रागभावसमानकालीनं यद्यत्स्वं<br>
तत्तद्व्यक्तिभेदविशिष्टदुःखध्वंसो मोक्षः। एवं च<br>
तादृशभेदकूटविशिष्टत्वोपलक्षितदुःखध्वंसत्वस्य<br>
सकलमुक्तिसाधारणतया न मुक्तिपदस्य नानार्थकतापत्तिरिति भावः।<br>
इर्त्थ चापवर्गस्य मोक्षेऽन्तर्भावः। संशयस्य<br>
अयथार्थानुभवरूपत्वस्य पूर्वमुक्तत्वात्ज्ञानरूपे गुणेऽन्तर्भावः उक्त<br>
इत्याशयेन मूले संशयस्याकथनम्। तदाह  संशयस्य<br>
निरूपितत्वादिति। सुखप्राप्तिर्नाम सुखमेव् दुःखहानिश्च<br>
दुःखध्वंसः। तथा च प्रयोजनस्य गुणेऽभावे चान्तर्भांवः। दृष्टान्तस्य<br>
यथायथं द्रव्यगुणादिष्वन्तर्भावः। सिद्धान्तोऽपि द्रव्यादिरूप एव्<br>
प्रामाणिकत्वेन स्वीकृतार्थस्यैव सिद्धान्तत्वात् । निर्णयस्य ज्ञानरूपे<br>
गुणेऽन्तर्भावः। अवयवानां शब्दरूपतया प्रागुक्तत्वात्<br>
गुणेऽन्तर्भावः, तर्कस्यारोपरूपताया उक्तत्वात्<br>
भ्रमात्मकज्ञानेऽन्तर्भावः इति तयोः अत्राकथनम्।<br>
वादजल्पवितण्डानां शब्दरूपतया गुणेऽन्तर्भावः।</p>
<p>{दीपिका}</p>
<p>{कथानिरूपणम्}</p>
<p>तत्त्वबुभुत्सोः<br>
कथा वादः। उभयसाधनवती विजिगीषुकथा जल्पः। स्वपक्षस्थापनाहीना<br>
अपरपक्षविदलनमात्रावसाना वितण्डा। कथा नाम<br>
नानावक्तृकपूर्वोत्तरपक्षप्रतिपादकवाक्यसन्दर्भः।</p>
<p>{प्रकाशिका}</p>
<p>उभयसाधनवतीति।<br>
परपक्षनिराकरणस्वपक्षसाधनवती। इदं च वितण्डायां<br>
अतिव्याप्तिवारणायेति ध्येयम्। स्वपक्षेति। अत्र विजिगीषु<br>
कथेत्यनुवर्तत् नानेति। एकेन पूर्वपक्षः क्रियते, अन्येन च<br>
समाधानम्, एवं क्रमेण</p>
<p>नानाकर्तृकत्वं<br>
वाक्यसमूहस्यावसेयम्।</p>
<p>{बालप्रिया}</p>
<p>परपक्षेत्यादि।<br>
विजिगीषुकथा जल्पः इत्येतावन्मात्रोक्तौ वितण्डायामतिव्याप्तिः।<br>
अतः स्वपक्षसाधनवतीत्युक्तम्। परपक्षनिराकरणस्वपक्षसाधनवतीत्यत्र<br>
परपक्षनिराकरणमपि जल्पे आवश्यकमिति सूचनाय अन्तर्भावितम्,<br>
नातिव्याप्त्यादिवारणाय् विजिगीषुपदेनैव वादस्य वारणसम्भवात्<br>
दुष्टहेतुरूपाणां हेत्वाभासानां यथायथं द्रव्यादिष्वन्तर्भावः।</p>
<p>{दीपिका}</p>
<p>{छलनिरूपणम्}</p>
<p>अभिप्रायान्तरेणा<br>
प्रत्युक्तस्यार्थान्तरं परिकल्प्य दूषणं छलम्।</p>
<p>{प्रकाशिका}</p>
<p>छलमिति। यथा<br>
ऽनवकम्बलोऽयं देवदत्तःऽ इति नूतनतात्पर्येण प्रयुक्तस्य<br>
नवत्वसङ्ख्याविशिष्टमर्थान्तरं परिकल्प्य कश्चित्दूषयतिऽनास्य<br>
नव कम्बलाः सन्ति अति दरिद्रत्वात्ऽ इत्यादि।</p>
<p>{बालप्रिया}</p>
<p>छलमपि<br>
शब्दरूपत्वात्गुणेऽन्तर्भवति।</p>
<p>{दीपिका}</p>
<p>{जातिनिरूपणम्}</p>
<p>असदुत्तरं जातिः।</p>
<p>{प्रकाशिका}</p>
<p>असदुत्तरमिति।<br>
उत्तरस्य असत्वं तु स्वासाधकतासाधारण्येन परासाधकतासाधकतया<br>
स्वव्याघातकत्वम्। तथा च स्वव्याघातमुत्तरं जातिरिति लक्षणं<br>
पर्यवस्यति।</p>
<p>{बालप्रिया}</p>
<p>स्वासाधकतासाधारण्येनेति। परमतासाधकत्वसाधनाय हि<br>
जातिरूपमुत्तरमुच्यत् तच्चेत्स्वमतासाधकतामपि साधयेत्तदा<br>
जातिरित्यर्थः। परकीयहेतोः परासाधकत्वे साध्यमाने<br>
स्वकीयहेतोः स्वासाधकत्वमपि येन भवति तत्</p>
<p>जात्युत्तरमिति भावः।<br>
परमतबाधनार्थमुच्यमानमुत्तरं स्वमतमपि विहन्ति चेत्<br>
तादृगुत्तरविशेषो जातिरिति फलितोर्ऽथः।</p>
<p>{दीपिका}</p>
<p>साधर्म्य<br>
वैधर्म्यौत्कर्ष<br>
अपकर्षवर्ण्यअवर्ण्यविकल्पसाध्यप्राप्तिअप्राप्तिप्रसङ्गप्रति दृष्टान्तअनुत्पत्ति</p>
<p>संशयप्रकारणअहेतु अर्थापत्तिअविशेषौपपत्तिउपलब्धि<br>
अनुपलब्धि  नित्य  अनित्य  कार्यङ्कार्यसमा जातयाः।</p>
<p>{प्रकाशिका}</p>
<p>{साधर्म्यसमालक्षणम्}</p>
<p>तदबान्तरभेदात्<br>
दर्शयति  साधर्म्येत्यादिना। द्वन्द्वान्ते श्रुयमाणस्य समाशब्दस्य<br>
प्रत्येकं योगः। साधर्म्यसमा वैधर्म्यसमेत्यादयः चतुर्विशतिः<br>
जातयः। साधर्म्येण्ण स्थानाहेतुदूषकमुत्तरं साधर्म्यसमा। यथा<br>
आत्मा</p>
<p>सक्रियः<br>
क्रियाहेतुगुणवत्त्वातृ लोष्टवत्, क्रिया हेतुगुणश्चात्र<br>
क्रियाजनकवायुसंयोगादिरेवेति स्थापनायमुत्तरम् ऽयदि<br>
सक्रियसाधर्म्यात्सक्रियः तदा विभुत्वरूपनिष्क्रयसाधर्म्यात्निष्क्रिय<br>
एव किं न स्यात् न च अत्र किञ्ञ्चित्विनिगमकमस्तिऽ इति।</p>
<p>{बालप्रिया}</p>
<p>साधर्म्यसमायाः<br>
सोदाहरणं लक्षणमाह  साधर्म्येणेति। वादिना स्वसाध्यसाधनार्थं<br>
हेतौ प्रयुक्ते सति प्रतिवादिनः दृष्टान्तसादृश्यमात्रावष्टब्धेन<br>
हेतुना वाद्यभिमतसाध्याभावसाधनमुखेन वाद्युक्तहेतोः<br>
स्वसाध्यासाधकत्वसाधकमुत्तरं साधर्म्यसमेत्यथैः। यथा आत्मेत्यादि।<br>
यो यः क्रियाहेतुभूतगुणवान् स क्रियावान्;</p>
<p>यथा लोष्टः<br>
क्रियाहेतुभूतवायुसंयोगरूपगुणवत्त्वात्क्रियावान् तद्वत्<br>
आत्मापि तादृशगुणवत्त्वात्क्रियावानिति वादिनोक्ते सति,<br>
प्रतिवादी वदतिऽयदि क्रियाहेतुगुणवत्त्वेन रूपेण लोष्टसादृश्यात्<br>
आत्मनः क्रियावत्त्वं तर्हि यथा परममहत्परिमाणवतः आकाशस्य<br>
निष्क्रियत्वं तथा आत्मनोऽपि परममहत्परिमाणवत्त्वात्निष्क्रियत्वं<br>
किं नस्यात्; आत्मा निष्क्रियः परममहत्परिमाणवत्त्वात्<br>
आकाशवदित्यपि वक्तुं शक्यत्वात्ऽ इति दूषयति। एतादृशं दूषणं<br>
साधर्म्यसमेत्यर्थः।</p>
<p>{प्रकाशिका}</p>
<p>{वैधर्म्यसमालक्षणम्}</p>
<p>वैधर्म्येण<br>
दूषकमुत्तरं वैधर्म्यसमा। यथा तत्रैव क्रियावतो लोष्टस्य<br>
साधर्म्यात्यदि क्रियावानात्मा, तदा विभुत्वरूपतद्वैधर्म्यात्<br>
निष्क्रिय एव किं न स्यात् । न हि तत्साधर्म्यात्क्रियावता भवितव्यम्,<br>
तद्वैधर्म्यात्निष्क्रियेण न भवितव्यमित्यत्र किञ्चित्<br>
नियामकमस्ति इति।</p>
<p>{बालप्रिया}</p>
<p>एवं<br>
दृष्टान्तावृत्तिधर्मवत्त्वरूपेण दृष्टान्तवैधार्म्येण वाद्युक्तहेतोः<br>
स्वसाध्यासाधकत्वकथनं वैधर्म्यंसमा। विभुत्वरूपेति। विभुत्वं<br>
परममहत्परिमाणवत्त्वम्। तथा च वादिना आत्मा क्रियावान्<br>
क्रियाहेतुगुणवत्त्वात्लोष्टवतित्युक्ते, आत्मा निष्क्रियः<br>
सक्रियलोष्टविधर्मत्वातिति प्रतिवादी वदति। सक्रिये लोष्टे<br>
विद्यमानस्य धर्मस्य सत्त्वात्</p>
<p>आत्मा लोष्टवत्<br>
सक्रियश्चेत्लोष्टे अविद्यमानस्य विभुत्वस्य आत्मनि सत्त्वातात्मा<br>
निष्क्रिय एव कुतो न स्यादिति दूषनं वैधर्म्यसमेत्युक्तं भवति।</p>
<p>{प्रकाशिका}</p>
<p>{उत्कर्षसमालक्षणम्}</p>
<p>परोक्तसाधनादेव<br>
तदव्यापकस्य धर्मस्य पक्षे आपादनमुत्कर्षसमा। यथा शब्दोऽनित्यः<br>
कृतकत्वात्घटवतित्यादौ कश्चिदेवमाहऽयदि कृतकत्वेन<br>
हेतुना शब्दः घटवदनित्यः स्यात्, तर्हि तेनैव शब्दः<br>
घटवदश्रावणोऽपि स्यात्ऽ इति।</p>
<p>{बालप्रिया}</p>
<p>उत्कर्षसमाया<br>
लक्षणमाह  परोक्तसाधनादेवेति। परेण स्वसाध्यसाधनाय यो<br>
हेतुरुच्यते तेनैव तादृशहेतोरव्यापको यः धर्मः तस्य पक्षे<br>
प्रसञ्जनमुत्कर्षसमेत्यर्थः। यथा शब्दोऽनित्यः कृतकत्वादित्यत्र<br>
कश्चिदाह  यदि कृतकत्वेन हेतुना शब्दः घटवदनित्यः तर्हि<br>
तेनैव हेतुना शब्दः घटवदश्रावणोऽपि स्यादिति। अत्र हेतोः<br>
कृतकत्वस्य अव्यापकः धर्मः अश्रावणत्वं तस्य पक्षे आपादनं क्रियत्<br>
ईदृशमुत्तरमुत्कर्षसमा।&lsquo;व्याप्तिमपुरस्कृत्य<br>
पक्षदृष्टान्तान्यतरस्मिन् साध्यसाधनान्यतरेण</p>
<p>अविद्यमानधर्मप्रसञ्जनं<br>
उत्कर्षसमः। यथा शब्दोऽनित्यः कृतकत्वातिति स्थापनायाम्<br>
अनित्यत्वं कृतकत्वं च घटे रूपसहचरितम्, अतः शब्दोऽपि रूपवान्<br>
स्यात् । एवं श्रावणशब्दसाधर्म्यात्कृतकत्वात्घटोऽपि श्रावणः<br>
स्यादविशेषात्&rsquo;इति विश्वनाथः।</p>
<p>{प्रकाशिका}</p>
<p>{अपकर्षसमालक्षणम्}</p>
<p>परोक्तदृष्टान्तसाधर्म्येण पक्षे पराभिमतधर्मान्तरस्य<br>
अभावसाधनमपकर्षसमा। यथा तस्मिन्नेव अनुमानेऽयदि<br>
कृतकत्वेन शब्दः घटवदनित्यः स्यात्तर्हिं तेनैव शब्दो<br>
घटवदश्रावणोऽपि स्यात्ऽ इति।</p>
<p>{बालप्रिया}</p>
<p>अविद्यमानधर्मप्रसञ्जनमुत्कर्षंसमा। विद्यमानधर्माभावप्रसञ्जनं<br>
अपकर्षसमा। तदाह  परोक्तदृष्टान्तसाधर्म्येणेति। परेण वादिना<br>
उक्तो यो दृष्टान्तः तत्साधर्म्येण पक्षे वाद्यभिमतस्य<br>
अर्थान्तरस्याभावसाधनमपकर्षसमा। यथा शब्दोऽनित्यः<br>
कृतकत्वातिति वादिनोक्ते प्रतिवादी वदति  यदि<br>
कृतकत्वरूपात्घटसाधर्म्यात्शब्दो घटवदनित्यः तर्हि तस्मादेव<br>
हेतोः शब्दः घटवतश्रावणोऽपि स्यादिति। अत्र पक्षे शब्दे<br>
अनित्यत्ववत्वाद्यभिमतमर्थान्तरं श्रावणत्वं तदभावस्य प्रसञ्जनं<br>
क्रियते इति समन्वयः।&lsquo;साध्ये धर्माभावं दृष्टान्तात्<br>
प्रसजतोऽपकर्षसमः&rsquo;इति भाष्यम्।</p>
<p>{प्रकाशिका}</p>
<p>{वर्ण्यसमालक्षणम्}</p>
<p>वर्ण्यस्य<br>
स्थापनीयस्य दृष्टान्तधर्मस्य पक्षे साधनं वर्ण्यसमा। यथा<br>
पूर्वोक्तानुमानेऽक्रियाजनकनोदनाख्यसंयोगवत्त्वात्लोष्टादेः<br>
भवतु क्रियावत्त्वम्। आत्मनस्तु क्रियावत्त्वे<br>
तज्जनकनोदनाख्यसंयोगवत्त्वमपि स्यात्ऽ इति।</p>
<p>{बालप्रिया}</p>
<p>वर्ण्यसमां लक्षयति<br>
वर्ण्यस्येति। दृष्टान्ते विद्यमानस्य पक्षे स्थापनीयस्य साधनं<br>
वर्ण्यसमा। यथा आत्मा क्रियावान् क्रियाहेतुगुणवत्त्वात्<br>
लोष्टवदिति वादिनोक्ते प्रतिवादी उत्तरयतिलोष्टादेः<br>
क्रियाजनकनोदनाख्यसंयोगवत्त्वात्क्रियावत्त्वं भवतु। आत्मनस्तु<br>
क्रियावत्त्वे लोष्टवत्क्रियाजनकनोदनाख्यसंयोगवानात्मा<br>
भवेदिति। ईदृशमुत्तरं वर्ण्यसमा।&lsquo;ख्यापनीयो वर्ण्यो<br>
विपर्ययादवर्ण्यः&rsquo;इति भाष्यम्।</p>
<p>{प्रकाशिका}</p>
<p>{अवर्ण्यसमालक्षणम्}</p>
<p>साध्यहेत्वोर्धर्मयोरपि पक्षे तुल्यतासाधनमवर्ण्यसमा।<br>
यथा तत्रैवानुमाने लोष्टादिगतनोदनादिरूपक्रियाहेतुगुणवत्त्वं<br>
आत्मन्यसिद्धम्। तथा च तुल्यतया यथा असिद्धेन क्रियाहेतुगुणेन<br>
आत्मनिक्रियावत्त्वं साध्यते, तथा तादृशेन क्रियावत्त्वेन<br>
तज्जनकगुणवत्त्वमपि किमिति न साध्यते नियामकाभावातिति।</p>
<p>{बालप्रिया}</p>
<p>अवर्ण्यसमामाह  साध्यहेत्वोरिति। पक्षे<br>
साध्यहेत्वोर्द्वयोरपि तुल्यत्वात्यत्वादिदूषकमुत्तरं<br>
तदवर्ण्यसमा। यथा आत्मा सक्रियः क्रियाहेतुगुणवत्त्वात्लोष्टवत्<br>
इत्यनुमाने एव आत्मनि क्रियावत्त्वमपि असिद्धम्,<br>
क्रियाहेतुनोदनाख्यसंयोगवत्त्वमप्यसिद्धम्। तत्रासिद्धेन<br>
नोदनाख्येन क्रियाहेतुगुणेन आत्मनः सक्रियत्वं साध्यते चेत्<br>
असिद्धेन क्रियावत्त्वेन क्रियाजनकनोदनाख्यसंयोगवत्त्वमपि कुतो न<br>
साध्यते नियामकाभावातित्येवं यदुत्तरं तदवर्ण्यसमेत्यर्थः।</p>
<p>{प्रकाशिका}</p>
<p>{विकल्पसमालक्षणम्}</p>
<p>दृष्टान्तविकल्पं<br>
प्रदर्श्य दार्ष्टान्तिकविकल्पकथनं विकल्पसमा। यथा तत्रैव अनुमाने<br>
ऽक्रियाहेतुगुणयुक्तं किञ्चित्लघु, यथास वायुः, एवं<br>
क्रियाहेतुगुणयुक्तं किञ्चित्क्रियावत्स्यात्यथा लोष्टादि<br>
किञ्चिदक्रियं यथा आत्मा। पूर्वविकल्पो भवति अयं तु न<br>
भवतीत्यत्र किं नयामकं स्यात्ऽ इति।</p>
<p>{बालप्रिया}</p>
<p>विकल्पसमामाह<br>
दृष्टान्ताविकल्पं प्रदर्श्येति। दृष्टान्ते विविधं कल्पं प्रदर्श्य<br>
दार्ष्टान्तिकेऽपि विविधकल्पप्रदर्शनं विकल्पसमेत्यर्थः। यथा<br>
पूर्वोक्ते आत्मा सक्रियः क्रियाहेतुगुणवत्त्वातित्यनुमाने एव<br>
क्रियाहेतुगुणयुक्तं किञ्चित्गुरु यथा</p>
<p>लोष्टादि किञ्चिल्लघु<br>
यथा वायुः, एवं किंयाहेतुगुणयुक्तं किञ्चित्सक्रियं यथा घटादि,<br>
किञ्चिदक्रियं यथा आत्मा। तत्र पूर्वो विकल्प एव समीचीन्नः अयं तु<br>
विकल्पः न समीचीनः इत्यत्र नियामकं किमपि नास्ति। तथा च<br>
क्रियाहेतुगुणवत्त्वे समानेऽपि कस्यचित्सक्रियत्वमित्यपि<br>
सम्भवतीति तेन हेतुना आत्मनो निष्क्रियत्त्वमेवास्तु इति रीत्या<br>
यदुत्तरं तत्विकल्पसमा।</p>
<p>{प्रकाशिका}</p>
<p>{साध्यसमालक्षणम्}</p>
<p>दृष्टान्तस्य<br>
पक्षतुल्यताकथनं साध्यसमा। साध्यशब्दोऽत्र पक्षवाची। यथा तत्रैव<br>
यदिऽयथा लोष्टः तथा आत्माऽ इति त्वया उच्यते तदाऽयथा आत्मा<br>
तथा लोष्टःऽ इत्यप्यायातम्। तथा च यद्यात्मनि क्रियावत्त्वं साध्यते<br>
तर्हि लोष्टेऽपि तत्साधनीयं नेति चेत्तर्हि यथा लोष्टः तथा<br>
आत्मेति न वाच्यम्।ऽलोष्टसदृश आत्मा, नात्मसदृशो</p>
<p>लोष्टःऽ इत्यत्र<br>
नियामकाभावातिति।</p>
<p>{बालप्रिया}</p>
<p>साध्यसमामाह<br>
दृष्टान्तस्य पक्षतुल्यताकथनमिति। साध्यतेऽस्मिन्निति व्युत्पत्त्या<br>
साध्यशब्दः पक्षवाची। दृष्टान्तः पक्षतुल्य इत्यापादनं साध्यसमा।<br>
शिष्टं स्पष्टम्।&lsquo;हेत्वाद्यवयवसामर्थ्ययोगी धर्मः साध्यः त्र<br>
दृष्टान्ते प्रसजतः साध्यसमः। यदि यथा लोष्टः तथा आत्मा,<br>
प्राप्तस्तर्हि यथा आत्मा तथा लोष्ट इति। साध्यश्चायमात्मा<br>
क्रियावानिति कामं लोष्टोऽपि साध्यः। अथ नैवम्, न तर्हि यथा<br>
लोष्टः तथा आत्मा&rsquo;इति भाष्यम्।</p>
<p>{प्रकाशिका}</p>
<p>{प्राप्तिसमालक्षणम्}</p>
<p>प्राप्त्या<br>
प्रत्यवस्थानं प्राप्तिसमा। प्राप्तिश्च साध्यहेत्वोः<br>
सामानाधिकरण्यम्। यथा तत्रैव क्रियाहेतुगुणवत्त्वेनैव किमिति<br>
क्रियावत्त्वं साध्यते किमिति क्रियावत्त्वेन तादृशगुणवत्त्वं न<br>
उभयोरविशेषातिति।</p>
<p>{बालप्रिया}</p>
<p>प्राप्तिसमामाह<br>
प्राप्त्या प्रत्यवस्थानमिति। साध्येन सह एकाधिकरणवृत्तित्वं<br>
हेतोरस्ति चेथेतुना साकमेकाधिकरणवृत्तित्वं<br>
साध्यस्याप्यस्तीत्यङ्गीकरणीयम्। तथा च साध्यसामानाधिकरण्यं<br>
पुरस्कृत्य हेतुना साध्यं साध्यते चेथेतुसामानाधिकरण्यं<br>
पुरस्कृत्य साध्येनैव हेतुः साध्यताम्। एवं च आत्मा क्रियावान्<br>
क्रियाहेतुगुणवत्त्वातितिवतात्मा क्रियाहेतुगुणवान्<br>
क्रियावत्त्वातित्यपि साध्यतामविशेषातिति प्रत्यवस्थानं<br>
प्राप्तिसमेत्यर्थः। उभयोरविशेषादिति। उभयोः<br>
सामानाधिकरण्याविशेषादित्यर्थः।</p>
<p>{प्रकाशिका}</p>
<p>{अप्राप्तिसमालक्षणम्}</p>
<p>अप्राप्त्या<br>
प्रत्यवस्थानमप्राप्तिसमा। यथा तत्रैव पूर्वोक्तदोषादप्राप्तस्य<br>
हेतोः साध्यसाधकत्वं वाच्यम्, तथा चाप्राप्तत्वाविशेषात्सर्वः<br>
सर्वं साधयेतिति। अयमेव हेतुः साध्याभावं किमिति न<br>
साधयेत् । साध्यमेव तु साधयेदित्यत्र विनिगमकाभावातिति।</p>
<p>{बालप्रिया}</p>
<p>अप्राप्तिसमामाह<br>
अप्राप्त्या प्रत्यवस्थानमिति। अप्राप्तिः साध्यहेत्वोः<br>
असामानाधिकरण्यम्। अत्रैवं विकल्पः कर्तव्यः। आत्मा क्रियावान्<br>
क्रियाहेतुगुणवत्त्वातित्युक्ते अयं हेतुः साध्यसमानाधिकरणः<br>
सन् साध्यं साधयति वा? साध्यासमानाधिकरणः सन् साध्यं साधयति<br>
वा? आद्ये सामानाधिकरण्याविशेषात्साध्येनापि कुतो न हेतुः<br>
साध्यत इति प्रत्यवस्थानात्प्राप्तिसमा। द्वितीये<br>
असामानाधिकरण्याविशेषात्साध्यमिव अन्यत्सर्वम्मपि हेतुः कुतो<br>
न साधयेत् । तथा च सर्वः सर्वं साधयेत् । तथा हेतुर्यथा<br>
साध्येनासमानाधिकरणोऽपि साध्यं साधयति तथा<br>
साधाभावेनासमानाधिकरणत्वात्साध्याभावमेव कुतो न<br>
साधयेत्? इति रीत्या प्रत्यवस्थानम्  दूषणकथनम्<br>
अप्राप्तिसमेत्यर्थः।</p>
<p>{प्रकाशिका}</p>
<p>{प्रसङ्गसमालक्षणम्}</p>
<p>साधनपरम्पराप्रश्नः प्रसङ्गसमा। यथा क्रियावत्त्वे<br>
क्रियाहेतुगुणवत्त्वं साधनम्। तत्र किं साधनम्? न हि साधनं विना<br>
कस्यचित्सिद्धिरस्ति। एवं तत्रापि किं साधनमित्यादि।</p>
<p>{बालप्रिया}</p>
<p>प्रसङ्गसमां<br>
लक्षयति  साधनपरम्पराप्रश्न इति। साधनपरम्परा विषयकः प्रश्नः<br>
प्रसङ्गसमा।&lsquo;साधनस्यापि साधनं वक्तव्यमिति<br>
प्रसङ्गेन प्रत्यवस्थानं प्रसङ्गसमः&rsquo;इति भाष्यम्। शिष्टं<br>
स्पष्टम्।</p>
<p>{प्रकाशिका}</p>
<p>{प्रतिदृष्टान्तसमालक्षणम्}</p>
<p>दृष्टान्तान्तरेण<br>
साध्याभावसाधनं प्रतिदृष्टान्तसमा। यथाऽतत्रैव लोष्टदृष्टान्तेन<br>
क्रियावत्त्वे साधिते निष्क्रियाकाशदृष्टान्तेन आत्मनो निष्क्रियत्त्वमेव<br>
किं न स्यात् । लोष्टदृष्टान्तेन क्रियावत्त्वमाकाशदृष्टान्तेन</p>
<p>निष्क्रियत्त्वं न इत्यत्र<br>
नियामकाभावात्ऽ इति।</p>
<p>{बालप्रिया}</p>
<p>प्रतिदृष्टान्तसमामाह  दृष्टान्तान्तरेणेति। आत्मा क्रियावान्<br>
क्रियाहेतुगुणयुक्तत्वात्लोष्टवतिति लोष्टदृष्टान्तेन<br>
क्रियावत्त्वं साध्यते चेतात्मा निष्क्रियः<br>
क्रियाहेतुवायुसंयोगवत्त्वाताकाशवतित्याकाशदृष्टान्तेन<br>
कुतो न साधयितुं शक्यत इति प्रकृतसाध्यशून्यं दृष्टान्तं प्रदर्श्य<br>
दूषणोद्भावनं प्रतिदृष्टान्तसमा।&lsquo;क्रियावानात्मा<br>
क्रियाहेतुगुणयोगात्लोष्टवतित्युक्ते प्रतिदृष्टान्त उपादीयते<br>
क्रियाहेतुगुणयुक्तमाकाशं निष्क्रियं दृष्टथ्मति। कः पुनराकाशस्यं<br>
क्रियाहेतुगुणः, वायुना संयोगः&rsquo;इति भाष्यम्।</p>
<p>{प्रकाशिका}</p>
<p>{अनुत्पत्तिसमालक्षणम्}</p>
<p>अनुत्पत्त्या<br>
प्रत्यवस्थानमनुत्पत्तिसमा। यथाऽघटो न नित्यः जन्यैकात्वात्ऽ<br>
इत्यादौ कश्चिदाह  यदि जन्यैकत्वमनित्यत्वे प्रमाणं तदा घटे<br>
एकत्वोत्पत्तेः पूर्वं तदभावात्नित्यत्वम्। नित्यश्चेत्तर्हि अनुत्पन्न<br>
एवेति।</p>
<p>{बालप्रिया}</p>
<p>अनुत्पत्तिसमामाह<br>
अनुत्पत्त्या प्रत्यवस्थानमिति। जन्यैकत्वादिति। जन्यं च ततेकत्वं च<br>
जन्यैकत्वम्, तस्मात् । अनुत्पन्न एवेति। तथा च अनित्यत्वं<br>
बाधितामिति भावः।&lsquo;तथा च साधनाङ्गपक्षहेतुदृष्टान्तानां<br>
उत्पत्तेः प्राखेत्वभाव इत्यनुत्पत्त्या प्रत्यवस्थानमनुत्पत्तिसमः।<br>
उत्पत्तेः पूर्वं हेत्वाद्यभावेन प्रत्यवस्थानस्यैव लक्षणत्वात्&rsquo;इति<br>
विश्वनार्थः।</p>
<p>{प्रकाशिका}</p>
<p>{संशयसमालक्षणम्}</p>
<p>साधारणधर्मं<br>
प्रदर्श्यं संशयोद्भावनं संशयसमा। यथाऽशब्दोऽनित्यः<br>
कार्यत्वात्ऽ इत्यादौऽशब्दस्य अनित्यघटेन सह कार्यत्वरूपं<br>
साधर्म्यं यथा अस्ति तथा नित्येन शब्दत्वेन सह श्रावणप्रत्यक्षविषयत्वं<br>
साधर्म्यमस्तीति उभयसाधर्म्यदर्शनात्संशयः स्यात् । एकपरिशेषे<br>
नियामकाभावात्ऽ इति।</p>
<p>{बालप्रिया}</p>
<p>संशयसमामाह<br>
साधारणधर्मं प्रदर्श्येति। स्पष्टार्थम्।&lsquo;नित्यानित्यसाधर्म्यादिति<br>
संशयकारणोपलक्षणम्। तेन समानधर्मदर्शनादि<br>
यत्किञ्चित्संशयकारणबलात्संशयेन प्रत्यवस्थानं संशयसमः&rsquo;इति<br>
विश्वनाथः।</p>
<p>{प्रकाशिका}</p>
<p>{प्रकरणसमालक्षणम्}</p>
<p>वाद्युक्तहेतोः<br>
साध्यविपरीतसाधकहेत्वन्तरोद्भावनं प्रकरणसमा।<br>
सत्प्रतिपक्षोदाहरणमेव अत्रोदाहरणं बोध्यम्।</p>
<p>{बालप्रिया}</p>
<p>प्रकरणसमामाह<br>
वाद्यक्तहेतोरिति। शब्दः अनित्यः कृतकत्वात्घटवतिति वादिना<br>
अनित्यत्वसाधनाय कृतकत्वहेतौ उक्ते सति तादृशहेतुसाध्यस्य<br>
अनित्यत्वस्य विपरीतं यत्शब्दः नित्यः श्रावणत्वात्शब्दत्ववत्<br>
इत्येवं प्रयुज्यमानं हेत्वन्तरं श्रावणत्वाख्यं तदुद्भावनेन<br>
प्रत्यवस्थानं प्रकरणसमेत्यर्थः।</p>
<p>{प्रकाशिका}</p>
<p>{अहेतुसमालक्षणम्}</p>
<p>कालत्रयेऽपि<br>
हेतुत्वासम्भवेन अहेतुत्वकथनमहेतुसमा। यथा<br>
ऽकार्यत्वादिरूपसाधनं साध्यादनित्यत्वात्पूर्वकालवृत्ति चेत्<br>
तदानित्यत्वरूपसाध्यस्य तदानीमभावात्कस्य साधकम्। अथ<br>
पश्चात्कालवृत्ति चेत्तदा पूर्वकाले साधनाभावात्कस्य<br>
साध्यमनित्यत्वम्। यदि च उभयमेककालवृत्ति तदा किं कस्य साधनं<br>
किं कस्य साध्यम्। विनिगमकाभावादिति। हेतुसमेति पाठे तु<br>
कालत्रयेऽपि हेतुत्वस्य असम्भवकथनं हेतुसमेत्यर्थः।</p>
<p>{बालप्रिया}</p>
<p>अहेतुसमां<br>
लक्षयति  कालत्रयेऽपीति। कालत्रयेऽपि हेतुत्वासम्भवकथनपूर्वकं<br>
अहेतुत्वकथनमहेतुसमा।</p>
<p>कस्य साधकमिति।<br>
अनित्यत्वस्य कार्यत्वं न साधकमित्यर्थः। पूर्वकालावच्छेदेन<br>
अविद्यमानस्य साध्यस्य हेतुः कथं</p>
<p>साधको भवेत्<br>
इति भावः। कस्य साध्यमनित्यत्वमिति। अनित्यत्वं कार्यत्वस्य साध्यं<br>
न भवतीत्यर्थः। कालत्रयशब्देन कार्यकालतत्पूर्वकालतत्पश्चात्कालाः<br>
विवक्षिताः।&lsquo;हेतुरहेतुना न विशिष्टयत् अहेतुना<br>
साधर्म्यात्प्रत्यवस्थानमहेतुसमः&rsquo;इति भाष्यम्।</p>
<p>{प्रकाशिका}</p>
<p>{अर्थापत्तिसमालक्षणम्}</p>
<p>अर्थापत्तिपुरस्कारेण साध्याभावोद्भावनमर्थापत्तिसमा।<br>
यथा&rsquo;पूर्वोक्तानुमाने शब्दस्य अनित्यसाधर्म्यादनित्यत्वं यदि, तदा<br>
अर्थापत्त्या सिद्धं नित्यसाधर्म्यात्नित्यत्वमपि एकतरावधारणे<br>
नियामकाभावात्&rsquo;इति।</p>
<p>{बालप्रिया}</p>
<p>अर्थापत्तिसमां<br>
लक्षयति  अर्थापत्तिपुरस्कारेणेति। शब्दः अनित्यः कृतकत्वातिति<br>
अनित्येन घटेन कृतकत्वसाधर्म्यात्शब्दः अनित्यः इत्युक्ते<br>
अर्थादापद्यते नित्यसाधर्म्यात्नित्य इति। अस्ति च नित्येन आकाशेन<br>
अस्पर्शत्वरूपं साधर्म्यं शब्दस्य इति शब्दो नित्य एव किं न<br>
स्यादित्येवमर्थापत्तिपूर्वकं दूषणोद्भावनं<br>
अर्थापत्तिसमेत्यर्थः।&lsquo;अर्थापत्त्या प्रतिपक्षं साधयतः<br>
अर्थापत्तिसमः। यदि प्रायत्नानन्तरीयकत्वातनित्यसाधर्म्यात्<br>
अनित्यः शब्द इति, तदा अर्थादापद्यते नित्यसाधर्म्यात्नित्य इति।<br>
अस्ति त्वस्य नित्येन साधर्म्यमस्पर्शत्वम्&rsquo;इति भाष्यम्।<br>
एकतरावधारण इति। अनित्यसाधर्म्यादनित्यत्वमेवेत्यवधारण<br>
इत्यर्थः।</p>
<p>{प्रकाशिका}</p>
<p>{अविशेषसमालक्षणम्}</p>
<p>सर्वाविशेषप्रसङ्गोद्भावनमविशेषसमा। यथा तत्रैव<br>
ऽयदि कृतकत्वादिना अनित्यघटादिसाधर्म्येण शब्दस्य अनित्यत्वं तदा<br>
प्रमेयत्वादिरूपेण तत्साधर्म्येण सर्वस्यैवानित्यत्वं स्यात् ।<br>
मदुक्तसाधर्म्येण तत्सिध्यति, न तु त्वदुक्तेनेत्यत्र नियामकाभावात्ऽ<br>
इति।</p>
<p>{बालप्रिया}</p>
<p>अविशेषसमां<br>
लक्षयति  सर्वाविशेषप्रसङ्गोद्भावनमिति। शब्दोऽनित्यः<br>
कृतकत्वातित्यत्र एकस्य धर्मस्यश्कृतकत्वादेः शब्दे घटे च<br>
सत्त्वात्यदि शब्दघटयोरनित्यत्वेनाविशेष उच्यते, तदा<br>
सर्वेंषामविशेषप्रसङ्गः। सत्त्वप्रमेयत्वादिरूपस्य एकस्य धर्मस्य<br>
सर्वेषु सत्त्वात् । तथा च<br>
सन्मात्रवृत्तिधर्मेणाविशेषापादनमविशेषसमा। तथा च सर्वेषामभेदे<br>
पक्षादिविभागो न स्यात् । सर्वेषामेकजातीयत्वेऽवान्तरजात्युच्छेदः,<br>
सर्वेषामनित्यत्वे जात्यादिविलय इति विश्वनाथः निरूपयति।</p>
<p>{प्रकाशिका}</p>
<p>{उपपत्तिसमालक्षणम्}</p>
<p>उभयपक्षसाधर्म्येण<br>
साधनोपपत्तिकथनमुपपत्तिसमा। यथाऽयदि अनित्यत्वसाधनं<br>
कार्यत्वमुपपद्यत इति शब्दस्यानित्यत्वं तदा नित्यत्वसाधनमपि<br>
किञ्चिदुपपद्यत इति नित्यत्वं किं न स्यात्ऽ इति।</p>
<p>{बालप्रिया}</p>
<p>उपपत्तिसमां<br>
लक्षयति  उभयपक्षसाधर्म्येणेति। द्वयोरपि पक्षयोः साधनमुपपद्यत<br>
इति कथनमुपपत्तिसमा। शब्दस्य अनित्यत्वपक्षे यथा साधने<br>
कार्यत्वमुपपद्यते, तथा शब्दनित्यत्वपक्षेऽपि साधनं<br>
श्रावणत्वादिकमुपपद्यत इति द्वयोरपि पक्षयोः<br>
साधनस्योपपन्नत्वाख्यं समानधर्मं पुरस्कृत्य प्रत्यवस्थानम्<br>
उपपत्तिसमेति यावत् ।</p>
<p>{प्रकाशिका}</p>
<p>{उपलब्धिसमालक्षणम्}</p>
<p>वाद्युपदर्शितसाधनाभावेऽपि साध्यस्य उपलब्धिकथनम्<br>
उपलब्धिसमा। यथा शब्दोऽनित्यः प्रयत्नानुविधायित्वात्घटवत्<br>
इत्यत्र प्रयत्नं विनापि वायुनोदनवाशात्वृक्षशाखाभङ्गजन्यस्य<br>
शब्दस्य उपलब्धेः</p>
<p>न<br>
प्रयत्नानुविधायित्वं शब्देऽस्ति इति।</p>
<p>{बालप्रिया}</p>
<p>उपलब्धिसमां<br>
सोदाहरणं लक्षयति  वाद्यक्तेति। वादिना निर्दिष्टस्य<br>
कारणस्याभावेऽपि साध्योपलम्भात्प्रत्यवस्थानमुपलब्धिसमः। तथा<br>
हि  पर्वतो वह्निमान् धूमातित्यादिकं वह्न्यवधारणार्थं<br>
उच्यते, न तत्सम्भवति, धूमं विना आलोकादितोऽपि वह्निसिद्धेः।<br>
तथा च न तस्य साधकत्वमिति प्रतिकूलतर्कः इति विश्वनाथः।</p>
<p>{प्रकाशिका}</p>
<p>{अनुपलब्धिसमालक्षणम्}</p>
<p>वादिनानुपलब्धिवशात्कस्यचित्पदार्थस्य अनङ्गीकारे<br>
अनुपलब्धिवशादेव वाद्यभिमतस्यापि यत्किञ्चित्पदार्थस्य अभावसाधनम्<br>
अनुपलब्धिसमा। यथा ऽजलादेः विद्यमानस्यापि आवरणवशात्<br>
यथानुपलब्धिः तथा उच्चारणात्पूर्वं शब्दस्य विद्यमानस्यापि<br>
आवरणवशातनुपलब्धिः इत्येतन्मतं वादिनां<br>
दूष्यतेयद्यावरणवशात्शब्दो नोपलभ्येते, तदा जलाद्यावरणमिव<br>
शब्दाद्यावरणमप्युपलभ्येतेति। अत्रोत्तरम्यदि भवद्भिः<br>
अनुपलब्धित आवरणं नाभ्युपेयते तदा अनुपलब्धेरपि<br>
अनुपलब्ध्याभावो सिद्धे तदभावातावरणाभावासिद्धौ<br>
आवरणसिद्धिःऽ इति।</p>
<p>{बालप्रिया}</p>
<p>अनुपलब्धिसमां<br>
लक्षयति  वादिनेति। नैयायिकैस्तावत्शब्दानित्यत्वमेवं साध्यते<br>
यदि शब्दः नित्यः स्यात्तर्हि उच्चारणात्प्राक्कुतो<br>
नोपलभ्यत् न हि घटाद्यावरणकुड्यादिवत्शब्दस्यावरणमस्ति,<br>
तदनुपलब्धेरिति। तत्रैवं जातिवादी<br>
प्रत्यवतिष्ठतेयद्यावरणानुपलब्धेः आवरणाभावः सिध्यति तदा<br>
आवरणानुपलब्धेरप्यनुपलम्भातावरणानुपलब्धेरप्यभावः<br>
सिध्येत् । तथा च अनुपलब्धिप्रमाणकः आवरणाभावो न स्यातपि तु<br>
आवरणोपपत्तिरेव स्यादिति शब्दनित्यत्वे नोक्तं बाधकं युक्तमिति।<br>
इत्थं च एवंरूपेण प्रत्यवस्थानमनुपलब्धिसमेत्यर्थ इति<br>
विश्वनाथः।</p>
<p>{प्रकाशिका}</p>
<p>{नित्यसमालक्षणम्}</p>
<p>धर्मस्य<br>
नित्यत्वानित्यत्वविकल्पात्धर्मिणो नित्यत्वसाधनं नित्यसमा। यथा<br>
ऽशब्दस्य यतनित्यत्वं भवद्भिः उच्यते तत्नित्यमनित्यं वा।<br>
यदि नित्यं तदा शब्दवृत्तेरेव तस्य सदातनत्वात्शब्दस्यापि<br>
तथात्वमागतम्। अथ अनित्यं तदा शब्दे कदाचित्<br>
अनित्यत्वाभावोऽस्तीति नित्य एव शब्द इत्युभयथापि शब्दस्य<br>
नित्यत्वम्ऽ इति।</p>
<p>{बालप्रिया}</p>
<p>नित्यसमां लक्षयति<br>
धर्मस्येति। शब्दस्यापि तथात्वमागतमिति। शब्दस्यापि नित्यत्वं<br>
प्रसक्तमित्यर्थः। धर्मिणं विना धर्मस्य स्थित्यभावेन धर्मस्यानित्यत्वस्य<br>
नित्यत्वे सदातनत्वे धर्मी शब्दोऽपि नित्यः स्यादिति भावः। शब्दे<br>
अनित्यत्वस्य नित्यं सर्वकालं स्वीकारे अनित्ये शब्दे नित्यत्वं<br>
स्यादित्यापादनं नित्यसमा इति विश्वनार्थः।</p>
<p>{प्रकाशिका}</p>
<p>{अनित्यसमालक्षणम्}</p>
<p>अनित्यदृष्टान्तसाधर्म्यात्सर्वानित्यत्वप्रसङ्गोद्भावनम्<br>
अनित्यसमा। यथाऽयदि अनित्येन घटने सादृश्यात्शब्दः अनित्यः<br>
इत्युच्यते तदा येन केनचित्धर्मेण्ण सर्वस्यैव तत्सदृशत्वात्<br>
सर्वस्यानित्यत्वप्रसङ्गःऽ इति।</p>
<p>{बालप्रिया}</p>
<p>अनित्यसमां<br>
लक्षयति  अनित्यदृष्टान्तेति। अनित्येन घटेन साधर्म्यात्<br>
(कृतकत्वरूपात्) अनित्यः शब्द इति ब्रुवतः अस्ति घटेनानित्येन<br>
सर्वभावानां साधर्म्यं (सत्त्वादिरूपम्) इति सर्वस्य<br>
अनित्यत्वमनिष्टं सम्पद्यत् सोऽयमनित्यत्वेन प्रत्यवस्थानात्<br>
अनित्यसम इति भाष्यम्। व्याप्तिमपुरस्कृत्य<br>
यत्किञ्चिद्दृष्टान्तसाधर्म्येण सर्वस्य</p>
<p>साध्यवत्त्वापादनात्<br>
अनित्यसमा। साध्यपदादविशेषसमातो व्यवच्छेदः तत्र सर्वाविशेष<br>
एवापद्यते न तु सर्वस्य साध्यवत्त्वमिति विश्वनार्थः।</p>
<p>{प्रकाशिका}</p>
<p>{कार्यसमालक्षणम्}</p>
<p>वाद्युक्तहेतोः<br>
अन्यकोर्येणापि सम्भवाभिधानं कार्यंसमा। यथा तत्रैव<br>
प्रयत्नानुविधायित्वमुभयथापि सम्भवति घटादिवत्<br>
शब्दस्वरूपोत्पत्तौ जलादिवतावरकनिवृत्तौ च उभयत्रापि<br>
प्रयत्नानुविधायित्वदर्शनात् । तथा च तस्य<br>
आवरकनिवृत्तिरूपकार्यान्तरस्य सम्भवात्नानित्यत्वनियतत्वं<br>
इति। क्वचित्कारणसमेति पाठः। तस्यापिऽकारणस्य<br>
प्रयत्नानुविधायित्वस्य उभयत्र शब्दस्योत्पत्तौ तदावरकनिवृत्तौ च<br>
समत्वाभिधानम्ऽ इति रीत्या उक्त एवार्थे पर्यवसानमवसेयम्। अत्र<br>
ग्रन्थगौरवभयात्सूक्ष्मप्रकाराः न दर्शिताः इत्यभियुक्तैरन्यत्र<br>
तेऽनुसन्धेयाः।</p>
<p>{बालप्रिया}</p>
<p>कार्यसमां लक्षयति<br>
वाद्युक्तहेतोरिति। यथा शब्दः अनित्यः प्रयत्नानुविधायित्वात्<br>
इत्यत्र प्रयत्नानुविधायित्वं कार्यद्वयेऽस्ति स्वरूपोत्पत्तौ<br>
आवरकनिवृत्तौ चेति। तत्र स्वरूपोत्पत्त्यभिप्रायेण वादिनोक्ते<br>
जातिवादल आह आवरकनिवृत्तावेव प्रयत्नानुविधायित्वस्योपयोगः<br>
न स्वरूपोत्पत्ताविति शब्दस्यानित्यत्वं न सिध्यतीति। एवंरीत्या<br>
प्रत्यवस्थानं कार्यसमेत्यर्थः।</p>
<p>अत्रेदमवधेयङ्केषुचित्ग्रन्थेषु<br>
साधर्म्यसमा वैधर्म्यसमा इत्यादिरूपेण स्त्रीलिङ्गतया समशब्दः<br>
प्रयुज्यते, केषुचित्तु साधर्म्यसमः वैधर्म्यसमः इत्यादिरूपेण<br>
पुल्लिङ्गतया प्रयुज्यत् तत्र जातेर्विशेष्यत्वविवक्षायां समशब्दस्य<br>
स्त्रीलिङ्गत्वम्। न्यायसूत्रकारस्तुऽसाधर्म्यवैधर्म्यसमौऽ<br>
इत्यादिरूपेण पुल्लिङ्गतयैव निर्दिशति। तस्यायं भावः  वाद्यक्तस्य<br>
प्रतिषेधः किल जातिवादिना क्रियते, तत्र प्रतिषेघशब्दः पुल्लिङ्ग<br>
इति तदनुरोधेन समशब्दस्य पुल्लिङ्गेतेति। तदुक्तं<br>
न्यायपरिशुद्धौ वेदान्तदेशिकैः &lsquo;अक्षपादीयेषु च<br>
जातिविशेषलक्षणसूत्रेषु पुल्लिङ्गान्तसमशब्दनिर्देशः<br>
स्वपक्षस्थापनपरपक्षप्रतिक्षेपरूपेण विभागे प्रत्यवस्थाने<br>
प्रतिषेधभागेनात्र जातित्वं विवक्षितम्<br>
इत्युक्तरूपजातिविशेषाभिप्राय इत्याहुः&rsquo;इति। न्यायभाष्यकारादयोऽपीति प्रतिषेधशब्दस्य सूत्रे<br>
बहुलं प्रयोगात्प्रतिषेधशब्दमादायेव समशब्दे<br>
पुल्लिङ्गनिर्वाहं मन्यन्त् विश्वनाथन्यायपञ्चाननस्तु<br>
ऽसाधर्म्यसमादयो जातिविकल्पाः। विविधः कल्पः विकल्पः प्रभेदःऽ<br>
इति वदन् विकल्पशब्दानुसारेण समशब्दस्य पुल्लिङ्गतां<br>
निर्वहति। एवं वादिना साधने क्रियामाणे तत्र प्रतिवादिना<br>
उद्भाव्यमानः असदुत्तरविशेषः जातिः। तस्य जातिशब्दवाच्यता<br>
जायमानत्वनिबन्धना। तथा च&rsquo;साधर्म्यवैधर्म्याभ्याम्<br>
प्रत्यवस्थानं जातिः&rsquo;इति। कथायां प्रवृत्तयोः<br>
वादिप्रतिवादिनोः मध्ये वादिना साधने कृते<br>
यथावस्थितोत्तरस्फुर्तिरहितस्य जिगीषोः प्रतिवादिनः मुखात्</p>
<p>यः कश्चित्<br>
हेत्वाभासः अवशातागतः जायमान एव भवति न तु जातः सन्<br>
कार्यकरोऽपीत्याशयेन अवधारणार्थतया जातिशब्दः प्रवर्तत इति<br>
उत्तमूरुवीरराघवाचार्यस्वामिनः निरूपयन्ति। ते एव स्वामिनः<br>
साम्यार्थकसमशब्दघटनस्य तात्पर्यमेवं वर्णयन्ति<br>
वादिप्रतिवादिप्रयुक्तयोर्हेन्त्वोः(?) साम्यम्, वादिप्रतिवादिनोरपि<br>
साम्यं च समशब्देन लक्ष्यत् सूत्रे समशब्दः<br>
प्रतिषेधरूपहेतुविशेषणीभूतः हेतुगतं साम्यं दर्शयति। अथापि<br>
वक्तृगतसाम्यमपि विवक्षितम्। तदाह वार्तिककारः &lsquo;समीकरणार्थं प्रयोगसमः। साधर्म्यमेव समं तस्य प्रयोगस्य स<br>
साधर्म्यसमः&rsquo;इति। अत्र समीकरणार्थमित्यनेन वस्तुतः<br>
साम्याभावेऽपि समीकरणोद्धेशो ज्ञाप्यत् न हि सद्धेतोरसद्धेतुना<br>
निराकरणं साम्यापादनं वा भवति। केन कस्य समीकरणमिति चेत्<br>
वादिना प्रतिवादिनः समीकरणम्। तथा च प्रतिवादिना<br>
स्वापकर्षपरिहारार्थमन्ततः समीकरणार्थं जातिप्रयोगः क्रियत<br>
इत्युक्तं भवति। देशिकचरणास्तु न्यायपरिशुद्धौ जातिप्रयोगः<br>
क्रियत इत्युक्तं भवति। देशिकचरणास्तु न्यायपरिशुद्धौ<br>
जातिवादिप्रयुक्तहेतोः परघातकत्ववत्स्वव्याघातकत्वमप्यस्तीति<br>
तदेव साम्यं समशब्देन प्रतिपाद्यत इति निर्वहन्ति।</p>
<p>एवं चतुर्विशतिधा निर्दिष्टदासु जातिषु<br>
कासाञ्चित्जातीनां लक्षणेषु परिशीरल्यमानेषु समानत्वं<br>
स्थूलदृष्ट्या प्रतीयत् ततः नामभेदमात्रमिति शङ्का अवतरति।<br>
तत्रापि सूष्मदृष्ट्या विचार्यम्माणे लक्षणेषु भदोऽवगन्तुंशक्यत् तदेतन्मनसि निधायाह  अत्र ग्रन्थगौरवभयात्<br>
सूक्ष्मप्रकाराः न दर्शिताः इति। किं च आसां</p>
<p>जातीनां सप्ताङ्गानि<br>
भवन्तीति उदयनाचार्थैः न्यायपरिशिष्टस्यान्ते</p>
<p>&lsquo;लक्ष्यं लक्षणमुत्थितिः स्थितिपदं मूलं<br>
फलं शातनं</p>
<p>जातीनां<br>
सविशेषमेतदखिलं प्रव्यक्तमुक्तं रहः&rsquo;॥</p>
<p>इति श्लोकार्धेन्न<br>
प्रतिपादितम्। तत्र प्रतिवादिना यतसदुत्तरमुच्यते तदेव<br>
लक्ष्यम्। तस्य साधर्म्यंसमादिषु यत्रानतर्भावः तल्लक्षणमेव लक्षणम्।<br>
उत्थितिर्नाम जन्म्  स्थितेः पदं स्थितिपदं जात्युत्तरस्थितेः आश्रयः।<br>
असतिसाधनप्रयोगे जात्युत्तराप्रवृत्तेः दूष्यो हेतुरेव<br>
स्थितिपदत्वेन विवक्षितः। ईदृशजातिप्रयोगस्य मूलं<br>
साधर्म्याद्याकारकदर्शनम्। फलं तु वादिनः स्वोक्तहेतौ प्रतिवादिना<br>
दुष्टत्वभ्रमोत्पादनम्। शातनं वादिना प्रतिवाद्युक्तस्यासदुत्तरस्य<br>
जातिरूपस्य निराकरणम्। सूत्रकारस्तु जात्युत्तरस्य<br>
निराकरणप्रकारं प्रतिजाति विशदं प्रतिपादितवान्। सप्ताङ्गकत्वं<br>
तु न्यायपरिशिष्टे तत्र तत्र सूचितमेव् सर्वमिदं विस्तरभयात्<br>
अत्रोपेक्षितमिति भावः।</p>
<p>{दीपिका}</p>
<p>{निग्रहस्थाननिरूपणम्}</p>
<p>वादिनः<br>
अपजयहेतुः निग्रहस्थानम्।</p>
<p>{प्रकाशिका}</p>
<p>निग्रहस्थानं<br>
लक्षयति  वादिन इति। इदं च यद्यपि छलादावप्यस्ति<br>
तथाप्यर्थान्तरादिरूपनिग्रहस्थानमध्येऽन्तर्भावातदोषः।<br>
छलत्वादिनापि ज्ञानस्योपयोगित्वात्पृथिगुपादानं<br>
हेत्वाभासवत् ।</p>
<p>{दीपिका}</p>
<p>प्रतिज्ञाहानिः,<br>
प्रतिज्ञान्तरम्, प्रतिज्ञाविरोधः, प्रतिज्ञासन्न्यासः, हेत्वन्तरम्,<br>
अर्थान्तरम्, निरर्थकम्, अविज्ञातार्थकम्, अपार्थकम्, अप्राप्तकालम्,<br>
न्यूनम्, अधिकम्, पुनरुक्तम्, अननुभाषणम्, अज्ञानम्, अप्रतिभा,<br>
विक्षेपः, मतानुज्ञा, पर्यनुयोज्योपेक्षणम्, निरनुयोज्यानुयोगः,<br>
अपसिद्धान्तः, हेत्वाभासाश्च निग्रहस्थानानि। शेषं सुगमम्।</p>
<p>{प्रकाशिका}</p>
<p>{प्रतिज्ञाहानिलक्षणम्}</p>
<p>तस्यावान्तरभेदान् दशयति  प्रतिज्ञेत्यादिना। यत्र<br>
प्रतिज्ञातार्थविरुद्धाभ्युपगमः प्रतिज्ञातार्थपरित्यागो वा तत्र<br>
प्रतिज्ञाहानिः। यथाऽशब्दोऽनित्यः प्रत्यक्षगुणत्वात्ऽ इत्यत्र<br>
ऽसोऽयं गकारःऽ इत्यादिप्रत्यभिज्ञाबलात्परेण बाधे उद्भाविते<br>
ऽअस्तु तर्हि नित्यः शब्दःऽ इति नित्यत्वमङ्गीकुर्वन् वादी शब्दस्य<br>
अनित्यत्वप्रतिज्ञां जहाति।</p>
<p>{बालप्रिया}</p>
<p>प्रतिज्ञाहानिं<br>
लक्षयति  यत्र प्रतिज्ञातार्थेति। प्रतिज्ञातस्य साध्यस्य यत्विरुद्धं<br>
तदङ्गीकारः प्रतिज्ञातस्य साध्यस्य त्यागो वा प्रतिज्ञाहानिः। इदं<br>
च&rsquo;साध्यधर्मप्रत्यनीकेन धर्मेण प्रत्यवस्थिते प्रतिदृष्टान्तधर्मं<br>
स्वदृष्टान्तेऽभ्यनुजानन् प्रतिज्ञां जहातीति प्रतिज्ञाहानिः&rsquo;इत्यादि भाष्यानुसारि लक्षणम्। विश्वनाथस्तु &lsquo;स्वपक्षेपरपक्षधर्माभ्यनुज्ञा प्रतिज्ञाहानिः। स्वयं<br>
विशिष्याभिहितपरित्याग इति फलितार्थः। सेयं<br>
पक्षहेतुदृष्टान्तसाध्यतदन्यहानिभेदात्पञ्चधा भावति। यथा शब्दः<br>
अनित्यः कृतकत्वातित्युक्ते<br>
प्रत्यभिज्ञाबाधितविषयोऽयमित्युत्तरिते अस्तु तर्हि घट एव पक्ष<br>
इति। एवं तत्रैव शब्दोऽनित्यः ऐन्द्रियकत्वातित्युक्ते<br>
हेतोरनैकान्तिकत्वमिति प्रत्युक्ते अस्तु कृतकत्वादिति हेतुरिति।<br>
एवं पर्वतो वह्निमान् धूमातालोकवदित्युक्ते दृष्टान्तः<br>
साधनविकल इति प्रत्युक्ते अस्तु तर्हि महानसविदिति। एवमत्रैव<br>
सिद्धसाधनेन प्रत्युक्ते अस्तु तर्हिमिन्धनवानिति। अन्यहानिस्तु<br>
विशेषणहान्यादिः, यथा तत्रैव<br>
नीलधूमादित्युक्तेऽसमर्थविशेषणत्वेन प्रत्युक्ते अस्तु तर्हिं धूतादिति<br>
हेतोरिति&rsquo;इत्याह् तदनुसारेण दिनकर्याम्<br>
ऽविशिष्य प्रतिज्ञातस्य पक्षादेः परित्यागरूपप्रतिज्ञाहानेःऽ इति<br>
प्रोक्तम्।</p>
<p>{प्रकाशिका}</p>
<p>{प्रतिज्ञान्तरलक्षणम्}</p>
<p>परोक्तदोषोद्दिधीर्षया पूर्वानुक्तविशेषणविशिष्टतया<br>
प्रतिज्ञातार्थकथनं प्रतिज्ञान्तरम्। यथा  क्षित्यादिकं गुणजन्यम्<br>
कार्यत्वातित्यत्र अदृष्टजन्यत्वेन सिद्धसाधनोद्भावने<br>
ऽसविषयकऽ इति गुणविशेषणदानम्।</p>
<p>{बालप्रिया}</p>
<p>प्रतिज्ञान्तरं<br>
लक्षयति  परोक्तेति। गुणविशेषणदानमिति। सविषयकगुणजन्यत्वं<br>
साध्यम्। अदृष्टस्य तु सविषयकत्वाभावात्तज्जन्यत्वमादाय न<br>
सिद्धसाधनमिति भावः।ऽप्रतिज्ञातार्थस्येत्युपलक्षणम्।<br>
हेत्वतिरिक्तार्थंस्येति तत्त्वम्। तेन उदाहरणान्तरम्, उपनयान्तरम्,<br>
निगमनान्तरं च प्रतिज्ञान्तरत्वेन सङ्गृहीतं भवतिऽ इति<br>
विश्वनाथः। हेत्वन्तरं तु सूत्रकारेण पृथङ्निग्रहस्थानत्वेन<br>
निर्दिष्टम्।</p>
<p>{प्रकाशिका}</p>
<p>{प्रतिज्ञाविरोधलक्षणम्}</p>
<p>स्वोक्तसाध्यविरुद्धहेतुकथनं प्रतिज्ञाविरोधः। यथा  द्रव्यं<br>
गुणभिन्नं रूपादितः पृथक्त्वेन अनुपलभ्यमानत्वातिति।</p>
<p>{बालप्रिया}</p>
<p>प्रतिज्ञाविरोधं<br>
लक्षयति  स्वोक्तसाध्येति। रूपादितः पृथक्त्वेन अनुपलभ्यमानत्वं हि<br>
गुणाभिन्नत्वव्याप्यम्, न गुणभिन्नत्वसाधकम्। अतो<br>
गुणभिन्नत्वाभावव्याप्तस्य हेतोः कथनात्प्रतिज्ञाविरोध इत्यर्थः।</p>
<p>{प्रकाशिका}</p>
<p>{प्रतिज्ञासन्न्यासलक्षणम्}</p>
<p>स्वोक्तेर्ऽथे परेण<br>
दूषिते तदपलापः प्रतिज्ञासन्न्यासः। यथा ऽशब्दोऽनित्यः<br>
ऐन्द्रियकत्वात्ऽ इत्युक्ते परेण सामान्ये व्यभिचारमुद्भाव्य<br>
दूषिते स्वोक्तमपलपतिऽकेनोच्यते शब्दोऽनित्यःऽ इति।</p>
<p>{बालप्रिया}</p>
<p>प्रतिज्ञासन्न्यासं<br>
लक्षयति  स्वोक्तेर्ऽथे इति। प्रतिज्ञाहानौ प्रतिज्ञातार्थस्य त्यागः<br>
प्रतिज्ञासन्न्यासे तु तस्यापलाप इति भेदः।</p>
<p>{प्रकाशिका}</p>
<p>{हेत्वन्तरलक्षणम्}</p>
<p>परोक्तदूषणोद्दिधीर्षया पूर्वोक्तहेतुकोटौ<br>
विशेषणान्तरोपादानं हेत्वन्तरम्। यथाऽशब्दोऽनित्यः<br>
प्रत्यक्षत्वात्ऽ इत्यत्र सामान्ये व्यभिचारोद्भावनेऽजातिमत्त्वे<br>
सतिऽ इति विशेषणदानम्।</p>
<p>{बालप्रिया}</p>
<p>हेत्वन्तरं लक्षयति<br>
परोक्तेति। परोक्तदूषणोद्दिधीर्षया<br>
पूर्वोक्तहेतुतावच्छेदकातिरिक्तहेतुतावच्छेदकविशिष्टवचनं<br>
हेत्वन्तरमित्यर्थः। जातिमत्त्वे सतीति विशेषणे दत्ते तु सामान्ये<br>
जातिमत्त्वाभावात्न व्यभिचारः।</p>
<p>{प्रकाशिका}</p>
<p>{अर्थान्तरलक्षणम्}</p>
<p>प्रकृतानुपयुक्तार्थकथनमर्थान्तरम्।<br>
यथानित्यः शब्दः अस्पर्शवत्त्वातिति हेतुः। हेतुपदं च<br>
हिनोतेस्तुनिप्रत्यये निष्पन्नम्; पदं च सुप्तिङन्तमित्यादि।</p>
<p>{बालप्रिया}</p>
<p>अर्थान्तरं लक्षयति<br>
प्रकृतानुपयुक्तेति। प्रकृतानाकाङ्क्षितार्थाभिधानमित्यर्थः।</p>
<p>{प्रकाशिका}</p>
<p>{निरर्थकलक्षणम्}</p>
<p>अवाचकशब्दप्रयोगो निरर्थकम्। यथा शब्दः अनित्यः<br>
जबगडदशत्वातित्यादि।</p>
<p>{अविज्ञातार्थलक्षणम्}</p>
<p>परिषत्प्रतिवाद्यबोधप्रयोजकपदप्रयोगः अविज्ञातार्थम्। तच्च<br>
ऽक्लिष्टान्वयमप्रसिद्धार्थकं त्वरितोच्चारितम्ऽ इत्यादिरूपम्।</p>
<p>{बालप्रिया}</p>
<p>अविज्ञातार्थं<br>
लक्षयति  परिषदिति। वादिनां त्रिवारमुक्तमपिप्रतिवादिना<br>
सदस्यैश्च यन्न बुध्यते ततविज्ञातार्थम्।<br>
ऽअवहिताविकलव्युत्पन्नपरिषत्प्रतिवादिबोधानुकूलोपस्थित्य<br>
जनकवाचकवाक्यप्रयोगोऽविज्ञातार्थम्। वाचकेत्यनेन<br>
निरर्थकापार्थङ्कव्युदासःऽ इति विश्वनार्थः। तादृशं वाक्यंऽभूस्तनं<br>
हिमभेषजवत्ऽ इत्यादिकम्। भूस्तनमित्यस्य पर्वत इत्यर्थंः।<br>
हिमस्य भेषजमग्निः तद्वानिति हिमभेषजवदित्यस्थार्थः।<br>
ऽअग्निर्हिमस्य भेषजम्ऽ इति श्रुतेः।</p>
<p>{प्रकाशिका}</p>
<p>{अपार्थकलक्षणम्}</p>
<p>परस्परानन्वितपदसमूहः अपार्थकम्। यथाशब्दत्वं घटः पटः<br>
नित्यमनित्यं च प्रमेयत्वातित्यादि।</p>
<p>{बालप्रिया}</p>
<p>अपार्थकं लक्षयति<br>
परस्परेति। अभिमतवाक्यार्थबोधानुकूलाकाङ्क्षाशून्यपदसमूहः<br>
अपार्थकमित्यर्थः।</p>
<p>{प्रकाशिका}</p>
<p>{अप्राप्तकाललक्षणम्}</p>
<p>अवयवानां<br>
व्युत्क्रमेण कथनमप्राप्तकालम्। यथा शब्दत्वात्शब्दः अनित्यः<br>
इत्यादि।</p>
<p>{बालप्रिया}</p>
<p>अप्राप्तकालं<br>
लक्षयति  अवयवानामिति।&lsquo;प्रतिज्ञादीनामवयवानां यथालक्षणं<br>
अर्थवशात्क्रमः। तत्रावयवविपर्यासेन वचनमप्राप्तकालम्&rsquo;इति<br>
भाष्यानुसारीदं लक्षणम्। विश्वनाथस्तुअवयवस्य कथैकदेशस्य<br>
विपर्यासः वैपरीत्यम्। तथा च<br>
समयबन्धविषयीभूतकथाक्रमविपरीतक्रमेणाभिधानं पर्यवसन्नम्।<br>
तत्रायं क्रमःवादिना साधनमुक्त्वा सामान्यते हेत्वाभासा उद्धरणीयाः<br>
इत्येकः पादः, प्रतिवादिनश्च तत्रोपालम्भः द्वितींयः पादः,<br>
प्रतिवादिनः स्वपक्षसाधनं तत्र हेत्वाभासोद्धारणं चेति तृतीयः<br>
पादः। जयपराजयव्यवस्था चतुर्थः पादः। एवं प्रतिज्ञाहेत्वादीनां<br>
क्रमः। तत्र सभाक्षोभव्यामोहादिना व्यत्यस्ताभिधानमप्राप्तकालम्ऽ<br>
इति प्रतिपादयति।</p>
<p>{प्रकाशिका}</p>
<p>{न्यूनलक्षणम्}</p>
<p>यत्किञ्चिदवयवशून्यावयवाभिधानं न्यूनम्। स्पष्टम्।</p>
<p>{अधिकलक्षणम्}</p>
<p>अधिकहेत्वादिकथनमधिकम्। यथा शब्दः अनित्यः शब्दत्वात्<br>
श्रावणत्वाच्च इत्यादि।</p>
<p>{पुनरुक्तलक्षणम्}</p>
<p>अनुवादं विना<br>
कथितस्य पुनः कथनं पुनरुक्तम्। यथा  शब्दः अनित्यः, शब्दः<br>
अनित्यः इत्यादि।</p>
<p>{बालप्रिया}</p>
<p>पुनरुक्तं लक्षयति  अनुवादं विनेति।<br>
निष्प्रयोजनं पुनरभिधानं पुनरुक्तम्। अनुवादस्तु व्यख्यारूपः<br>
सप्रयोजनकः। अतो न तत्रातिव्याप्तिः। तथा च<br>
समानार्थकसमानानुपूर्वीकशब्दस्य निष्प्रयोजनं पुनरभिधानं<br>
शब्दपुनरुक्तम्। यथा शब्दः अनित्यः शब्दः अनित्य इति।<br>
समानार्थभिन्नानुपूर्वीकशब्दस्य निष्प्रयोजनं पुनः<br>
अभिधानमर्थपुनरुक्तम्। यथा शब्दः अनित्यः ध्वनिर्निरोधधर्मक<br>
इति।</p>
<p>{प्रकाशिका}</p>
<p>{अननुभाषणलक्षणम्}</p>
<p>परिषदा<br>
त्रिरभिहितस्यापि अननुवादः अननुभाषणम्।</p>
<p>{बालप्रिया}</p>
<p>अननुभाषणं<br>
लक्षयति  परिषदेति। वादिना त्रिरुक्तस्य परिषदा विज्ञातार्थस्य<br>
वाक्यस्य प्रतिवादिना</p>
<p>अननुवादः<br>
अननुभाषणम्। अज्ञानसाङ्कर्यनिरासाय अज्ञानमनाविष्कुर्वतेति<br>
विक्षेपसाङ्कर्यनिरासाय कथामविच्छिन्दतेति च विशेषणीयम्<br>
इत्याचार्याः। न च अप्रतिभासाङ्कर्यम्, उत्तरप्रतिपत्तावपि<br>
सभाक्षोभादिना अननुभाषणसम्भवादिति विश्वनाथः।</p>
<p>{प्रकाशिका}</p>
<p>{अज्ञानलक्षणम्}</p>
<p>परिषदा विज्ञातस्य<br>
वादिना त्रिरभिहितस्यापि वाक्यार्थस्याबोधः अज्ञानम्</p>
<p>{अप्रतिभीलक्षणम्}</p>
<p>उत्तरार्हं परोक्तं<br>
बुद्ध्वापि उत्तरस्य अस्फूर्तिवशात्तूष्णीम्भावः अप्रतिभा।</p>
<p>{बालप्रिया}</p>
<p>अप्रतिभां लक्षयति<br>
उत्तरार्हमिति। न चात्र अननुभाषणस्यावश्यकत्वात्तदेव<br>
दूषणमस्त्विति वाच्यम्। परोक्ताननुवादे हि तत् । अप्रतिभायां तु<br>
परोक्तानुवादेऽपि उत्तराप्रतिपत्तिरिति विशेषात् ।</p>
<p>{प्रकाशिका}</p>
<p>{विक्षेपलक्षणम्}</p>
<p>असम्भवत्कालान्तरकार्यव्यासङ्गानुद्भाव्य कथाविच्छेदः<br>
विक्षेपः।</p>
<p>{बालप्रिया}</p>
<p>विक्षेपं लक्षयति<br>
असम्भवदिति। कालान्तरे कर्तुं शक्यं वस्तुत इदानीं भवितुमनर्हं<br>
यत्कार्यं तत्र व्यासङ्गमुद्भाव्य कथाविच्छेदो विक्षेपः। तेन<br>
राजपुरुषादिभिराकारणे गृहजनादिभिर्वा<br>
आवश्यककार्यार्थमाकारण स्वगृहदाहादिकं पश्यतो गमने<br>
वास्तवशिरोरोगादिना प्रतिबन्धे वा न विक्षेपः।ऽयत्र कर्तव्यं<br>
व्यासज्य कथां व्यवच्छिन्नत्ति इदं मे करणीयं विद्यते तस्मिन्नवसिते<br>
पश्चात्कथयामीति विक्षेपो नाम निग्रहस्थानम्ऽ इति भाष्यम्।</p>
<p>{प्रकाशिका}</p>
<p>{मतानुज्ञालक्षणम्}</p>
<p>स्वपक्षे<br>
दोषमनुद्धृत्य परपक्षे दोषाभिधानं मतानुज्ञा।</p>
<p>{बालप्रिया}</p>
<p>मतानुज्ञां लक्षयति<br>
स्वपक्ष इति। स्वसिद्धान्ते परोक्तं दोषमङ्गीकृत्यानुद्धृत्य च<br>
परसिद्धान्तेऽपि समानो दोष इत्युद्भावनं मतानुज्ञेत्यर्थः।<br>
यथापुरुषत्वाच्चेदहं चोरः तत एव भवानपि चोर इत्यादिकम्।</p>
<p>{प्रकाशिका}</p>
<p>{पर्यनुयोज्योपेक्षणनपलक्षणम्}</p>
<p>उद्भावनार्हपरकीयनिग्रहस्थानानुद्भावनं<br>
पर्यनुयोज्योपेक्षणम्।</p>
<p>{बालप्रिया}</p>
<p>पर्यनुयोज्योपेक्षणं लक्षयति  उद्भावनार्हेति।<br>
पर्यनुयोज्यो नाम निग्रहोपपत्त्या चोदनीयः, तस्योपेक्षणं<br>
निग्रहस्थानं प्राप्तोऽसीत्यननुयोगः। एतच्च कस्य पराजय<br>
इत्यनुयुक्तया परिषदा वचनीयम्। न खलु निग्रहं प्राप्तः<br>
स्वकौपीनं विवृणुयात्ऽ इति भाष्यम्।</p>
<p>ऽननु वादिना<br>
कथमिदमुद्भाव्यम्, स्वकौपीनविरणस्यायुक्तत्वादिति<br>
चेत्सत्यम्। मध्यस्थेनैव इदमुद्भाव्यम्, वादे च<br>
स्वयमुद्भावनेऽप्यदोषःऽ इति विश्वनाथः। शिष्टं स्पष्टम्।</p>
<p>अत्र<br>
जातिनिग्रहस्थानविषये<br>
भाष्यवार्तिकतात्पर्यटीकापरिशुद्धिन्यायपरिशिष्टन्यायपरिशिष्टन्यायमञ्जरी</p>
<p>तार्किकरक्षादिषु<br>
ग्रन्थेषु वेदान्तदेशिककृतन्यायपरिशुद्धौ च बहुविवेचितमस्ति।<br>
तत्सर्वं सावधानं परामृश्य कश्चिन्महान्प्रबन्धः पृथगेव लेखनीयः।<br>
प्रकरणग्रन्थे एतावदेव पर्याप्तमिति विस्तरभयादुपरम्यत्</p>
<p>{प्रकाशिका}</p>
<p>{निरनुयोज्यानुयोगलक्षणम्}</p>
<p>निग्रहस्थानरहिते<br>
निग्रहस्थानोद्भावनं निरनुयोज्यानुयोगः।</p>
<p>{अपसिद्धान्तलक्षणम्}</p>
<p>एकसिद्धान्तमतमाश्रित्य कथाप्रवृत्तौ<br>
तद्विरुद्धसिद्धान्तमतमालम्ब्योत्तरदानमुपसिद्धान्तः।</p>
<p>प्रतिज्ञाहानि<br>
अननुभाषण  अज्ञान  अप्रतिभा<br>
विक्षेपपर्यनुयोज्योपेक्षणानामभावे, मन्येषां<br>
हेत्वाभासव्यतिरिक्तनिग्रहस्थानानां गुणे, हेत्वाभासानां च<br>
द्रव्यादिषु अन्तर्भावः यथायथं बोध्यः। अतिरिक्तः सूत्रार्थः सुगम<br>
इत्यभिप्रायेणाह  शेषमिति।</p>
<p>{बालप्रिया}</p>
<p>जातीनां<br>
निग्रहस्थानानां च कॢप्तेषु सप्तसु पदार्थेषु अन्तर्भावप्रकारमाह<br>
प्रतिज्ञाहानीत्यादिना। दिनकरीग्रन्थे प्रतिज्ञाहान्यादीनां<br>
निग्रहस्थानानां प्रत्येकमुपादानेन तत्र तत्रान्तर्भावः विशदमुक्तः<br>
तत एवावसेयः। असदुत्तररूपजातेः<br>
स्वाभिमतार्थव्याघातकस्वोत्तरवाक्यरूपतया शब्दात्मके<br>
गुणेऽन्तर्भावः।</p>
<p>{दीपिका}</p>
<p>{शक्तेरतिरिक्तपदार्थत्वखण्डनम्}</p>
<p>ननु<br>
करतलानलसंयोगे सत्यपि प्रतिबन्धके सति दाहानुत्पत्तेः शक्तिः<br>
पदार्थान्तरमिति चेत् न्  प्रतिबन्धकाभावस्य कार्यमात्रे<br>
कारणत्वेन शक्तेरनुपयोगात् । कारणत्वस्यैव शक्तिपदार्थत्वात् ।</p>
<p>{प्रकाशिका}</p>
<p>ननु अनलसंयोगे<br>
सत्यपि मण्यादिसमवधाने दाहो न जायत इति मण्यादेः<br>
प्रतिबन्धकता वाच्या। सा च वह्नौ दाहानुकूलशक्तिस्वीकार एव<br>
निर्वहति। प्रतिबन्धकतायाः कार्यान्नुकूलशक्तिविघटकत्वरूपत्वात् ।<br>
अतः तदन्यथानुपपत्तिसिद्धायाः शक्तेरतिरिक्तत्वात्ऽसप्तैव पदार्थाःऽ<br>
इत्यसङ्गतमिति प्राभाकरः शङ्कते  नन्विति। नन्वेवं<br>
शक्तिसिद्धावपि तस्या अतिरिक्तत्वासिद्धिरिति चेत् न्  यतो न<br>
तावद्द्रव्यात्मिका शक्तिः गुणादिवृत्तित्वात् ।</p>
<p>अत एव न<br>
गुणकर्मान्यतररूपा, न च सामान्याद्यन्यतमरूपा, उत्पत्ति<br>
विनाशशालित्वात् । एवं चातिरिक्तपदार्थत्वसिद्धिरिति। ननु<br>
प्रतिबन्धकत्वं न कार्यानुकूलशक्तिविघटकत्वमे किं तु<br>
कारणीभूताभावप्रतियोगित्वम्। तच्च मण्यभावस्य हेतुत्वादेव<br>
उपपद्यते, मणिसमवधानदशायां च तदभावरूपकारणान्तराभावादेव<br>
दाहानुत्पत्तिसम्भवः। इत्थं चातिरिक्तशक्तिस्वीकारोऽनुचित इति<br>
समाधत्ते  प्रतिबन्धकाभावस्येति। ननुऽदाहोत्पादे वह्निः शक्तःऽ<br>
इति व्यवहारान्यथानुपपत्त्या सेत्स्यति अतिरिक्ता शक्तिरित्याशङ्क्य<br>
तस्याः कारणतारूपत्वेऽपि व्यवहारोपपत्तेः नातिरिक्ता शक्तिरित्याह<br>
कारणत्वस्येति। ननु मण्याद्यभावस्य हेतुत्वे मणिसमवधानदशायां<br>
सत्यप्युत्तेजके दाहो न स्यात् । मन्मते तु मण्याद्यपसारणदशायामिव<br>
उत्तेजकसमवधानदशानयामपि वह्नौ दाहानुकूलशक्त्यन्तरोत्पत्तेः<br>
अङ्गीकारेण न दोष इति चेत् न्<br>
उत्तेजकाभावविशिष्टमण्याद्यभावस्य कारणत्वाङ्गीकारेण अदोषात् । न<br>
च उत्तेजकानामननुगतत्वात्<br>
तत्तदुत्तेजकाभावकूटविशिष्टमण्याद्यभावस्यैव कारणतायाः<br>
कल्पनीयतया गौरवमिति वाच्यम्। दाहानुकूलशक्ति प्रति<br>
एतादृशकारणतायाः तवाप्यावश्यकत्वात्<br>
अनन्तशक्तितत्प्रागभावतद्ध्वंसकल्पने गौरवादिति सङ्क्षेपः।</p>
<p>{बालप्रिया}</p>
<p>करतलस्य अग्नेश्च<br>
संयोगे सत्यपि मणियपप्रतिबन्धकसत्त्वे करतलस्य दाहो न जायत<br>
इति शक्तिः पदार्थान्तरम्। इत्याशङ्कितं दीपिकायाम्। तत्र<br>
दाहानुत्पत्तिमात्रेण शक्तेः पदार्थान्तरत्वं कथ सिध्येत्, अतः<br>
शङ्केयमनुपपन्ना इत्यतः शङ्काग्रन्थस्याशयं वदनवतारयति<br>
नन्वनलंसयोगे सत्यपीति। करतलस्य अनलसंयोगे सत्यपि<br>
मण्यादिसत्त्वे करतलस्य दाहो न जायते मण्याद्यसत्त्वे दाहो जायत्<br>
यत्सत्त्वे कार्यं नोत्पद्यते यदसत्त्वे चोत्पद्यते तस्य प्रतिबन्धकत्वात्<br>
मण्यादेः सत्त्वे दाहो न जायते तदसत्त्वे दाहो जायत इति<br>
मण्यादेः दाहप्रतिबन्धकत्वं वाच्यम्। प्रतिबन्धकत्वं च<br>
कार्यानुकूलशक्तिविघटकत्वम्। तथा च दाहानुकूला या अग्निनिष्ठा<br>
शक्तिः सा मणिना नाश्यत् अतः शक्तिविशिष्टवह्नेरेव दाहजनकत्वात्<br>
मणिसत्त्वे दाहशक्तेर्नाशात्शक्तिविशिष्टवह्नेरेव दाहजनकत्वात्<br>
मणिसत्त्वे दाहशक्तेर्नाशात्शक्तिविशिष्टवह्निरूपकारणाभावात्न<br>
दाहः। इत्थं च कार्यानुकूलशक्तिविघटकत्वात्विना नोपपद्यत<br>
इत्येवमर्थापत्तिप्रमाणेन शक्तिरूपस्यातिरिक्तस्य पदार्थस्य सिद्धौ<br>
पदार्था इत्युक्तिः सङ्गच्छत इति शङ्कितुर्भावः।</p>
<p>नन्वेवमिति।<br>
अर्थाम्पत्तिप्रमाणेन पूर्वोक्तरीत्या शक्तिरूपपदार्थस्य सिद्धाविप तस्याः<br>
सप्तपदार्थातिरिक्तत्वं कथमित्यर्थः। यतो न तावत्<br>
द्रव्यात्मिकेत्यादि। शक्तिः द्रव्यभिन्ना गुणादिवृत्तित्वात्<br>
गुणत्वादिवत् । शक्तिर्हि रूपादिगुणेषु क्रियादौ चास्ति।<br>
अवयवरूपादौ अवयविरूपादिकारणत्वेन तदनुगुणशक्तेः सत्त्वात्<br>
तस्याः रूपादिगुणवृत्तित्वात्क्रियायाः संयोगादिजनकत्वेन<br>
तदनुकूलशक्तिमत्त्वात्शक्तेः क्रियावृत्तित्वाच्च् तथा च<br>
गुणादिवृत्तिगुणत्वक्रियात्वादिकं यथा न द्रव्यं तथा शक्तिरपि</p>
<p>गुणादिवृत्तित्वात्न<br>
द्रव्यमित्यर्थः। अत एवेति। गुणादिवृत्तित्वादेवेत्यर्थः। शक्तिः<br>
गुणकर्मान्यतरभिन्ना गुणादिवृत्तित्वात्गुणत्वादिवत् ।<br>
गुणकर्मोभयभेदस्य साध्यत्वे गुणरूपत्वे कर्मंरूपत्वेऽपि चऽएवं<br>
नोभयम्ऽ इति न्यायेन उभयभेदसम्भावातुद्धेश्यासिद्धिः<br>
स्यादित्यालोच्य अन्यतरभेदस्य साध्यत्वमनुसृतम्। यत्र गुणभेदः<br>
कर्मभेदश्च उभयमस्ति तत्रैव गुणकर्मान्यतरभेदः सम्भवतीति भावः।</p>
<p>न च<br>
सामान्याद्यन्यतमरूपेति। शक्तिः सामान्याद्यन्यतमभिन्ने<br>
उत्पत्तिविनाशशालित्वात्घटादिवत् । उत्पत्तिमत्त्वमात्रस्य हेतुत्वं<br>
सामान्याद्यन्यतमभेदाभाववति ध्वंसे उत्पत्तिमत्त्वसत्त्वात्व्यभिचारः।<br>
तद्वारणाय विनाशशालित्वादिति। ध्वंसस्य विनाशाभावात्न<br>
व्यभिचारः। विनाशाशालित्वामात्रोक्तौ उक्तसाध्याभाववति प्रागभावे<br>
विनाशित्वसत्त्वात्व्यभिचारः। तद्वारणाय उत्पत्तिनिवेशः।<br>
प्रागभावस्यानादेः उत्पत्तिविराहत्न व्यभिचारः। तथा च<br>
उत्पत्तिविनाशोभयवत्त्वमुत्पत्तिविशिष्टविनाशवत्त्वं वा हेतुः।<br>
सामान्यादीत्यत्र आदिशब्देन विशेषसमवायाभासव गृह्यत् एवं चेति।<br>
पूवौक्तानुमानैरर्थापत्त्या चानुगृजहीतेन शक्तिः अतिरिक्तः पदार्थः<br>
कॢप्तपदार्थानन्तर्भूतत्वे सति पदार्थत्वातिति<br>
परिशेषानुमानेन शक्तेरतिरिक्तपदार्थत्वं सिध्यतीति भावः।</p>
<p>ननु<br>
ऽप्रतिबन्धकाभावस्य कार्यम्मात्रे कारणत्वेन शक्तेरनुपयोगात्ऽ<br>
इति दीपिकाग्रन्थः शक्तेः पदार्थत्वखण्डनाय प्रवृत्तः। कार्यमात्रे<br>
प्रतिबन्धकाभावस्य कारणत्वमस्तु नाम्  तावता शक्तेः पदार्थत्वं<br>
कुतो न भवती इति शङ्कायां दीपिकायाः<br>
तात्पर्यमाहप्रतिबन्धकत्वं नेति। तच्चेति। प्रतिबन्धकत्वं चेत्यर्थः।<br>
मण्यभावस्य हेतुत्वादेवेति। एवकारेण<br>
कार्यानुकूलशक्तिविघटकत्वव्यवच्छेदः। तथा च मणेः<br>
कार्यानुकूलशक्तिविघटकत्वाभावेऽपि कारणीभूतो यो मण्यभावः<br>
तत्प्रतियोगित्वात्प्रतिबन्धकत्वमुपपद्यत् तथा च<br>
अन्यथानुपपत्तिरूपार्थापत्तिप्रमाणस्याभावात्न शक्तिसिद्धिरिति भावः।<br>
तदभावरूपकारणान्तराभावादेवेति। मण्यभावरूपं यत्कारणान्तरं<br>
तदभावादेवेत्यर्थः। अत्र अन्तरशब्दप्रयोगात्दाहं प्रति वह्निः<br>
मण्यभावश्च इत्युभयं पृथक्कारणम्, न तु<br>
मण्यभावविशिष्टवह्निः कारणम्। वह्निविशिष्टमण्यभावः कारणं वा<br>
मण्यभावविशिष्टवह्निः कारणं चेति विशेष्यविशेषणभावे<br>
विननिगमनाविरहेण गुरुभूतकार्यकारणभावद्वयापत्तेरिति<br>
सूचितम्।</p>
<p>ननु<br>
प्रतिबन्धकत्वान्यथानुपपत्त्या शक्त्यसिद्धावपि व्यवहारान्यथानुपपत्त्या<br>
शक्त्सिध्यतीति शङ्कते  ननु दाहोत्पाद इति<br>
शक्तिरूपातिरिक्तपदार्थ विनापि कॢप्तेन कारणत्वरूपपदार्थेनैव<br>
व्यवहारस्योपपत्त्या न व्यवहारानुपपत्तिरस्तीत्याह  तस्याः<br>
कारणतारूपत्वेऽपीति। ननु कारणत्वं कथं नातिरिक्तमिति चेत्<br>
अत्राहुः। कारणत्वमिति आग्नित्वा उदिजातौ वा अभाव वा<br>
कारणत्वस्यान्तर्भाव इति। स्पष्टमिदं कुसुमाञ्जलादौ।</p>
<p>शङ्कते  ननु<br>
मण्याद्यभावस्य हेतुत्व इति। चन्द्रकान्तमणिः दाहप्रतिबन्धकः<br>
तदभावः दाहहेतुः। यत्र वह्नौ चन्द्रकान्तमणिसंयोगकाले<br>
सूर्यकान्तमणिसंयोगो वा मन्त्रोद्धेश्यत्वं वा अस्ति तदा दाहो<br>
जायत् तत्र चन्द्रकान्तमण्यभावरूपस्य कारणस्याभावात्तव मते<br>
कथं दाहः? मम मते तु मण्यभावः न दाहकारणम्। अपि तु<br>
शक्तिविशिष्टवह्निरेव कारणम्। चन्द्रकान्तमणिना<br>
वह्निगतशक्तेर्नाशेऽपि सूर्यकान्तमणिमन्त्रादिसमवधानदशायां पुनः<br>
वह्नौ दाहानुकूलशक्त्यन्तरमुत्पद्यत इति स्वीकारेण<br>
शक्तिविशिष्टवह्नेः सत्त्वात्दाहः सम्भवति, अतः शक्तिः<br>
अङ्गीकरणीयेति शङ्कितुर्भावः। अत्र उत्तेजकशब्देन<br>
प्रतिबन्धकसत्त्वेऽपि कार्योत्पत्तिप्रयोजकः सूर्यकान्तमण्यादिरुच्यत्<br>
प्रतिबन्धकसमवधानकालिककार्योत्पत्तिप्रयोजकत्वमुत्तेजकत्वमित्युक्तं<br>
भवति।</p>
<p>समाधत्ते<br>
उत्तेजकाभावविशिष्टेति। यत्र मणिः उत्तेजकं च वर्तते तत्र<br>
उत्तेजकाभावरूपविशेषणाभावात्विशिष्टाभावरूपं कारणमस्तीति<br>
दाहोत्पत्तिरूपपद्यत इति शक्तेरनुपयोग इति भावः।<br>
अननुगतत्वादिति। अनेकत्वादित्यर्थः। गौरवमिति। अनेकेषां<br>
उत्तेजकाभावानां कारणतावच्छेदककुक्षौ प्रवेशादिति भावः।<br>
दाहानुकूलशक्तिं प्रतीति। मणिसत्त्वे<br>
दाहानुकूलशक्तेर्नाशाङ्कीकारात्मण्यपसारणे<br>
तादशशक्त्युत्पत्तेश्च</p>
<p>अङ्गीकारात्<br>
वह्निनिष्ठां दाहानुकूलशक्तिं प्रति मण्यभावः कारणम्, तत्रापि<br>
मणिमत्त्वे शक्तिनाशातुत्तेजके सति शक्तेरुत्पत्तेश्च<br>
उत्तेजकाभावविशिष्टमण्यभावः शक्तिं प्रति कारणमिति वाच्यम्।<br>
तदपेक्षया दाहं प्रत्येव तस्य कारणत्वमस्तु किमनन्तानां शक्तीनां<br>
तत्प्रागभावतद्ध्वंसादीनां च कल्पनेनेति भावः। ननु<br>
उत्तेजकाभावकूटविशिष्टमण्यभावस्य दाहं प्रति हेतुत्वे<br>
मन्त्ररूपोत्तेजकदशायामपि शब्दात्मकस्य मन्त्रस्य गगननिष्ठत्वेन<br>
वह्न्याधिकरणे देशे तदभावसत्त्वात्सामानाधिकरण्यसम्बन्धेन<br>
तदुत्तेजकाभावविशिष्टमणिसत्त्वात्दाहानुत्पादप्रसङ्गः। किं च<br>
संयोगवत्संयोगेन द्रव्यस्यापि अव्याप्यवृत्तितया मणिसत्त्वेपि<br>
किञ्चिदवच्छेदेन संयोगेन</p>
<p>मण्यभावसत्त्वात्<br>
दाहोत्पत्तिप्रसङ्गश्च इत्यत आहसङ्क्षेप इति।<br>
अभावीयविशेषणतासम्बन्धेन दाहत्वावच्छिन्नं प्रति<br>
उद्देश्यतादैशिकविशेषणतान्यतरसम्बन्धावच्छिन्नप्रतियोगिताकानां<br>
तत्तदुत्तेजकाभावानां सामानाधिकरण्यरूपं यद्वैशिष्ट्यं तदवच्छिन्नस्य<br>
मण्यादेः<br>
दैशिकविशेषणताउद्देश्यतान्यतरसम्बन्धावच्छिन्नप्रतियोगिताकाभावस्याभावीयविशेषणतासम्बन्धेन<br>
हेतुत्वमिति दिनकर्युक्तरीत्या कार्यकारणभावं परिकल्प्य<br>
पूर्वोक्तदोषौ वारणीयौ इति भावः। एतावता।<br>
सहजशक्तिर्निंराकृता।</p>
<p>{दीपिका}</p>
<p>{आधेयशक्तिनिरासः}</p>
<p>ननु भस्मादिना<br>
कांस्यादौ शुद्धिदर्शनाताधेयशक्तिः अङ्गीकार्या इति चेत् न्<br>
भस्मादिसंयोगसमानकालीनास्पृश्यस्पर्शप्रतियोगिकयावदभावसहितभस्मादिसंयोगध्वंसस्य<br>
शुद्धिपदार्थत्वात् ।</p>
<p>{प्रकाशिका}</p>
<p>ननु एवमपि<br>
कांस्यादेः अस्पृश्यवस्तुस्पर्शे सति न भोजनादिरूपकार्यार्हता<br>
शक्तिमत्कांस्यादेरेव तदर्हत्वात् । अस्पृश्यस्पर्शें सति शक्तेर्नाशात्<br>
भस्मसंयोगे तु पुनः शक्तेरुत्पादात्तदर्हता। एवं च कांस्यादौ<br>
आधेयशक्तिः स्वीकार्या। न च कांस्यादौ भोजनादिकं प्रति<br>
अस्पृश्यस्पर्शस्य प्रतिबन्धकत्वकल्पनादेव उपपत्तौ तदनङ्गीकार<br>
इति वाच्यम्। प्रकृते च अस्पृश्यस्पर्शस्य असंस्पृश्यसंयोगरूपतया<br>
सति सन्नाशे प्रतिबन्धकाभावसद्भावात्, कांस्यादौ अन्तरा<br>
भस्मादिसंयोजनं भोजनाद्यर्हतापत्तेरिति पुनः प्रत्यवतिष्ठते<br>
ननु भस्मादिनेति। प्रथमेनादिपदेन अम्लादेः द्वितीयेन च ताम्रादेः<br>
परिग्रहः। कॢप्तध्वंसविशेषेणैव कांस्यादेः शुद्धत्वोपपत्तौ<br>
अतिरिक्तशक्त्यङ्गीकारोऽनुचित इति समाधत्ते<br>
भस्मादिसंयोगेति। यत्र कांस्यादौ भस्मादिसंयोगध्वंसानन्तरं<br>
पुनरस्पृश्यस्पर्शः तत्रापि भस्मादिसंयोगध्वंसस्य सत्त्वात्<br>
शुद्ध्यापत्तिः अतः सहितान्तं ध्वंसविशेषणम्। साहित्यं चात्र<br>
सम्बन्धविशेषनियन्त्रितं सामानाधिकरण्यमस्पृश्यवस्तूनां<br>
अनुगमकरूपस्य दुर्वचतया<br>
सामान्यधर्मावच्छिन्नानभावनिवेशासम्भवात्<br>
यक्तिञ्चिदस्पृश्यस्पर्शाभावस्य च तत्र सत्त्वात्तदापत्तिः तदवस्थैव<br>
इत्यतः यावदिति। तथा च तत्र यावतामस्पृश्यस्पर्शाभावानां<br>
निरवच्छिन्नविशेषणतासम्बन्धेन असत्त्वात्नोक्तदोष इति भावः।<br>
यत्र च भस्मादिसंयोगास्पृश्यवस्तुस्पर्शौ युगपदेवोत्पन्नौ विनष्टौ<br>
च तत्र तत्तदस्पृश्यस्पर्शाभाव<br>
कूटसामानाधिकरण्यविशिष्टभस्मादिसंयोगध्वंसमादाय शुद्धतापत्तिः<br>
अतः भसमादिसंयोगकालावच्छेदेन तत्र विद्यमानार्थकं<br>
कालीनान्तमभावविशेषणम्। तथा च तव<br>
भस्मादिसंयोगक्षणावच्छेदेन यावत्तदभावानामसत्त्वात्न दोष<br>
इति भावः।</p>
<p>{बालप्रिया}</p>
<p>अथ प्रोक्षणादिभिः<br>
व्रीह्यादिषु भस्मादिना कांस्यादिषु आधेया शक्तिर्निराक्रियतेऽननु<br>
भस्मादिनाऽ इत्यादिना दीपिकायाम्। सहजशक्तिः आधेयशक्तिश्चेति<br>
शक्तिद्वयस्य मीमांसकैरङ्गीकारात् । प्रथमेनादिपदेनाम्लादेरिति।</p>
<p>भस्मना शुध्यते<br>
कांस्यं ताम्रमाम्लेन शुध्यति।</p>
<p>गोमयात्शुध्यते<br>
भूमिः नारी तु रजसा तथा॥ऽ</p>
<p>इति<br>
वचनमत्रानुसंहितम्। दीपिकायां भस्मादिसंयोगेति।<br>
भस्मादिसंयोगसमानकालीनाः यावन्तः<br>
अस्पृश्यस्पर्शप्रतियोगिकाभावाः तत्समुदायविशिष्ट<br>
भस्मादिसंयोगध्वंस एव कांस्यादेः शुद्धिरित्यर्थः। यत्र कांस्यादौ<br>
आदौ अस्पृश्यवस्तुसंयोगः ततः भस्मादिसंयोगः ततः<br>
भस्मादिसंयोगनाशानन्तरं पुनरस्पृश्यवसतुस्पर्शः। तत्काले<br>
पूर्वतनभस्मादिसंयोगध्वंससत्त्वात्भस्मादिसंयोगध्वंसमात्रस्य<br>
शुद्धिपदार्थत्वे तदानीमपि शुद्धत्वापत्तिः। तद्वारणाय</p>
<p>सहितान्तं<br>
भस्मादिसंयोगध्वंसे विशेषणम्। अस्पृश्यस्पर्शकाले<br>
अस्पृश्यस्पर्शपतियोगिकाभावविशिष्टत्वं नास्तीति न दोषः।<br>
साहित्यं च अत्र स्वरूपसम्बन्धघटितसामानाधिकरण्यरूपम्। अतः<br>
व्यधिकरणं कालिकादिसम्बन्धेन सामानाधिकरणं वा<br>
अस्पृश्यस्पर्शप्रतियोगिकाभावमादाय तादृशस्पर्शकाले शुद्धत्वापत्तिः<br>
न भवति। कांस्यादौ यत्किञ्चिदस्पृश्यवस्तुस्पर्शकालेऽपि<br>
अस्पृश्यवस्त्वन्तरसंयोगाभावसत्त्वात्तद्विशिष्टः<br>
पूर्वतनभस्मादिसंयोगध्वंसोऽस्तीति शुद्धत्वापत्तिः। अतः<br>
यावत्त्वनिवेशः। तदानीं यावदभावान्तर्गतस्य<br>
यादृशास्पृश्यवस्तुस्पर्शोऽस्ति तदभावस्य असत्त्वात्न दोषः। न<br>
चाभावे यावत्त्वनिवेशापेक्षया अस्पृश्यवस्तुस्पर्शत्त्वावच्छिन्नाभाव एव<br>
निवेश्यतामिति वाच्यम्। विजातीयेष्वनेकेषु<br>
अस्पृश्यवस्तुष्वनुगतधर्मस्याभावात्प्रतियोगितावच्छेदकस्य<br>
सामान्यधर्मस्यात्रासम्भवात् । संयोगस्याव्याप्यवृत्तितया<br>
कांस्यादावस्पृश्यवस्तुसंयोगकालेऽपि किञ्चिदवच्छेदेन तदभावस्य<br>
दैशिकविशेषणतासम्बन्धेन सत्त्वात्तद्विशिष्टं<br>
पूर्वकालीनभस्मादिसंयोगध्वंसमादाय शुद्धत्वापत्तिवारणाय<br>
सामानाधिकरण्यघटकाधेयताय<br>
निरवच्छिन्नदैशिकविशेषणतासम्बन्धावच्छिन्नत्वं निवेश्यम्। यत्र</p>
<p>कांस्यादिपात्रे<br>
भसमादिसंयोगः अस्पृश्यस्पर्शश्च एककाले उत्पन्नौ विनष्टौ च तत्र<br>
भसमादिसंयोगध्वंसः अस्पृश्यस्पर्शाभावविशिष्टो भवतीति पात्रस्य<br>
तद्वतः शुद्धत्वापत्तिवारणाय अस्पृश्यस्पर्शप्रतियोगिकाभावे<br>
भस्मादिसंयोगसमानकालीनत्वविशेषणम्।<br>
भस्मादिसंयोगावच्छेदकक्षणावच्छेदेन भस्मादिसंयोगाधिकरणे<br>
विद्यमान इति तदर्थः। एवं च तत्र विद्यमानस्य अस्पृश्यस्पर्शाभावस्य<br>
भस्मादिसंयोगध्वंसकालिकत्वेऽपि भस्मादिसंयोगक्षणावच्छेदेन<br>
विद्यमानत्वं नास्तीति न दोषः। एवं च<br>
भस्मादिसंयोगावच्छेदकक्षणावच्छिन्नतदधिकरणवृत्तिकास्पृश्यस्पशर्प्रतियोगिकयावदभावनिष्ठनिरवच्छिन्न<br>
दैशिकविशेषणतासम्बन्धावच्छिन्नाधेयतानियपिताधिकरणतावद्वृत्ति<br>
भस्मादिसंयोगध्वंस शुद्धिरिति फलितम्। तदाह  यत्र<br>
कांस्यादावित्यादिना। सम्बन्धविशेषनियन्त्रितमिति।<br>
निरवच्छिन्नदैशिकाविशेषण तासम्बन्धघटितमित्यर्थः।</p>
<p>{दीपिका}</p>
<p>{स्वत्वस्यातिरिक्तपदार्थत्वखण्डनम्}</p>
<p>स्वत्वमपि न<br>
पदार्थान्तरम्, यथेष्टविनियोगयोग्यत्वस्य स्वत्वरूपत्वात् ।<br>
तदवच्छेदकं च प्रतिग्रहादिलब्धत्वमेवेति।</p>
<p>{प्रकाशिका}</p>
<p>ऽचैत्रस्य इदं<br>
धनम्ऽ इत्यादौ धनादौ यत्स्वत्वं प्रतीयते तत्पदार्थान्तरमिति<br>
मतं निरस्यति  स्वत्वमपीति। अपिना अनुक्तसमुच्चानयकेन<br>
प्रतियोगित्वादिपरिग्रहः। ननु तर्हि स्वत्वं किंस्वरूपमित्यत आह<br>
यथेष्टेति। तदवच्छेदकं चेति। तादृशयोग्यत्वप्रयोजकमित्यर्थः।<br>
प्रतियोगित्वं प्रतियोगिरूपं प्रतियोगितावच्छेदकरूपं वेत्यादिकं<br>
बहुतरमूहनीयम्।</p>
<p>{बालप्रिया}</p>
<p>यत्स्वत्वं प्रतीयत<br>
इति। षष्ठ्येति शेषः। तत्पदार्थन्तरमिति। स्वत्वं न द्रव्यात्मकम्<br>
गुणादिवृत्तित्वात् । अत एव न गुणकर्मान्यतरात्मकम्। न च<br>
सामान्यादिरूपम्, नित्यत्वप्रसङ्गात् । मम स्वत्वमुत्पन्नम्, तव<br>
स्वत्वं विनष्टमित्यादि प्रतीत्या स्वत्वस्यानित्यत्वावगमेन<br>
इष्टापत्तेः कर्तुमशक्यत्वात् । नाप्यभावात्मकम्, भावत्वेन<br>
प्रतीयमानत्वात् । अतः कॢप्तपदार्थानन्तर्भूतत्वात्स्वत्वं<br>
पदार्थान्तरमिति पूर्वपक्षः। यथेष्टविनियोगयोग्यतानियामकं<br>
प्रतिग्रहादिना लब्धत्वमेव स्वत्वम्। तच्च संयोगादिरूपम्,<br>
नातिरिक्तपदार्थ इति सिद्धान्तः।</p>
<p>{दीपिका}</p>
<p>{विधिवादः}</p>
<p>अथ विधिः निरूप्यते<br>
प्रयत्नजनकचिकीर्षाजनकज्ञानविषयो विधिः। तत्प्रतिपादकः<br>
लिङादिर्वा। कृत्यसाध्ये प्रवृत्त्यदर्शनात्कृतिसाध्ये<br>
प्रवृत्तिदर्शनात्कृतिसाध्यताज्ञानं प्रवर्तकम्। न च विषभक्षणादौ<br>
प्रवृत्तिप्रसङ्गः, इष्टसाधनतालिङ्गककृतिसाध्यताज्ञानस्य<br>
काम्यस्थले विहितकालशुचिजीवित्वनिमित्तज्ञानजन्यस्य<br>
नित्यनैमित्तिकस्थले प्रवर्तकत्वात् । न चाननुगमः,<br>
स्वविशेषणवत्ताप्रतिसन्धानजन्यत्वस्यानुगतत्वादिति गुरवः। तन्न</p>
<p>लाघवेन<br>
कृतिसाध्येष्टसाधनताज्ञानस्यैव चिकीर्षाद्वारा प्रयत्नजनकत्वात् । न<br>
च नित्यनैमित्तिकस्थले</p>
<p>इष्टसाधनत्वाभावातप्रवृत्तिप्रसङ्गः, तत्रापि<br>
प्रत्यवायपरिहारस्य पापक्षयस्य च फलत्वकल्पनात् । तस्मात्<br>
कृतिसाध्येष्टसाधनत्वमेव लिङाद्यर्थः।</p>
<p>{प्रकाशिका}</p>
<p>सर्वेषां<br>
पदार्थानामुक्तपदार्थेषु यथायथमन्तर्भावं निरूप्य मूलन्यूनतां<br>
परिहर्तुं विधिं निरूपयिष्यमाणः शिष्यावधानाय तन्निरूपणं<br>
प्रतिजानीते  अथेति। स्वपरमतसाधारणं विधित्वं तावत्निर्वक्ति<br>
प्रयत्नेति। प्रयत्नजनिका या चिकीर्षा तज्जनकं यज्ज्ञानं तद्विषय<br>
इत्यर्थः। गुरुमते कृतिसाध्यताज्ञानस्य, स्वमते<br>
कृतिसाध्यत्वविशिष्टेष्टसाधनताज्ञानस्य चिकीर्षाद्वारा<br>
प्रयत्नजनकत्वात्तन्मते कृतिसाध्यत्वे स्वमते<br>
कृतिसाध्यत्वविशिष्टेसाधनत्वे च लक्षणसङ्गतिः। अभिधायकस्य<br>
विधिमताभिप्रोयणाह  तत्प्रतीति।<br>
तादृशज्ञानविषयकार्यत्वादिप्रतिपादकलिङादिरित्यर्थः।<br>
लिङादिरित्यादिना लोट्तव्यादिसङ्ग्रहः। वाकारोऽनास्थायाम्।<br>
गुरुमतमाशङ्कते  कृत्यसाध्य इति। कृत्यसाध्यत्वेनावगत<br>
इत्यर्थः। प्रवर्तकमिति। चिकीर्षाद्वारा प्रवृत्तिजनकमित्यर्थः। न च<br>
कृत्यसाध्यत्वज्ञानाभाव एव प्रवर्तकोऽस्त्विति शङ्क्यम्,<br>
कृत्यसाध्यत्वज्ञानाभावत्वेन तत्त्वे गौरवात् ।<br>
कृतिसाध्यत्वाभावकृतिसाध्यभेदतत्तद्व्याप्यादिदर्शनानां प्रवृत्तौ<br>
प्रतिबन्धकत्वकल्पनेन महागौरवाच्च इति दिक् ।</p>
<p>ननु विषभक्षणादौ<br>
प्रवृत्त्यापत्तिः। कृतिसाध्यताज्ञानस्य तत्रापि सत्त्वादित्याशङ्कां<br>
निराचष्टे  न चेत्यादिना। इष्टसाधनतालिङ्गकेति।ऽअयम्<br>
मत्कृतिसाध्यः, मत्कृतिं विना अनुपपद्यमानत्वे सति<br>
मदिष्टसाधनत्वात्ऽ इत्यानुमानिकेत्यर्थः। काम्यस्थल इति।<br>
प्रवर्तकत्वादित्यनेनान्वयः। ज्योतिष्टोमयागादावित्यर्थः।</p>
<p>विहितकालेत्यादि।<br>
विहितकालशुचितीवित्वज्ञानाधीनस्य कृतिसाध्यताज्ञानस्य नित्ये<br>
सन्ध्यावन्दनादौ, आशौचादिरूपनिमित्तज्ञानाधीनस्य तस्य नैमित्तिके<br>
स्नानादौ प्रवर्तकत्वादित्यर्थः।ऽअहम्<br>
एतत्कालिककृतिसाध्यसन्ध्यावन्दनकः, एतत्कालिकशुचिजीवित्वात्ऽ<br>
इत्येवंरीत्या कृतिसाध्यत्वज्ञानस्य<br>
विहितकालशुचिजीवित्वादिज्ञानजन्यत्वमवसेयम्।</p>
<p>अननुगम इति।<br>
प्रवृत्तिसामान्यप्रयोजकस्य एकस्याभावादिति भावः।<br>
स्वविशेषणवत्तेव्यादि। स्वं प्रवर्तमानपुरुषः, तस्य विशेषणं<br>
तन्निष्ठो धर्मः कामनादिः, तद्वत्तायाः स्वविषयसाधनत्वादिरूपस्य<br>
तत्सम्बन्धस्य प्रतिसन्धानं ज्ञानं तज्जन्यत्वस्येत्यर्थः। लाघवेनेति।<br>
कारणतावच्छेदकलाघवेनेत्यर्थः। तन्मते कारणतावच्छेदकस्य<br>
जन्यत्वादिघटितत्वात्गौरवमिति भावः।</p>
<p>कृतिसाध्येष्टसाधनतेति। तत्र<br>
बलबदनिष्टाननुबन्धित्वमप्यन्तर्भावनीयम्। तेन न कृतिसाध्यत्वेन<br>
तृप्तिरूपेष्टसाधत्वेन चावगते विषसम्पृक्ते भोजनादौ<br>
प्रवृत्त्यापत्तिः। विशिष्टज्ञानत्वावच्छिन्नस्य कारणत्वकथनं तु प्राचां<br>
मतेन्  नव्यमते कृतिसाध्यत्वादिज्ञानानां पृथगेव<br>
दण्डचक्रादिन्यायेनन कारणत्वात् । प्रयत्नेति। प्रवृत्तीत्यर्थः।<br>
प्रत्यवायेति। प्रत्यवायस्य परिहारः प्रागभावः, तस्य<br>
दुःखजनकाभावतया तन्नाशस्यैव इष्टत्वेन फलत्वमिति भावः। न च<br>
कथं तत्प्रागभावस्य फलत्वं तस्याजन्यत्वादिति वाच्यम्; यत्सत्त्वे<br>
यत्सत्त्वमिति व्यवहारलभ्यस्य स्वरूपसम्बन्धरूपस्य<br>
सन्ध्यावन्दनप्रयोज्यत्वस्य तत्र सत्त्वेन फलत्वाक्षतेरित्यवधेयम्।</p>
<p>{बालप्रिया}</p>
<p>मूलन्यूनतां<br>
परिहर्तुमिति। न च विध्यनिरूपणेन कथं मूलस्य न्यूनता, सप्तानां<br>
षोडशानां वा पदार्थानां निरूपणेनैवऽक्रियते तर्कसङ्ग्रहःऽ इति<br>
प्रतिज्ञायाः निरूढत्वादिति वाच्यम्। सर्वप्रमेयसङ्ग्राहकेऽत्र<br>
मण्यादिग्रन्थेषु विस्तरेण निरूपितस्य विधेरनिरूपणे<br>
न्यूनतैवेत्याशयात् । प्रयत्नजनिकेत्यादि। प्रवृत्तिरूपप्रयत्नं प्रति<br>
ऽइदं कुर्याम्ऽ इत्याकारिका चिकीर्षा कारणम्। चिकीर्षां प्रति<br>
गुरुमतेऽइदं मत्कृतिसाध्यम्ऽ इत्याकारकं कृतिसाध्यताज्ञानं<br>
कारणम्। नैयायिकमतेऽइदं मत्कृतिसाध्यत्वे सति<br>
मदिष्टसाधनम्ऽ इत्याकारकं ज्ञानं कारणम्, तद्विषयत्वं<br>
कृतिसाध्यत्वे, कृतिसाध्यत्वविशिष्टेष्टसाधनत्वे चास्तीति<br>
विधिलक्षणस्य तयोः समन्वय इत्यर्थः। अभिधायकस्येति।<br>
विधिवाचकस्य लिङादेरपि विधिशब्दवाच्यत्वमिति<br>
मताभिप्रायेणेत्यर्थः। तथा च वात्स्यायनभाष्यम् &lsquo;यद्वाक्यं विधायकं चोदकं स विधिः&rsquo;  [न्याण्सू२९६३] इति&rsquo;यद्वाक्यं विधायकं देशकं स<br>
विधिः&rsquo;इति तत्र वार्तिकम्। वाकारोऽनास्थायामिति।<br>
विधिनिमन्त्रणेत्यादिपाणिनिसूत्रस्वारस्यात्लिङाद्यभिधेये एव<br>
विधिशब्दः प्रवर्तते, न</p>
<p>त्वभिधायके<br>
इत्यवगमातिति भावः।ऽननु कृत्यसाध्ये प्रवृत्त्यदर्शनात्ऽ<br>
इति दीपिकोक्तमयुक्तम्। कृत्यसाध्येऽपि कृतिसाध्यताभ्रमेण<br>
प्रवृत्तिदर्शनादित्यत आह  कृत्यसाध्यत्वेनावगत इत्यर्थ इति।<br>
कृत्यसाध्ये कृतिसाध्यत्वभ्रमात्प्रवृत्तावपि कृत्यसाध्यत्वज्ञाने सति<br>
न प्रवृत्तिः अतः नासङ्गतिरिति भावः। ननु प्रवृत्तिं प्रति चिकीर्षाया<br>
एव कारणत्वात्कृतिसाध्यताज्ञानं प्रवर्तकमिति न सङ्गतमित्यत<br>
आह  चिकीर्षाद्वारा प्रवृत्तिजनकमित्यर्थ इति। न च<br>
कृत्यसाध्यत्वेति। कृत्यसाध्यत्वज्ञानकाले प्रवृत्तिवारणाय हि<br>
कृतिसाध्यताज्ञानस्य प्रवृत्तिहेतुत्वमुक्तम्। प्रवृत्तिं प्रति<br>
कृत्यसाध्ताज्ञानाभावः कारणमित्युक्त्यैव कृत्यसाध्यत्वज्ञानकाले<br>
प्रवृत्तिवरियितुं शक्यत् न च लाघवानवकाश इति वाच्यम्।<br>
प्रतिबन्धकाभावस्य कार्यसामान्ये कारणतायाः कॢप्तत्वात्<br>
कृत्यसाध्यताज्ञानाभावस्य कारणत्वं न कल्पनीयमिति लाघवम्,<br>
कृतिसाध्यताज्ञानस्य तु अकॢप्तं कारणत्वं कल्पनीयमिति<br>
गौरवमिति शङ्कितुराशयात् । समाधत्ते<br>
कृत्यसाध्यताज्ञानाभावत्वेनेति। कृतिसाध्यताज्ञानत्वापेक्षया<br>
कृत्यसाध्यताज्ञानाभावत्वस्य कारणतावच्छेदकस्य गुरुत्वादित्यर्थः।<br>
कृतिसाध्यत्वाभावेति। प्रवृत्तिं प्रति कृतिसाध्यत्वाभावज्ञानस्य<br>
कृतिसाध्यभेदज्ञानस्य कृतिसाध्यत्वाभावव्याप्यवत्ताज्ञानस्य<br>
कृतिसाध्यभेदव्याप्यवत्ताज्ञानस्य च प्रतिबन्धकत्वात्तेषां येऽभावाः<br>
तेषामपि कारणत्वं वक्तव्यमिति महागौरवम्। तदपेक्षया<br>
कृतिसाध्यताज्ञानस्यैकस्य कारणत्वे लाघवमिति भावः।</p>
<p>दीपिकायाम्<br>
इष्टसाधनतालिङ्गकेत्यादि। काम्यकर्मसु प्रवृत्तिं प्रति<br>
इष्टसाधनत्वलिङ्गककृतिसाध्यत्वविधेयकानुमित्यात्मकं<br>
कृतिसाध्यत्वज्ञानं हेतुः।ऽइदव ज्योतिष्टोमादिरूपं काम्यकर्म<br>
मत्कृतिसाध्यं मत्कृतिं विना असत्त्वे सति मदिष्टसाधनत्वात्<br>
यन्नैवं तन्नैवं यथा चैत्यवन्दनम्ऽ इत्यनुमानं द्रष्टव्यम्।<br>
सन्ध्यावन्दनादिनित्यनैमित्तिककर्मसु प्रवृत्तिं प्रति<br>
निमित्तरूपलिङ्गज्ञानजन्यकृतिसाध्त्वविधेयकानुमित्यात्मकं<br>
कृतिसाध्यताज्ञानं कारणम्। विहितकाले शुचित्वे सति जीवित्वं<br>
सन्ध्यावन्दनादिनित्यकर्मसु निमित्तम्। स्नानादिरूपनैमित्तिककर्मसु<br>
अशुचित्त्वे सति जीवित्वं निमित्तम्। तथा च तत्रऽअहम्<br>
इदानीन्तनकृतिसाध्यसन्ध्यावन्दनकः एतत्काले शुचित्वे सति<br>
जीवित्वात्यो नैवं स नैवं यथा बौद्धःऽ,ऽअहम्<br>
एतत्कालिककृतिसाध्यस्नानकः एतत्काले अशुचित्वे सति जीवित्वात्<br>
यो नैवं स नैवं यथा नास्तिकः इत्यनुमानं प्रवर्तत् न च<br>
क्वचितिष्टसाधनतालिङ्गककृतिसाध्यताज्ञानस्य<br>
क्वचिद्विहितकालिकशुचिजीवित्वादिलिङ्गककृतिसान्ध्यताज्ञानस्य च<br>
प्रवृत्तिहेतुत्वे तयोः परस्परं विनापि प्रवृत्तेर्जायमानतया<br>
व्यतिरेकव्यभिचारात्प्रवृत्तिसामान्यं प्रति कृतिसाध्यताज्ञानस्य<br>
हेतुत्वं न सम्भवति, अभयसाधारणस्यैकस्य<br>
कारणतावच्छेदकधर्मस्याभावादिति वाच्यम्।<br>
स्वविशेषणवत्ताज्ञानजन्यत्वस्यानुगतस्य कारणतावच्छेदकस्य<br>
सद्भावात् । स्वं प्रवर्तमानः पुरुषः तस्य विशेषणं तद्वृत्तिधर्मः<br>
फलकामना तद्वत्त्वं तद्विषयफलसाधनत्वरूपः तत्सम्बन्धः तज्ज्ञानं<br>
ऽकाम्यमिष्टसाधनम्ऽ इत्याकारकं तज्जन्यत्वं<br>
इष्टसाधनतालिङ्गककृतिसाध्यताज्ञोन, एवं स्वं प्रवर्तमानपुरुषः<br>
तद्विशेषण विहितकालिकशुचित्वविशिष्टजीवित्वम्<br>
अशुचित्वविशिष्टजीवित्वं च तद्वत्ताज्ञानंऽतादृशधर्मवानहम्ऽ<br>
इत्याकारकज्ञानं तज्जन्यत्वं सन्ध्या<br>
वन्दनस्नानादिनित्यनैमित्तिककर्मविशेष्यककृतिसाध्यताज्ञाने<br>
निमित्तलिङ्गकानुमित्यात्मकेऽस्तीति<br>
स्वविशेषणवत्ताज्ञानजन्यत्वस्यानुगतकारणतावच्छेदकत्वमिति भावः।</p>
<p>प्रकाशिकायामयं<br>
मत्कृतिसाध्य इत्यादि। अयं काम्यः ज्योतिष्टोमादिः। अत्र हेतौ<br>
मदिष्टसाधनत्वमात्रोपादाने मत्कृतिसाध्यत्वरूपसाध्याभाववति<br>
वृष्ट्यादौ मदिष्टसाधनत्वरूपहेतुसत्त्वात्व्यभिचारः। तद्वारणाय<br>
सत्यन्तम्। वृष्ट्यादेः मत्कृतिं विनापि सत्त्वात्मत्कृतिं विना असत्त्वं<br>
नास्तीति न व्यभिचारः। अनुपपद्यमानत्वे सति इत्यस्य असत्त्वे<br>
सतीत्यर्थः। मत्कृतिं विनेत्यत्र मत्पदानुपादाने मदिष्टसाधने<br>
परकृतपाकादौ मत्कृतिसाध्यत्वरूपसाध्याभाववति कृतिं वना<br>
अनुपपद्यमानत्वे सति मदिष्टसाधनत्वरूपहेतुसत्त्वात्व्यभिचारः।<br>
तद्वारणाय तत्र मत्पदम्। परकृतपाकस्य मत्कृतिं विनापि<br>
परकीयकृत्या उपपद्यमानतया सत्यन्ताभावात्न व्यभिचारः।<br>
दुःखविशेषरूपे श्रमे स्वेच्छाधीनकृतिसाध्यत्वरूपसाध्याभाववति<br>
मत्कृतिं विना असत्त्वरूपहेतुसत्त्वात्व्यभिचारः। तद्वारणाय<br>
इष्टसाधनत्वादिति विशेष्यम्। मदीयश्रमे<br>
मच्छत्रोरिष्टसाधनत्वात्व्यभिचारतादवस्थ्यम्। तद्वारणाय<br>
मदिष्टसाधनत्वादिति। मदीयश्रमस्य मच्छत्र्विष्टसाधनत्वेऽपि<br>
मदिष्टसाधनत्वं नास्तीति न व्यभिचारः।</p>
<p>अत्र साध्ये कृतौ<br>
स्वेच्छाधीनत्वं विशेषणं देयम्। अन्यथा नान्तरीयकश्रमेऽपि<br>
उक्तहेतुज्ञानजन्यकृतिसाध्यताज्ञानसत्त्वेन तदुद्देशेन प्रवृत्त्यापत्तेः।<br>
स्वपदं यत्र प्रवर्तते तत्परम्। नान्तरीयकश्रमे तु न<br>
तद्विषयकेच्छाधीनकृतिसाध्यताज्ञानमिति न तत्र प्रवृत्त्यापत्तिः। एवं च<br>
हेतावपि मत्कृतिं विनेत्यत्रापि कृतौ स्वेच्छाधीनत्वं विशेषणं<br>
देयम्। अन्यथा अन्येच्छाधीनमत्कृतिसाध्ये मदिष्टसाधने<br>
नान्तरीयकजलसंयोगादौ व्यभिचारापत्तेः। न चैवं सति<br>
नान्तरीयकश्रमे स्वेच्छाधीनमत्कृतिं विना सत्त्वेन सत्यन्ताभावादेव<br>
व्यभिचारवारणसम्भवे इष्टसाधनत्वादिति विशेष्यदलवैयर्थ्यम्<br>
इति वाच्यम्। इष्टापत्तेः। अस्य हेत्वन्तरत्वात्न दोष इति<br>
वदन्ति। विहितकालशुचिजीवित्वज्ञानाधीनस्येति। विहितकालिकं<br>
यत्शुचित्वविशिष्टजीवित्वं तद्विषयकज्ञानजन्यस्येत्यर्थः।<br>
आशौचम्। अशुचित्वम्। तस्य कृतिसाध्यताज्ञानस्य्<br>
प्रवृत्तिसामान्यप्रयोजकस्येति।<br>
प्रवृत्तित्वावच्छिन्नकार्यतानिरूपितकारणतावच्छेदकस्येत्यर्थः।<br>
कारणतावच्छेदकलाघवेनेत्यर्थ इति।<br>
स्वविशेषणवत्ताज्ञानजन्यत्वापेक्षया<br>
कृतिसाध्यत्वविशिष्टेष्टसाधनत्वज्ञानत्वरूपस्य कारणतावच्छेदकस्य<br>
लघुत्वेनेत्यर्थः। लघुत्वमेवोपपादयति  तन्मत इति। गुरुमत<br>
इत्यर्थः। जन्यत्वादिघटितत्वादित्यत्र आदिपदेन कार्यताज्ञानत्वं<br>
परामृश्यत् तथा हि  स्वविशेषणवत्ताज्ञानजन्यत्वमात्रं न<br>
प्रवृत्तिकारणतावच्छेदकम्, तादृशज्ञानविषयकानुव्यवसायस्यापि<br>
तज्जन्यत्वेन प्रवृत्तिं प्रति कारणत्वापत्तेः। अपि तु<br>
स्वविशेषणवत्ताज्ञानजन्यकृतिसाध्यताज्ञानत्वेनैव कारणत्वं वाच्यम्।<br>
तत्र च नियमघटितजन्यत्वस्य कृतिसाध्ताज्ञानत्वस्य च प्रवेशात्<br>
गौरवमिति भावः।</p>
<p>ननु<br>
कृतिसाध्यत्वविशिष्टेष्टसाधनत्वप्रकारकज्ञानस्य प्रवृत्तिहेतुत्वे<br>
मधुविषसम्पृक्तान्नभोजनेऽपि इदं मत्कृतिसाध्यत्वे सति<br>
मत्तृप्तिरूपेष्टसाधनमिति ज्ञानसत्त्वात्प्रवृत्त्यापत्तिरित्यत आह  अत्र<br>
बलवदनिष्टेति। तथा च</p>
<p>बलवदनिष्टाजनकत्वविशिष्टकृतिसाध्यत्वविशिष्टेष्टसाधनत्वप्रकारकज्ञानं<br>
प्रवृत्तिहेतुः। मधुविषसम्पृक्तान्नभोजने तु तत्काले<br>
तृप्तिरूपेष्टसाधनत्वेऽपि कालान्तरे<br>
मरणरूपबलवदनिष्टसाधनमितिज्ञानस्यैव सत्त्वेन तत्र न प्रवृत्तिरिति<br>
भावः। बलवदनिष्टाननुबन्धित्वं नाम<br>
इष्टोत्पत्तिनान्तरीयकदुःखाधिकदुःखाजनकत्वम्।<br>
बलवद्द्वेषविषयदुःखाजनकत्वं वा। ननु<br>
बलवदनिष्टाजनकत्वविशिष्टकृतिसाध्यत्वविशिष्टेसाधनताज्ञानस्य<br>
कारणत्वे बलवदनिष्टाजनकत्वादीनां विशेष्यविशेषणभावे<br>
विनिगमनाविरहात्गुरुभूताः अनेके कार्यकारणभावाः प्रसज्यन्त<br>
इति कथं तत्कारणत्वं दीपिकाकारेणोक्तमित्याशङ्क्य<br>
प्राचीनमतानुसारेण तथोक्तमित्याह  विशिष्टज्ञानत्वावच्छिन्न्स्येति।<br>
नव्यमत इति। पूर्वोक्तास्वारस्यात्न विशिष्टज्ञानत्वावच्छिन्नस्य<br>
कारणत्वम्। किन्तु बलवदनिष्टाननुबन्धित्वज्ञानत्वावच्छिन्नस्य<br>
कृतिसाध्यताज्ञानत्वावच्छिन्नस्य इष्टसाधनताज्ञानत्वावच्छिन्नस्य च<br>
पृथगेव कारणत्वम्। यथा दण्डचक्रादीनां घटं प्रति<br>
दण्डत्वचक्तत्वादिना पृथगेव कारणत्वं न तु<br>
दण्डविशिष्टचक्रत्वादिना तद्वदिति भावः।निष्फले प्रवृत्त्यभावात्<br>
इष्टसाधनताज्ञानस्यैष्टसाधनत्वेन ज्ञायमानेऽपि<br>
मधुविषसम्पृक्तान्नभोजने अप्रवृत्तेः बलवदनिष्टाननुबन्धित्वज्ञानस्य,<br>
कृत्यसाध्ये सुमेरुशृङ्गानयनादौ प्रवृत्त्यभावात्<br>
कृतिसाध्यताज्ञानस्य चेति त्रयाणामपि प्रवृत्तिहेतुत्वमावश्यकमिति<br>
भावः। निवृत्त्यात्मकप्रयत्नव्यावर्तनायोक्तं प्रवृत्तीत्यर्थ इति। न<br>
हि निवृत्तिरूपयत्नं प्रति कृतिसाध्येष्टसाधनताज्ञानस्य हेतुत्वमिति<br>
भावः। दुःखजनकाभावतयेति।<br>
दुःखजनकप्रतियोगिकाभावतयेत्यर्थः। प्रत्यवायस्य दुःखजनकतया<br>
तदभावस्य दुःखजनकाभावत्वम्। स्वरूपसम्बन्धरूपस्येति। सिद्धस्य<br>
संरक्षणरूपो यः तत्कारणत्वमत्र विवक्षितम्। अतः<br>
प्रत्यवायप्रागभावसत्तारूपः क्षेमः सन्ध्यावन्दन प्रयोज्यत्वेनाभिमत<br>
इति भावः।</p>
<p>{दीपिका}</p>
<p>{अपूर्वस्य<br>
लिर्ङ्थत्वखण्डनम्}</p>
<p>ननु<br>
ऽज्योतिष्टोमेन स्वर्गकामो यजेतऽ इत्यत्र लिङास्वर्गसाधनमपूर्वं<br>
कार्यं प्रतीयत् यागस्य आशुतरविनाशिनः<br>
कालान्तरभाविस्वर्गसाधनत्वायोगात्तद्योग्यं स्थायि<br>
कार्यम्मपूर्वमेव लिङाद्यर्थः। कार्यं कृतिसाध्यम्। कृतेः<br>
सविषयत्वात्विषयाकाङ्क्षायां यागो विषयत्वेनान्वेति।ऽकस्य<br>
कार्यम्ऽ इति नियोज्याकाङ्क्षायां स्वर्गकामपदं<br>
नियोज्यपरतयान्वेति। कार्यबाद्धा नियोज्यः। तेन<br>
ऽज्योतिष्टोमनामकयागविषयकं स्वर्गकामस्य कार्यम्ऽ इति<br>
वाक्यार्थः सम्पद्यत् वैदिकलिङ्त्वात्ऽयावज्जीवमग्निहोत्रं<br>
जुहुयात्ऽ इति नित्यवाक्येऽप्यपूर्वमेव</p>
<p>वाच्यं कल्प्यत्<br>
ऽआरोग्यकामो भेषजपानं कुर्यात्ऽ इत्यादि लौकिकलिङ्ः<br>
क्रियाकार्यें लक्षणा इति चेत् न्<br>
यागस्याप्ययोग्यतानिश्चयाभावेन इष्टसाधनतया प्रतीत्यनन्तरं<br>
तन्निर्वाहार्थमवान्तरव्यापारतया अपूर्वकल्पनात् । कीर्तनादिना<br>
नाशश्रुतेः न यागध्वंसो व्यापारः।</p>
<p>{प्रकाशिका}</p>
<p>लिङादेः कार्य एव<br>
शक्तिरिति गुरुमतमाशङ्कते  नन्विति। इच्छाविशेषरूपस्य<br>
यागस्य आशुतरविनाशिनः स्वर्गसाधनत्वेन भानं न सम्भवति,<br>
अयोग्यत्वादित्यपूर्वरूप एव कार्ये शक्तिरङ्गीकार्येत्याह<br>
यागस्येति। आशुतरविनाशिनः  तृतीयक्षणवृत्तिध्वंसप्रतियोगिनः।<br>
स्थायि  फलपर्यन्तस्थायि। अन्वयप्रकारं दर्शयति  कार्यं<br>
कृतिसाध्यमिति। यागे कृतिसाध्यत्वं साक्षात् । अपूर्वं तु<br>
यागद्वारेति बोध्यम्। कार्यबोद्धेति। इदं मत्कृतिसाध्यमिति<br>
ज्ञानवानित्यर्थः। विध्यर्थमुख्यविशेष्यकं शाब्दबोधं दर्शयति<br>
तेनेति। स्वर्गकामस्य लिङर्थे कार्ये तदेकदेशे च यागस्य<br>
अन्वयेनेत्यर्थः। न्यायमते तु तत्र<br>
ऽकृतिसाध्यबलवदनिष्टाजनकेष्टसाधनयागानुकूलकृतिमान्<br>
स्वर्गकामःऽ इति वाक्यार्थबोधः। ननु अपूर्वस्य<br>
पूर्वमुनपस्थितत्वात्कथं तत्र शक्तिग्रह इति चेत्, अत्र प्रवदन्ति<br>
अभिज्ञाः  तन्मते तद्धर्मावच्छिन्नविषयकशाब्दबोधं प्रति<br>
तद्धर्मावच्छिन्नविषयकशक्तिग्रहस्य तादृशोपस्थितेश्च हेतुता, न तु<br>
समानविषयकत्वेन हेतुहेतुमद्भावः। एवं च कार्यत्वावच्छिन्ने यत्र<br>
कुत्रचित्शक्तिग्रहः। योग्यताबलाच्च अपर्वूरूपकार्यस्य शाब्दबोधे<br>
भानं, न हि यागविषयकमन्यत्कार्यं सम्भवतीति। ननु नित्ये<br>
फलाभावात्कथं तत्र अपूर्वबोधकता इत्यत आह  यावज्जीवमिति।<br>
अपूर्वमेवेति। कार्यत्वेनेत्यादिः। पण्डापूर्वमित्यर्थः। लौकिकस्थले<br>
अपूर्वभानासम्भवादाह  आरोग्येति। क्रियाकार्य इति।<br>
धात्वर्थनिष्ठकार्यत्व इत्यर्थः। लौकिकालौकिकसाधारण्येन<br>
कार्यत्वादावेव लिङादेः शक्तिरङ्गीकार्येत्याशयेन समाधत्ते<br>
यागस्येति। अयोग्यत्वात्यागस्य स्वर्गसाधनत्वेन भानं न<br>
सम्भवतीत्युक्तदोषं निराच्ष्टे  अयोग्येति। अयोग्यतासंशयसत्त्वेऽपि<br>
तस्याविघटकत्वात्शाब्दबोधो भवत्येवेति भावः।<br>
वाक्यादिष्टसाधनत्वेन योगेऽवगते</p>
<p>तस्याशुतरविनाशिनः<br>
व्यापारं विना फलजनकत्वासम्भवात्तन्निर्वाहाय अपर्वूं कल्प्यत<br>
इत्याह  तन्निर्वाहार्थमिति। ननु यागध्वंसस्यैव व्यापारत्वमस्तु<br>
किमपूर्वकल्पनेनेत्यत आहकीर्तनादिनेति। आदिना</p>
<p>&lsquo;कर्मनाशाजलस्पर्शात्करतोयाविलङ्घनात् ।</p>
<p>गण्डकीबाहुतरणात्<br>
धर्मः क्षरति कीर्तनात् ॥&rsquo;</p>
<p>इत्यत्रोक्तकर्मनाशाजलस्पर्शादिपरिग्रहः। ध्वंसस्य<br>
व्यापारत्वे स्वर्गधारापत्तिरित्यपि दूषणान्तरं विभावनीयम्।<br>
कर्मनाशा, करतोया, गण्डकी इति नदीविशेषाः।</p>
<p>{बालप्रिया}</p>
<p>मूले अपूर्वं कार्यं<br>
प्रतीयत इति। अपूर्वं कार्यत्वेन प्रतीयत इत्यर्थः। लिङो हि<br>
कार्यत्वावच्छिन्ने शक्तिः। प्रकाशिकायामयोग्यत्वादिति।<br>
स्वर्गसाधनत्वान्वययोग्यताविरहादित्यर्थः।<br>
द्वितीयक्षणवृत्तिध्वंसप्रतियोगित्वरूपस्य क्षणिकत्वस्य<br>
बौद्धेरेवाङ्गीकारादाहतृतीयक्षणेति।<br>
मासादिपर्यन्तस्थायित्वस्यानुपयोगादाह  फलपर्यन्तस्थायीति।<br>
स्वर्गोत्पत्तिपर्यन्तं वर्तमानमित्यर्थः। विध्यर्थमुख्यविशेष्यकमिति।<br>
लिङर्थकार्यमुख्यविशेष्यकमित्यर्थः। स्वर्गकामस्येत्यादि। लिङः<br>
कृतिसाध्यमित्यर्थः। कृतौ स्वर्गकामस्य समवेतात्वसम्बन्धेनान्वयः,<br>
विषयतासम्बन्धेन यागस्यान्वयः। तथा च स्वर्गकामसमवेता<br>
यागविषयिणी या कृतिः तत्साध्यम् (अपूर्वम्) इत्याकारको बोध<br>
इत्याशयः। स्वर्गङ्कामस्य कार्येऽन्वय इत्युक्तावपि<br>
प्राप्ताप्राप्तविवेकेन कृतावन्वय एव विवक्षितः। तदेकदेश इति।<br>
कार्यैकदेशे कृतावित्यर्थः। न्यायमते त्विति। तन्मते लिङ्त्वेन<br>
रूपेण लिङा कृतिसाध्यत्वं बलवदनिष्टाजनकत्वमिष्टसाधनत्वं च<br>
अभिधीयत् आख्यातत्वेन रूपेण कृतिरभिधीयते कृतिसाध्यत्वादीनां<br>
त्रयाणां धात्वर्थे योगे आश्रयतासम्बन्धेनान्वयः।<br>
यागस्यानुकूलतासम्बन्धेन आख्यातार्थकृतावन्वयः।<br>
कृतेराश्रयतासम्बन्धेन प्रथमान्तार्थे स्वर्गकामेऽन्वयः। तथा च<br>
कृतिसाध्यत्वबलवदनिष्टजनकत्वैष्टसाधनत्वाश्रययागानुकूलकृतिमान्<br>
स्वर्गकाम इति बोधः। न तु समानविषयकत्वेनेति।<br>
तद्धर्मावच्छिन्नतद्विषयकशाब्दबोधं प्रति<br>
तद्धर्मावच्छिन्नातद्विषयकशक्तिज्ञानस्य<br>
तद्धर्मावच्छिन्नतद्विषयकोपस्थितेश्च हेतुतेति नेत्यर्थः। यत्र<br>
कुत्रचिदिति। यागादिक्रियायामित्यर्थः। योग्यताबलादिति।<br>
स्वर्गसाधनत्वान्वययोग्यताबलादित्यर्थः। पण्डापूर्वमिति।<br>
निष्फलमपूर्वं पण्डापूर्वमित्युच्यत्</p>
<p>नित्यस्थले तस्य स्वतः<br>
प्रयोजनत्वं प्राभाकरेरुच्यत् क्रियारूपस्य कार्यस्य धातुनैव<br>
लाभात्तत्र लक्षणोक्तिरसङ्गतेत्यत आह  धात्वर्थनिष्ठकार्यत्व<br>
इति। कार्यशक्तस्य लिङः तत्र कार्यत्वे लक्षणेत्यथेः।<br>
ऽभेषजपानरूपक्रियाजन्ये<br>
आरोग्यसाधनभेषजप्रतियोगिनाडीनिष्ठविलक्षणसंयोगे<br>
लक्षणेत्यर्थःऽ इति नृसिंहशास्त्रिणः प्राहुः।<br>
वाक्यादिष्टसाधनत्वेनेत्यादि।ऽज्योतिष्टोमेव स्वर्गकामो यजेतऽ<br>
इति वाक्यात्ऽज्योतिष्टोमयागः स्वर्गंसाधनम्ऽ इति<br>
शाब्दबोधः आदौ जायत् तदनन्तरं द्विक्षणावस्थायिनो यागस्य<br>
श्रुतिबोधितं स्वर्गसाधनत्वमनुपपन्नमित्यनुपपत्तिप्रतिसन्धानात्<br>
कल्पितस्य अपूर्वस्य प्रथमोत्पन्नशाब्दबोधाविषयतया अपूर्वस्य<br>
लिङर्थत्वं न सम्भवतीति तात्पर्यम्। कर्मनाशेति। कर्मनाशा,<br>
करतोया, गण्डकी, इति नदीविशेषाणां सञ्ज्ञाः।</p>
<p>{दीपिका}</p>
<p>{आख्यातस्य<br>
यत्नार्थकत्वस्थापनम्}</p>
<p>लोकव्युत्पत्तिबलात्क्रियायामेव कृतिसाध्येष्टसाधनत्वं<br>
लिङा बोध्यत इति लिङत्वेन विध्यर्थकत्वम्, आख्यातत्वेन<br>
यत्नार्थकत्वम्। पचति पाकं करोतीति विवरणदर्शनात्, किं<br>
करोति इति प्रश्ने पचतीत्युत्तराच्च आख्यातस्य<br>
प्रयत्नार्थकत्वनिश्चयात् । रथो गच्छतीत्यादौ अनुकूलव्यापारे<br>
लक्षणा।ऽदेवदत्तः पचितऽ,ऽदेवदत्तेन पच्यते तण्डुलःऽ इत्यादौ<br>
कर्तृकर्मणोः नाख्यातार्थत्वम्। किन्तु तद्गतैकत्वादीनामेव्<br>
तयोराक्षेपादेव लाभः।</p>
<p>{प्रकाशिका}</p>
<p>लोकव्युत्पत्तीति।<br>
लोकव्यवहारेत्यर्थः। स च यो यत्र प्रवर्तते स<br>
कृतिसाध्यत्वेनेष्टसाधनत्वेन च तज्ज्ञानवानित्येवंरूपः। केचित्तु<br>
यदिच्छया यत्र प्रवृत्तिः तत्तत्साधनमिति लोकव्यवहार इत्याहुः।<br>
नव्याः पुनः लोके पचेतेत्यादिलिङादिसमभिव्याहारस्थले<br>
क्रियायामेव कृतिसाध्यत्वविशिष्टेसाधनत्वबोध इति<br>
नियमबलादिति तदर्थः। सर्वत्रेति शेष इति व्याचख्युः।<br>
आख्यातत्वेनेति। तच्च सङ्केतसम्बन्धेनाख्यातपदवत्त्वं<br>
तिप्त्वादिकमेव शक्ततावच्छेदकमिति तु नव्याः। यत्नार्थकत्वम्<br>
कृतित्वावच्छिन्नवाचकत्वम्। किं करोतीति। कृतित्वावच्छिन्ने<br>
जिज्ञासितसम्बन्धबोधकत्व एव</p>
<p>तन्निवर्तकत्वं<br>
नान्यथेति भावः। ननु रथो गच्छति इत्यादौ आख्यातस्य<br>
कृतिबोधकत्वासम्भवात्तदनुरोधेन व्यापार एव शक्तिः<br>
वक्तव्येत्यत आह  रथो गच्छतीत्यादाविति। व्यापारे<br>
अनुकूलत्वोत्कीर्तनं तु तेन सम्बन्धेन व्यापारे<br>
गमनस्यान्वयलाभाय् नव्याः पुनः गच्छतीत्यत्र आख्यातस्य<br>
जानातीत्यादाविव आश्रयत्वे निरूढलक्षणा। न चाश्रयतासम्बन्धेनैव<br>
प्रथमान्तार्थे गमनादेरन्वयेन निर्वाहे आश्रयत्वे निरूढलक्षणाकल्पनं<br>
निरर्थकमिति। वाच्यम्। नामार्थयोरिव<br>
धात्वर्थनामार्थयोरभेदातिरिक्तसम्बन्धेनान्वयस्याव्युत्पन्नत्वात्तत्र<br>
तथान्वयासम्भवात् । स्तोकं पचतीत्यादौ स्तोकादेः धात्वर्थे<br>
पोकेऽन्वयातभेदातिरिक्तेति ध्येयम्। वैयाकरणमतं निराचष्टे<br>
देवदत्त इति। नाख्यातार्थत्वमिति। आख्यातस्य कर्त्रादौ<br>
शक्तिस्वीकारेऽनन्तकृत्यादेः शक्यतावच्छेदकत्वमङ्गीकर्तव्यम्।<br>
कृत्यादौ शक्तिस्वीकारे तु कृतित्वादिजातेः शक्यतावच्छेदकत्वात्<br>
लाघवमिति भावः। तद्गतैकत्वादीनामेवेति। आख्यातार्थत्वमिति<br>
पूर्वेणान्वयः। आदिना कृत्यादिपरिग्रहः। ननु तर्हि कर्तृकर्मणोः<br>
कथं लाभ इत्यत आह  तयोरिति। आक्षेपादेवेति। परमतेन्<br>
स्वमते तु प्रथमन्तपदेनैव तल्लाभात् ।ऽदेवदत्तः तण्डुलं पचतिऽ<br>
इत्यत्रऽतण्डुलकर्मकपाकानुकूलकृतिमान् देवदत्तःऽ<br>
इत्यन्वयबोधः।ऽदेवदत्तेन पच्यते तण्डुलऽ इत्यत्र तु<br>
ऽदेवदत्तसमवेतकृतिजन्यपाककर्मीभूतस्तण्डुलःऽ इति शाब्दबोधः।<br>
न चऽदेवदत्तः पचतिऽ इत्यत्र तृतीया,ऽतण्डुलः पच्यतेऽ इत्यत्र<br>
च द्वितीया स्यात् । तत्र कर्तृकर्मणोः आख्यातेनानभिधानादिति<br>
वाच्यम्। अनभिहिते कर्तृत्वे तृतीयायाः तादृशे च कर्मत्वे<br>
द्वितीयाया विधानेनादोषादिति ध्येयम्।</p>
<p>{बालप्रिया}</p>
<p>यो यत्रेति। यः<br>
पुरुषः यत्र यागादौ प्रवर्तते स पुरुषः<br>
कृतिसाध्यत्वैष्टसाधनत्वप्रकारकयागविशेष्यकज्ञानवानित्येवंरूपात्<br>
लोकव्यवहारात्यागादिक्रियायामेव लिङा<br>
कृतिसाध्यत्क्मिष्टसाधनत्वं चावगम्यत इत्यर्थः। व्यवहारपरतया<br>
व्युत्पत्तिपदं व्याख्याय, नियमपरतया व्युत्पत्तिपदं व्याचक्षाणानां<br>
नव्यानां मतमाह  नव्याः पनुरिति। तच्च सङ्केतसम्बन्धेनेति।<br>
आख्यातपदस्य यत्र तिबादौ पाणिन्यादीनामिच्छाविशेषात्मकः<br>
सङ्केतोऽस्ति स तिबादिः सङ्केतसम्बन्धेन आख्यातपदवान्।<br>
आख्यातपदवत्त्वं</p>
<p>तिबादिनिष्ठम्। तत्<br>
शक्ततावच्छेदकमित्यर्थः। यथा तिबादिषु अष्टादशसु आख्यातपदस्य<br>
पाणिनेरन्यस्य वा सङ्केतः तथा शब्दान्तरसङ्केतस्यापि<br>
अन्यपुरुषीयस्य सम्भवात्तत्तच्छब्दवत्त्वस्यापि विनिगमनाविरहेण<br>
शक्ततावच्छेदकत्वं स्यादित्यालोच्य नवीनाः तिप्त्वादिकमेव<br>
कृतिशक्ततावच्छेदकमित्याहुः। तन्मतमाह  तिप्त्वादिकमेवेति। अत्र<br>
&lsquo;तिबोदेरेव यत्र वाचकताग्रहः तदनुरोधेन<br>
पचतीत्याद्यानुपूर्वीज्ञानस्य तिबादिजन्योपस्थितिसहकारेण<br>
शाब्दबोधोपधायकताकल्पनस्य आवश्यकतया तिबादेरेव ताद्रूप्येण<br>
शक्तताकल्पनायाः उचितत्वम्&rsquo;इति व्युत्पत्तिवादग्रन्थोऽनुसन्धेयः।<br>
कर्त्रर्थकत्वापेक्षया यत्नार्थकत्वे शक्यतावच्छेदकलाघवमस्तीति<br>
सूचनाय कृतित्वावच्छिन्नवाचकत्वमित्युक्तम्। दीपिकायां पचति<br>
पाकं करोतीति। तत्समानार्थकपदान्तरेण तदर्थकथनं विवरणम्।<br>
ऽपचतिऽ इति विवरणीयपदे पच्ति इति भागद्वयमस्ति।ऽपाकं<br>
करोतिऽ इति विवरणवाक्येऽपाकम्ऽ इत्यनेन धातोः<br>
विवरणम्,ऽकरोतिऽ इत्यनेनऽतिऽ इत्याख्यातस्य विवरणम्।<br>
यत्नः कृधातोरर्थः। तथा च करोतिना विवरणाताख्यातस्य<br>
यत्नार्थकत्वम्। एवंऽकिं करोतिऽ इति प्रश्नस्य पचति इत्युत्तरं<br>
दीयत् तत्र प्रश्नवाक्ये किं शब्दस्य जिज्ञासाविषयधर्मावच्छिन्नोर्ऽथः।<br>
द्वितीयायाः विषयत्वमर्थः। तत्राधेयतासम्बन्धेन किम्पदार्थस्यान्वयः।<br>
विषयत्वस्य निरूपकतासम्बन्धेन कृतावन्वयः। तथा च<br>
जिज्ञासाविषयधर्मवच्छिन्ननिष्ठविषयतानिरूपककृतिरिति बोधो<br>
जायत्ऽपचतिऽ इति वाक्येन पाकनिष्ठविषयतानिरूपककृतिरिति<br>
बोधो भवति। तथा च जिज्ञासितधर्मावच्छिन्नविषयककृतिवाचकस्य<br>
प्रश्नस्य विशेषधर्मावच्छिन्नविषयकयत्नवाचकशब्द एवोत्तरं<br>
भवितुमर्हतीति आख्यातस्य यत्नवाचकत्वमिति भावः। प्रकाशिकायाम्<br>
जिज्ञासितसम्बन्धबोधकमिति।<br>
जिज्ञासाविषयधर्मावच्छिन्नप्रतियोगिकविषयत्वरूपसम्बन्धबोधकमित्यर्थः।<br>
पाकसम्बन्धबोधकत्व इति। पाकविषयकत्वबोधकत्व इत्यर्थः।<br>
तन्निवर्तकत्वमिति। जिज्ञासानिवर्तकत्वमित्यर्थः।<br>
कृतिबोधकत्वासम्भवादिति। अचेतने रथे<br>
यत्नरूपकृतेर्बाधितत्वादिति भावः। ननु रथो गच्छतीत्यादौ<br>
आख्यातस्यानुकूलव्यापारे लक्षणेत्युक्तिर्न युक्ता। अनुकूलत्वस्य<br>
संसर्गतया भानसम्भवेन तदंशे शब्दवृत्तेरनावश्यकत्वात्<br>
व्यापारमात्रे लक्षणायाः वक्तुमुचितत्वादित्याशङ्क्य दीपिकाया अपि<br>
तथैव तात्पर्यमित्याह  व्यापारे अनुकूलत्वोत्कीर्तनमिति। नव्याः<br>
पुनरिति। दीघितिकारादयः इत्यर्थः। मणिकृन्मतमाशङ्कते  न<br>
चाश्रयतासम्बन्धेनैवेति। अव्युत्पन्नत्वादिति। अन्यथाऽचैत्रः पच्यतेऽ<br>
इत्यत्र धात्वर्थपाकस्य कर्तृतासम्बन्धेन चैत्रे, तण्डुलः<br>
पचतीत्यादौ कर्मतासम्बन्धेन तण्डुलस्य धात्वर्थे<br>
पाकेऽन्वयापत्तरिति भावः।</p>
<p>वैयाकरणमतमिति।<br>
ऽदेवदत्तः तण्डुलं पचतिऽ इत्यत्र तण्डुलपदोत्तरद्वितीयायाः कर्म<br>
अर्थः तत्राभेदेन तण्डुलस्यान्वयः। कर्मणः<br>
स्वनिंष्ठकर्मतानिरूपकत्वसम्बन्धेन धात्वर्थे पाकेऽन्वयः।ऽपचतिऽ<br>
इत्यत्र तिपः कर्ता अर्थः। तत्र देवदत्तस्याभेदेनान्वयः। कर्तुः<br>
धात्वर्थपाके स्वनिष्ठकर्तृतानिरूपकत्वसम्बन्धेनान्वयः। तथा च<br>
देवदत्ताभिन्नकर्तृकः तण्डुलाभिन्नकर्मकः पाकः इति<br>
धात्वर्थमुख्यविशेष्यको बोधः। देवदत्तेन पच्यते तण्डुलः इत्यत्र<br>
तृतीयायाः कर्ता अर्थः। तत्र देवदत्तस्य अभेदेनान्वयः, कर्तुश्च<br>
पाकेऽन्वयः। आख्यातस्य कर्म अर्थः तत्र तण्डुलस्याभेदेन कर्मणश्च<br>
धात्वर्थेऽन्वयः। देवदत्ताभिन्नकर्तृकः तण्डुलाभिन्नकर्मकः पाक इति<br>
शाब्दबोधः।</p>
<p>नैयायिकमते तु<br>
देवदत्तः तण्डुलं पचति इत्यत्र द्वितीयायाः कर्मत्वमर्थः।<br>
तत्राधेयतासम्बन्धेन तण्डुलस्यान्वयः। कर्मत्वस्य निरूपकतासम्बन्धेन<br>
धात्वर्थे पाकेऽन्वयः। आख्यातस्य कृतिरर्थः। तत्रानुकूलतासम्बन्धेन<br>
धात्वर्थपाकस्यान्वयः। कृतेराश्रयतासम्बन्धेन देवदत्तेऽन्वय इति<br>
तण्डुलनिष्ठकर्मतानिरूपकपाकानुकूलकृतिमान् देवदत्त इति<br>
प्रथमान्तार्थमुख्यविशेष्यको बोधः। देवदत्तेन पच्यते तण्डुल<br>
इत्यत्र तृतीयायाः कृतिरर्थः। तत्र देवदत्तस्य समवायेनान्वयः।<br>
कृतेर्जन्यतासम्बन्धेन धात्वर्थपाकेऽन्वयः। आख्यातस्य कर्मत्वमर्थः।<br>
तत्र निरूपितत्वसम्बन्धेन पाकस्यान्वयः। कर्मत्वस्याश्रयतासम्बन्धेन<br>
प्रथमान्तार्थे तण्डुलेऽन्वय इति<br>
देवदत्तसमेवतकृतिजन्यपाकनिरूपितकर्मतावान् तण्डुल इति<br>
बोधः।</p>
<p>भाट्टमीमांसकानां<br>
मते देवदत्तः ओदनं पचति इत्यत्राख्यातस्य कृतिरूपा भावना<br>
अर्थः। ओदनपदोत्तरद्वितीयायाः अखण्डोपाधिरूपं कर्मत्वमर्थः।<br>
तत्राधेयतासम्बन्धेन तण्डुलस्यान्वयः। कर्मत्वस्य<br>
स्वनिरूपकधात्वर्थपाकानुकूलत्वसम्बन्धेन आख्यातार्थकृतावन्वयः।<br>
देवदत्तस्यापि तत्रैवान्वयः। धात्वर्थपाकस्य</p>
<p>करणत्वसम्बन्धेन<br>
कृतावन्वयः। स्वनिष्ठकरणतानिरूपकौदनोद्देश्यकत्वसम्बन्धेन<br>
पाकस्य कृतावन्वय इति पर्यवस्यति। तथा च देवदत्तसमवेता<br>
तण्डुलकर्मकपाकानुकूला पाककरणिका कृतिरिति बोधः। ऐतेषां<br>
मते आख्यातर्थकृतिः शाब्दबोधे मुख्यविशेष्यतया भासत् पाकस्य<br>
कृतौ करणत्वं च कृतिं प्रति उद्देश्यभूतौदनकरणत्वात् । यत्र तु<br>
द्वितीयान्तं विना पचति इत्येतावन्मात्रमुक्तं तत्र धात्वर्थपाकस्य<br>
कर्मतासम्बनधेन कृतावन्वयः। देवदत्तसमवेता पाककर्मिका<br>
कृतिरिति बोधः। चैत्रेण ओदनः पच्यते इत्यत्रापि तृतीयायाः<br>
कर्तृत्वमर्थः। तस्य स्वनिरूपकपाकानुकूलत्वसम्बन्धेन<br>
आख्यातार्थकृतावन्वयः। धात्वर्थस्य पाकस्य<br>
स्वकरणकौदनोद्देश्यकत्वसम्बन्धेन कृतावन्वयः। आख्यातस्य तत्र<br>
कर्मत्वं भावना चार्थः। कर्मत्वे ओदनस्यान्वयः। कर्मत्वस्य<br>
स्वनिरूपकपाकानुकूलत्वसम्बन्धेन भावनायामन्वयः। तथा च<br>
देवदत्तकर्तृकपाकानुकूला ओदनकर्मकपाकानुकूला<br>
पाककरणकौदनोद्देश्यिका भावेनति शाब्दबोध इति।</p>
<p>पूर्वेणान्वय इति।<br>
तथा च च कर्तृकर्मगता एकत्वादिसङ्ख्या कृतिः कालश्च आख्यातार्थः।<br>
अस्मिन्मते अनभिहिते इति सूत्रस्य<br>
कर्तृकर्मगतसङ्ख्यायामनभिहितायामित्यर्थः। अथ वा कर्तृत्वे<br>
कर्मत्वे चानभिहिते इत्यर्थः। नातः देवदत्तः पचति इत्यत्र<br>
देवदत्तपदोत्तरं तृतीयायाः, तण्डुलः पच्यते इत्यत्र<br>
तण्डुलपदोत्तरं द्वितीयाया वा अपत्तिः। अग्रे च स्पष्टमिदम्।<br>
कृत्यादिपरिग्रह इति। आदिना कालो गृह्यत् परमतेनेति।<br>
मीमांसकमतेनेत्यर्थः।ऽकर्ता चाक्षेपलभ्यःऽ इति न्यायप्रकाशादौ<br>
निरूपितत्वात् ।</p>
<p>{दीपिका}</p>
<p>{उपसर्गाणां<br>
द्योतकत्वम्}</p>
<p>प्रजयति इत्यादौ<br>
धातोरेव प्रकर्षे शक्तिः। उपसर्गाणां द्योतकत्वमेव, न तत्र शक्तिः।</p>
<p>{प्रकाशिका}</p>
<p>उपसर्गाणां<br>
वाचकत्वमतं निरस्यति प्रजयतीत्यादाविति। ननु धातुनैव<br>
प्रकर्षादेर्बोधे प्रशब्दादेर्वैयर्थ्यमत आह</p>
<p>उपसर्गाणामिति।<br>
द्योतकत्वम्  तात्पर्यग्राहकत्वम्। तेनऽइतरनिपातानाम्<br>
वाचकत्वम्ऽ इति सूचितम्। तथा हिएककारस्य<br>
अयोगव्यवच्छेदोर्ऽथःऽशङ्खः पाण्डुर एवऽ इत्यादौ,<br>
अन्ययोगव्यवच्छेदश्चऽपार्थ एव धनुर्धरऽ इत्यादौ इत्यादिकं<br>
बहुतरमूहनीयम्।</p>
<p>{बालप्रिया}</p>
<p>तात्पर्यग्राहकत्वम्<br>
यत्र प्र इति उपसर्गः धातुना सह उच्चार्यते तत्र धातोः प्रकर्षे<br>
तात्पर्यमिति ग्रहो भवति। अतः धातोरर्थविशेषे<br>
तात्पर्यग्रहजनकत्वमुपसर्गाणामिति भावः। इतरनिपातानामिति।<br>
उपसर्गातिरिक्तनिपातानामित्यर्थः। इत्यादिकं<br>
बहुतरमूहनीयमिति।ऽनीलं सरोजं भवत्येवऽ इत्यादौ<br>
एवकारस्य अत्यन्तायोगव्यवच्छेदोर्ऽथ इत्यूहनीयमित्यर्थः।</p>
<p>अत्रेदं बोध्यम्<br>
एवकारार्थस्त्रिविधःन्ययोगव्यवच्छेदः, अयोगव्यवच्छेदः,<br>
अत्यन्तायोगव्यवच्छेदश्चेति। विशेष्यसङ्गतैवकारस्य<br>
अन्ययोगव्यवच्छेदोर्ऽथः। यथा पार्थ एव धनुर्धर इत्यादौ<br>
पार्थान्यस्मिन् धनुर्धंरत्वयोगो व्यवच्छिद्यत् तत्र अन्यः, योगः,<br>
अभावश्चेति त्रयः एवकारस्य पृथक्शक्याः। अन्यशब्दार्थः भेदवान्।<br>
भेदे पार्थस्य प्रतियोगितासम्बन्धेनान्वयः। सम्बन्धरूपे योगे<br>
प्रकृते तादात्म्यात्मके प्रतियोगित्वेन धुनर्धंरस्यान्वयः।<br>
योगस्याभावे प्रतियोगित्वेनान्वयः। अभावस्य स्वरूपसम्बन्धेन<br>
अन्यस्मिन्नन्वयः। एवं धनुर्धरस्य अभेदसम्बन्धेन पार्थेऽन्वयः। तथा च<br>
पार्थप्रतियोगिकभेदवान् (पार्थान्यः)<br>
धनुर्धरप्रतियोगिकतादात्म्याभाववान् (धनुर्धरत्वाभाववान्)<br>
पार्थः धनुर्धराभिन्नश्चेति शाब्दबोधो जायत् पार्थस्य<br>
विशेष्यतया अन्यविशेषणतया च द्विर्भानम्। एवं धुनर्धरस्य<br>
एवकारार्थयोगविशेषणतया पार्थविशेषणतया च द्विर्भानम्।</p>
<p>विशेषणसङ्गतैवकारस्य अयोगव्यवच्छेदोर्ऽथः। यथा<br>
ऽशङ्खः पाण्डर एवऽ इत्यादौ शङ्खे पाण्डरायोगो व्यवच्छिद्यत्<br>
तत्रैवकारस्य योगाभावे अभावे च शक्तिः। सम्बन्धात्मके योगे<br>
पाण्डरस्य प्रतियोगितया अन्वयः। योगाभावस्य प्रतियोगितया<br>
अभावेऽन्वयः। अभावस्य स्वरूपसम्बन्धेन शङ्खेऽन्वयः। तथा च शङ्खः<br>
पाण्डरयोगाभावाभाववानिति शाब्दबोधः।</p>
<p>क्रियासङ्गतैवकारस्य<br>
अत्यन्तायोगव्यवच्छेदोर्ऽथः। यथाऽनीलं सरोजं भवत्येवऽ<br>
इत्यादौ सरोजे</p>
<p>नीलभवनात्यन्तायोगो व्यवच्छिद्यत् अत्यन्तत्वमभावश्च तत्र<br>
एवकारार्थः। अत्यन्तत्वं च व्यापकत्वम्। तच्च<br>
भेदप्रतियोगितानवच्छेदकत्वम्। भेदे<br>
सरोजस्याधेयतासम्बन्धेनान्वयः। भेदप्रतियोगितानवच्छेदकत्वस्य<br>
प्रतियोगितया</p>
<p>अभावेऽन्वयः। अभावस्य<br>
स्वरूपसम्बन्धेन अयोगेऽन्वयः। एवं नीलकर्तृकभवनस्य<br>
नीलत्वात्मकस्य अयोगैकदेशे योगे प्रतियोगित्वेनान्वयः। तथा च<br>
सरोजनिष्ठभेदप्रतियोगितानवच्छेदकत्वाभाववान्<br>
नीलत्वप्रतियोगिकसम्बन्धाभावः इति शाब्दबोधः।<br>
नीलत्वसम्बन्धाभावे सरोजत्वव्यापकत्वस्यासम्भवेन<br>
सरोजत्वव्यापकत्वविशिष्टायोगाभावस्य बोधयितुमशक्यत्वात्<br>
अयोगे सरोजत्वव्यापकत्वव्यवच्छेदबोधो वर्णित इति। अधिकम्<br>
दीधिकारीयैवकारार्थविवेचने<br>
जयरामन्यायपञ्चाननकृतपदार्थमालायां च द्रष्टव्यम्।</p>
<p>{दीपिका}</p>
<p>{पदार्थतत्त्वज्ञानस्य मोक्षहेतुत्वनिरूपणम्}</p>
<p>पदार्थज्ञानस्य<br>
परमप्रयोजनं मोक्षः। तथा हिऽआत्मा वारे द्रष्टव्यः श्रोतव्यो<br>
मन्तव्यो निदिध्यासितव्यःऽ इति श्रुत्या श्रवणादीनां<br>
आत्मसाक्षात्कारहेतुत्वबोधनात्श्रुत्ता देहादिविलक्षणात्मजाने<br>
सत्यप्यसम्भावनानिवृत्तेः युक्त्यनुसन्धानरूपमननसाध्यत्वात् ।<br>
मननोपयोगिपदार्थनिरूपणद्वारा शास्त्रस्यापि मोक्षोपयोगित्वम्।<br>
तदनन्तरं श्रुत्युपदिष्टयोगविधिना निदिध्यासने कृते तदनन्तरं<br>
देहादिंविलक्षणात्मसाक्षात्कारे सति देहादौ<br>
अहमित्यभिमानरूपमिथ्याज्ञाननाशे दोषाभावात्प्रवृत्त्यभावे<br>
धर्माधर्मयोरभावे जन्माभावे पूर्वधर्माधर्मयोरनुभवेन नाशे<br>
चरमदुःखध्वंसलक्षणमोक्षो जायत् ज्ञानमेव मोक्षसाधनम्।<br>
मिथ्याज्ञाननिवृत्तेर्ज्ञानमात्रसाध्यत्वात् ।ऽतमेवं<br>
विदित्वातिमृत्युमेति नान्यः पन्था विद्यतेऽयनायऽ इति श्रुत्या<br>
साधनान्तरनिषेधाच्च्</p>
<p>{प्रकाशिका}</p>
<p>प्रेक्षावत्प्रवृत्तये<br>
सकलकामनाविषयमुक्तिप्रयोजनकतां ग्रन्थस्य दर्शयति<br>
पदार्थज्ञानस्येति। पदार्थतत्त्वज्ञानस्येत्यर्थः।<br>
अन्येषामवान्तरप्रयोजनानामपि सद्भावादाह  परमेति।<br>
श्रुतेरयमर्थः  अरे मुमुक्षुणा आत्मा द्रष्टव्यः मुमुक्षोः<br>
आत्मदर्शनमिष्टसाधनमिति यावत् । आत्मदर्शनोपायं दर्शयति<br>
श्रोतव्य इत्यादिना। आर्थक्रमेण शाब्दक्रमः त्यक्तो भवति,<br>
ऽअग्निहोत्रं जुहोतिऽऽयावगूं पचतिऽ इत्यादिवत् ।<br>
असम्भावनानिवृत्तेरिति। अप्रामाण्यज्ञाननिवृत्तेरित्यर्थः।<br>
युक्त्यनुसन्धानेति। अयं भावः युक्तिभिरनुचिन्तनं मननम्। तच्च<br>
आत्मन इतरभिन्नत्वेनानुमानम्। तच्च<br>
भेदप्रतियोगीतरज्ञानसाध्यम्। तदर्थं सकलपदार्थनिरूपणमिति।<br>
मोक्षोपयोगित्वं विशदयति  तदनन्तरमिति।<br>
मननानन्तरमित्यर्थः।</p>
<p>{बालप्रिया}</p>
<p>सकलकामनाविषयेति। अपुनर्भवरूपत्वात्सर्वेषामपीष्टः यो<br>
मोक्षः तत्प्रयोजनकत्वमित्यर्थंः। यदपेक्षया अन्यत्प्रयोजनं न<br>
भवति तत्परमप्रयोजनम्। यदपेक्षया अन्यत्प्रयोजनं भवति<br>
ततवान्तरप्रयोजनम्। प्रयोजनान्तरासाधनत्वे सति प्रयोजनत्वं<br>
परमप्रयोजनत्वम्। प्रयोजनान्तरसाधनत्वे सति प्रयोजनत्वं<br>
अवान्तरप्रयोजनत्वम्। ननु&rsquo;आत्मा वा अरे</p>
<p>द्रष्टव्यः श्रोतव्यः&rsquo;इति<br>
श्रुतौ पाठक्रमानुसारेण दर्शनस्यैव श्रवणसाधनत्वमवगम्यते न तु<br>
श्रवणादेर्दर्शनसाधनत्वमित्याशङ्क्याह  आर्थक्रमेणेति।<br>
प्रयोजनवशेन यः क्रमः सः आर्थक्रमः। यथा अग्निहोत्रयवागूपाकयोः।<br>
अत्र हि यवाग्वाः होमप्रयोजनकत्वेन तत्पाकः प्रयोजनवशेन<br>
पूर्वमनुष्ठीयत् पदार्थबोधकवाक्यानां यः क्रमः सः पाठक्रमः।<br>
तेन च पदार्थानां कमः आश्रीयत् अप्रामाण्यज्ञाननिवृत्तेरिति।<br>
श्रुतिवावयजन्ये देहादिविलक्षणात्मविषयकशाब्दबोधात्मकश्रवणे<br>
अप्रामाण्यज्ञानस्य निवृत्तिः मननेन भवति। मननं चानु मित्यात्मकम्।<br>
आत्मा देहादिभिन्नः ज्ञानेच्छाद्याश्रयत्वात्यन्नैवं तन्नैवमिति<br>
व्यतिरेक्यनुमानप्रयोगो द्रष्टव्यः।<br>
भेदप्रतियोगीतरज्ञानसाध्यमिति।<br>
आत्मानुयोगिकभेदप्रतियोगिभूताः ये आत्मेतरपदार्थाः तद्विष<br>
यकज्ञानजन्यमनुमित्यात्मकं मननमित्यर्थः। तदर्थमिति। आत्मेतर<br>
पदार्थविषयकज्ञानोत्पादनार्थमित्यर्थः। प्रत्याहृत्यनिगृह्य,<br>
विषयसंयुक्तानि यथा न भवेयुस्तथा कृत्वेत्यर्थः। मनःप्रत्याहृत्य<br>
मनः इन्द्रियसंयुक्तं यथा न स्यात्तथा कृत्वा। साक्षात्कर्तव्ये<br>
आत्मनि मनसः प्रणिधानं स्थापनं योगः। विशेषदर्शनेनैवेति।<br>
रजतव्यावर्तकस्य शुक्तिगतस्यासाधारणधर्मस्य शुक्तित्वस्य<br>
दर्शनेनैवेत्यर्थः। तथा प्रकृतेऽपीति। आत्मगतस्य<br>
तदितरव्यावर्तकस्य धर्मस्य दर्शनेनैव देहादिभ्रमरूपं मिथ्याज्ञानं<br>
निवर्तते इत्यर्थः।</p>
<p>{। । ।}</p>
<p>{तर्कसङ्ग्रहः}</p>
<p>काणादन्यायमतयोर्बालव्युत्पत्तिसिद्धय्</p>
<p>अन्नम्भट्टेन विदुषा<br>
रचितस्तर्कसङ्ग्रहः॥</p>
<p>{ ॥ इत्.इ<br>
तर्कसङ्ग्रहः समाप्तः॥}</p>
<p>{। । ।}</p>
<p>{दीपिका}</p>
<p>{ज्ञानकर्मसमुच्चयवादनिरासः}</p>
<p>ननु<br>
ऽतत्प्राप्तिहेतुर्विज्ञानं कर्मचोक्तं महामुनेऽ इति कर्मणोऽपि<br>
मोक्षसाधनत्वस्मरणात्ज्ञानकर्मणोः समुच्चय इति चेत् न्</p>
<p>&lsquo;नित्यनैमित्तिकैरेव कुर्वाणो<br>
दुरितक्षयम्।</p>
<p>ज्ञानं च<br>
विमलीकुर्वन्नभ्यासेन च पाचयेत् ॥</p>
<p>अभ्यासाच्च<br>
क्वचिज्ज्ञानात्कैवल्यं लभते नरः&rsquo;॥</p>
<p>इत्यादिनां कर्मणो<br>
ज्ञानसाधनत्वप्रतिपादनात्ज्ञानद्वारैव कर्मणो मोक्षसाधनत्वं न<br>
साक्षात् । तस्मात्पदार्थतत्त्वज्ञानस्य मोक्षः परमप्रयोजनमिति सर्वं<br>
रमणीयम्।</p>
<p>{इति<br>
तर्कसङ्ग्रहदीपिका समाप्ता}</p>
<p>{। । ।}</p>
<p>{प्रकाशिका}</p>
<p>ऽकैवल्यं लभते<br>
नरःऽ इत्यादिनेति। आदिनाऽक्षीयन्ते चास्य कर्माणि तस्मिन् दृष्टे<br>
परावरेऽ इत्यादिश्रुतेःऽज्ञानाग्निः सर्वकर्माणि भस्मसात्कुरुते<br>
तथाऽ इत्यादिस्मृतेश्च सङ्ग्रहः। ज्ञानद्वारैवेति। अत्रायं क्रमः<br>
निष्कामनया भगवत्प्रीत्यर्थं कृतैः कर्मभिः<br>
दुरितक्षयरूपात्मशुद्धिर्भवति। ततो विषयेषु वैराग्यम्। ततः<br>
श्रवणादौ प्रवृत्तिः। ततः श्रवणादिक्रमेण तत्त्वज्ञानोत्पत्तौ<br>
पूर्वोक्तमिथ्याज्ञाननाशादिक्रमेण मोक्षनिष्पत्तिः। अधिकम्<br>
अस्मदीयचिन्तामणिदीधितिव्याख्यायामनुसन्धेयं<br>
तर्ककर्कशविचारचातुरीधुरीणैरिति।</p>
<p>कौण्डिन्यगोत्रसम्भूतो नीलकण्ठाख्यपण्डितः</p>
<p>कृतिमार्पिपदेतस्मै<br>
चन्द्रचूडाय मङ्गलम्॥</p>
<p>{इति प्रकाशिका<br>
समाप्ता}</p>
<p>{। । ।}</p>
<p>{बालप्रिया}</p>
<p>श्रीयन्ते चेति।<br>
परावरे परे अवरा यस्मात्तस्मिन् परमात्मनि साक्षात्कृते सति<br>
पुण्यपापरूपाणि कर्माणि नश्यन्तीत्यर्थः। ज्ञानाग्निरिति।<br>
ज्ञानरूपोऽग्निः सर्वाण्यपि पुण्यपापरूपाणि कर्माणि<br>
भस्मीकरोतीत्यर्थः।</p>
<p>दीपिकायाम्<br>
आत्मसाक्षात्कारे सतीत्यादि।&lsquo;दुःखजन्यप्रवृत्तिदोषः<br>
मिथ्याज्ञानानामुत्तरोत्तरापोय तदनन्तरापायादपवर्गः&rsquo;इति<br>
न्यायसूत्रमत्राभिसंहितम्। प्रथमतः अविच्छिन्नतैलधारावत्<br>
श्रवणमननसमानविषयकानवरतात्मानुसन्धानरूपे निदिध्यासने सति<br>
आत्मा देहादिभिन्नत्वेन साक्षात्क्रियत् अयं साक्षात्कार एव<br>
तत्त्वज्ञानमित्युच्यत् अनेन तत्त्वज्ञानेन देहादौ आत्माभेदभ्रमरूपं<br>
मिथ्याज्ञानं निवर्तत् तादृशदोषाणामनुत्पत्तौ रागद्वेषमोहरूपा<br>
दोषाः नोत्पद्यनत् तादृशदोषाणामनुत्पत्तौ विहितनिषिद्धकर्मसु<br>
प्रवृत्तिः न भवति। प्रवृत्त्यभावाच्च पुण्यपापरूपौ धर्मान्धर्मौ<br>
नोत्पद्येत् धर्माधर्मयोरनुत्पत्तौ च शरीरप्राणसंयोगरूपं जन्म<br>
आत्मनो</p>
<p>न भवति।<br>
जन्मान्तराभावे अस्मिन् जन्मनि प्रारब्धयोः पुण्यपापयोरनुभवेन<br>
विनाशे च चरमदुःखस्य ध्वंसरूपो मोक्षो भवति इति भावः।</p>
<p>तमेव विदित्वेति। तं<br>
परमात्मानं विदित्वैव ज्ञात्वैव पुमान्मृत्युं संसारमत्येति<br>
अतिक्रामति। आत्मतत्त्वज्ञानवानेव संसारनाशवान् भवतीत्यर्थः।<br>
अयनायमोक्षप्राप्तये अन्यः तत्त्वज्ञानादन्य पन्थाः उपायः न</p>
<p>वि।ते इत्यर्थः।<br>
साधनान्तरनिषेधादिति। आत्मतत्त्वज्ञानादन्यस्य साधनस्य<br>
निषेधादित्यर्थंः। तत्प्राप्तिहेतुरिति। मोक्षाप्राप्तेः तत्त्वज्ञानं<br>
भगवत्प्रीणनयागादिरूपं कर्म चोभयं साधनमित्यर्थः। समुच्चय<br>
इति। ज्ञानकर्मसमुदायः मोक्षसाधनम्। परस्परसहकारेण<br>
ज्ञानकर्मणोरूभयोः मोक्षसाधनत्वं न ज्ञानमात्रस्येत्यर्थंः। ज्ञानं च<br>
विमलीकुर्वन्निति। देहेन्द्रियादिविलक्षणात्मज्ञानं<br>
मननेनाप्रामाण्यज्ञानानास्कन्दितं कुर्वन्नित्यर्थः। अभ्यासेनेति।<br>
इन्द्रियनिग्रहपूर्वकासकृत्समरणरूपनिदिध्यासनेन पाचयेत्<br>
फलोन्मुखं कुर्यादित्यर्थः। प्रकाशिकायां तर्ककर्कशेति। तर्कमूलकः<br>
यः कर्कशः कठिनतरः विचारः विमर्शः तत्र या चातुरी चातुर्यं तया<br>
तत्र वा धुरिणैः समर्थैरित्यर्थः। विमर्शः तत्र या चातुरी चातुर्थं<br>
तया तत्र वा धुविणैः समर्थैरित्यर्थः। चन्द्रचूडाय मङ्गलमिति ।<br>
मङ्गलमिति समर्पणाक्रियाविशेषणम्। मङ्गलं यथा स्यात्तथा<br>
चन्द्रचूडाय समार्पयदित्यर्थः। यथा ईश्वरार्पणबुद्ध्या क्रियमाणं<br>
यागदानादि मङ्गकलरं तथा तत्त्वज्ञानद्वारा सकलोज्जीवकस्नपय<br>
ग्रन्थस्य ईश्वराय समर्पणमपि स्वस्य परेषां च मङ्गलकरमिति<br>
भावः॥</p>
<p>निरञ्जनाञ्जनाद्रीशरीनिवासकृपाबलात्</p>
<p>सदाचार्यकटाक्षाच्च<br>
व्याख्येयं समपूर्यत् ।</p>
<p>प्रौढविद्वन्मनस्तुष्टिं<br>
व्याख्यैषा जनयेन्न वा।</p>
<p>बालानां तु मनः<br>
प्रीतिं परामावक्ष्यति ध्रुवम्॥</p>
<p>{इति<br>
श्रीकृष्णताताचार्यात्मजस्य श्रीदेवनाथताताचार्यकटाक्षलब्ध}</p>
<p>{सामान्यविशेषशास्त्रविज्ञानस्य चतुश्शास्त्रशिरोमणेः}</p>
<p>{विद्यावारिधेः<br>
नावल्पाकम्  शठकोपरामानुज}</p>
<p>{ताताचार्यस्य<br>
कृतिषु प्रकाशिकाव्याख्या}</p>
<p>{बालप्रिया<br>
समाप्ता}</p>
<p>{। । ।}</p>
<p>{॥<br>
श्रीगुरुचरणारविन्दाभ्यां नमः॥}</p>
<p>{॥<br>
प्रकाशिकाव्याख्या प्रसारणा॥}</p>
<p>{मङ्गलवादः}</p>
<p>[पृ.१]<br>
निधायेत्यादिश्लोकस्यायं वाक्यार्थः।<br>
तथा हि  हृदि इत्यत्र सप्तम्याः निरूपितत्वमर्थः। तस्य च<br>
वृत्तित्वप्रकारकाहार्यज्ञानरूपनिपूर्वकधाधात्वर्थघटकवृत्तित्वेऽन्वयः।<br>
[१] विश्वेशमित्यत्र निरूपकतया ज्ञानान्वयि आश्रयतया तदन्वयि वा<br>
विशेष्यत्वं विशेष्यित्वं वार्ऽथः। प्रकृत्यर्थस्य विशेष्यत्वे आधेयतया<br>
विशेष्यित्वे वा निरूपितत्वसम्बन्धेनान्वयः। ल्यपः<br>
समानकर्तृकत्वसहितोत्तरकालीनत्वपरत्वात्ल्यपप्रत्ययस्य<br>
ध्वंसोर्ऽथः। तत्र प्रकृत्यर्थस्य प्रतियोगितयान्वयः। ध्वंसस्य च<br>
स्वप्रतियोगिसमानकर्तृकत्वस्वाधिकरणकालवृत्तित्वोभयसम्बन्धेन<br>
क्रियत इत्यत्र कृधात्वर्थकृतावन्वयः। [१] गुरुवन्दनमित्यत्र</p>
<p>स्वोच्चारयितृतावच्छेदकैककालीनोभयावृत्तिजातित्वोपलक्षितजातियुक्तशरीरावच्छिन्नचेतननिष्ठापकर्षावधित्वप्रकारक</p>
<p>बोधानुकूलतादृशचेतनकर्तृको व्यापारो वन्दनम्।<br>
गुरुपदस्य समासान्तर्गततया लुप्तषष्ठीकस्य<br>
विशेष्यतानिरूपितोर्ऽथः। तस्य चाभेदसम्बन्धेन प्रकारतायामन्वयः।<br>
प्रकृत्यर्थस्याधेयतया विशेष्यत्वेऽन्वयः।<br>
विपूर्वकधाधात्वर्थकृत्यन्वितं विधेयत्वं विधेयित्वं वा<br>
द्वितीयार्थः। अत्रापि ल्यपः पूर्ववदेवार्थः। [१] बालानामित्यत्र षष्ठ्याः बोधान्वयि समवेतत्वमर्थः। तत्र<br>
निरूपितत्वसम्बन्धेन प्रकृत्यर्थस्यान्वयः। [१] सुखबोधायेत्यत्र सुखं<br>
यथा स्यात्तथा बोधः। सुखश्चासौ बोधश्चेति समानाधिकरणसमासः।<br>
दीपिकायाम् [१] सूखेन बोध इति व्याख्यानम्<br>
अर्थप्रदर्शनमात्रपरम्। अन्यथा तृतीयासमासानुपपत्तेः। सुखशब्दश्च<br>
ऽभारापगमे सुखी संवृत्तोऽहम्ऽ इतिवत्दुःखाभावे उपचर्यत्<br>
स चेह धर्मिपरः। बोधायेत्यत्रऽएधानाहर्तुं व्रजतिऽ इत्यर्थे<br>
ऽएधेभ्यो व्रजतिऽ इतिवत्ऽबोधं जनयितुं क्रियतऽ इत्यर्थे<br>
ऽबोधाय क्रियतऽ इति&rsquo;क्रियार्थोपपदस्य च कर्मणि स्थानिन&rsquo;इति<br>
सूत्रेण प्राप्ता चतुर्थी उत्पत्त्यनुकूलव्यापारविषयकेच्छां बोधयति।<br>
तस्याः स्वविषयसमानकर्तृकत्वस्वप्रयोज्येच्छाविषयत्वोभयसम्बन्धेन<br>
कृतावन्वयः। उत्पत्तौ च बोधान्वयः। आख्यातस्याधेयतया<br>
प्रकृत्यर्थान्वितो वर्तमानक्षणः, आश्रयतया</p>
<p>प्रथमान्तार्थान्वयि,<br>
विधेयत्वं चार्थः। विशिष्टबोधः स्पषटः दीपिकायाम् [१] विश्वेश्वरमिति।<br>
स्वनिष्ठकर्मासाधारणहेतुप्रयत्नवत्तवसम्बन्धेनाम्बासहितमूर्तिवि शिष्टाभिन्ननिखिलविद्योपदेशकर्त्रभिन्नविश्वेश्वरविशेष्यक</p>
<p>स्वापकर्षावधित्वप्रकारकज्ञानानुकूलस्वीयव्यापारध्वंसविशेषिततकर्सङ्ग्रहप्रतिपाद्यार्थविषयकज्ञानजनकाभिन्नबालसम</p>
<p>वेतानायासविशिष्टद्रव्यादिपदार्थविष्यकबोधनकाभिन्नव्याख्यान<br>
विधेयकवर्तमानकालीनकृतिमानहमिति बोधः।<br>
व्यापारध्वंसवैशिष्ट्यं च<br>
स्वप्रतियोगिसमानकर्तृकत्वस्वाधिकरणकालवृत्तित्वोभयसम्बन्धेन्</p>
<p>प्रकाशिकायाम् [२] वन्दे<br>
शिवमित्यादि। पूर्वार्धस्य<br>
उपदेष्ट्रभिन्नाम्बाविशिष्टाभिन्नदक्षिणामूर्तिशिवविशेष्यक<br>
स्वापकर्षावधित्वप्रकारकबोधानुकूलव्यापारानुकूलकृतिमानहमिति<br>
बोधः। [२] यद्वन्दनेनेत्याद्युत्तरार्थस्य<br>
यन्नमस्कारप्रयोज्यगुरुनिरूपितसादृश्यप्रतियोगिकसम्बन्धाश्रयो<br>
मन्दोऽपीति बोधः। अपिशब्दार्थः<br>
स्वसमभिव्याहृतपदार्थतावच्छेदकमन्दत्वादिविरोधः, स<br>
चैकक्षणावच्छेदेन एकाधिकरणावृत्तित्वं सादृश्यान्वयि।<br>
उपदेशश्चाज्ञातज्ञापनंे विषयताविशिष्टशब्दरूपम्। वैशिष्ट्यं<br>
स्निरूपकज्ञानजनकत्वस्वसामानाधिकरण्योभयसम्बन्धेन्<br>
सामानाधिकरण्यघटकचरमवृत्तित्वं<br>
स्वप्राक्कालावच्छिन्नज्ञानविषयत्वाभावसम्बन्धेन् ऽअस्यार्थस्योपदेशऽ<br>
इत्यादौ षष्ठ्यर्थ आधेयत्वम्। तस्य<br>
चोपददेशपदार्थघटकविषयतायामन्वय इति बोध्यम्।</p>
<p>दीपिकायाम् [१] चिकीर्षितस्येत्यादि। कृञ्धातोः कृतिरर्थः सनः इच्छा।<br>
निष्ठायाश्च<br>
कृतिनिष्ठविशेष्यतानिरूपितविषयतासम्बन्धावच्छिन्नप्रकारताश्रयोर्ऽथः।<br>
कृतेः विशेष्यतासम्बन्धेनेच्छायामन्वयः। तस्याश्च<br>
निरूपितत्वसम्बन्धेन प्रकारतायामन्वयः। सा च इच्छा<br>
ऽग्रन्थविषयककृतिर्भवतुऽ इत्याकारिका। [१] निर्विघ्नपरिसमाप्त्यर्थमित्यत्र निर्विघ्नं यथा यथा<br>
समाप्तिरिति विग्रहः। [२] निर्विघ्नपरिसमाप्तय इत्यत्र तु<br>
पूर्ववदुत्पादकव्यापारेच्छैव चतुर्थ्यर्थः। व्यापारश्च<br>
प्रतिभादिरूपः। समाप्तिश्च चरमवर्णघ्वंसः तदन्वितषष्ट्यर्थः<br>
ग्रन्थस्येत्यत्र सम्बन्धः स्वघटकचरमवर्णप्रतियोगित्वरूपः।<br>
एतत्तत्त्वमस्मद्विरचितसमाप्ति [विचारे] द्रष्टव्यम्।</p>
<p>[१] शिष्यशिक्षायै  शिष्यान्<br>
शिक्षयितुमित्यर्थः।ऽतुमर्थाच्च भाववचनात्ऽ इति सुत्रण चतुर्थी।<br>
ऽपक्तुं व्रजतिऽ इत्यर्थेऽपाकाय व्रजतिऽ इत्यादिवत् । तत्रेच्छैव<br>
चतुर्थ्यर्थः। तस्याश्च<br>
स्वविषयसमानकर्तृकत्वस्वप्रयोज्येच्छज्ञविषयत्वोभयसम्बन्धेन<br>
निबन्धपदार्थज्ञानजनकशब्दरूपबिन्धनेऽन्वयः।ऽशिष्या अप्येवं<br>
कुर्युःऽ इत्याकारकानुग्रहरूपेच्छैव शिक्षापदार्थः। तत्र शिष्याणां<br>
विशेष्यतासम्बन्धेनान्वयः।ऽअवश्यकर्तव्यत्वप्रकारकज्ञानं शिक्षाऽ<br>
इति तु अस्मद्दिनकरटिष्पण्यामतिविस्तरेण निरस्तम्। क्तप्रत्ययस्य<br>
विशेष्यतानिरूपितविषयतासम्बन्धावच्छिन्नप्रकारताश्रयोर्ऽथः।<br>
धात्वर्थः आद्यकृतिः। कृतावद्यत्वं च ध्वंसविशिष्टान्यत्वपर्यवसितम्।<br>
वैशिष्ट्यं स्वोत्तरत्वस्वप्रतियोगिकृतिविशिष्टत्वोभयसम्बन्धेन्<br>
कृतिवैशिष्ट्यं<br>
स्वसामानाधिकरण्यस्वविषयग्रन्थविषयकत्वोभयसम्बन्धेन्  अत्र<br>
मङ्गलतदुपनिबन्धनयोः फलदर्शनात्ऽतयोराचरणे<br>
तत्तद्धर्मिकेष्टविशेषसाधनताभ्रमप्रयुक्ते मङ्गलाचरणरूपत्वात्,<br>
भ्रान्तपुरुषीयजलताडनाद्याचरणवत्ऽ इत्यनुमानं निरस्तम्।</p>
<p>यत्तु<br>
ऽमङ्गलादिकमनुष्ठेयं निष्फलत्वात्ऽ इत्यनुमानप्रदर्शनम्<br>
तत्तुच्छम्। भ्रान्तपुरुषीयानुष्ठानविषयतया बाधापत्तेः।<br>
इष्टसाधनत्वप्रमाधीन१ कृतिविशिष्टत्वाभावसाधनेऽपि कृतौ</p>
<p>१.<br>
कृतिविशिष्टत्वाभावेति। कृतिविशिष्टत्वं च विषयतासम्बन्धेन्</p>
<p>प्रमाधीनत्वाभाव एव<br>
पर्यवसानेन तदपेक्षया अस्मदुक्तस्यैव युक्तत्वात् । यदपि<br>
ऽमङ्गलाद्याचरणं पापजनकम्ऽ इत्युनमानं तदपि हेयम्।<br>
व्यापारस्य निष्फलत्वे तदाचरणफलासिद्श्या अभ्रान्तानां<br>
फलविशेषसाधनताज्ञानादेव प्रवृत्त्युपपत्तौ तदाचरणेन<br>
पापोत्पत्तिकल्पने प्रमाणाभावात् । यद्यपि प्रतिज्ञायां न<br>
कुर्यादित्यस्यापि<br>
इष्टसाधनताज्ञानाभावाधीनाभ्रान्तपुरुषीयप्रवृत्त्यभावानुवादित्वात्,<br>
प्राप्तार्थेऽपिऽभुञ्जतेऽ इत्यादौ विधिप्रययदर्शनात्, कृतेः<br>
ऽकरोमिऽ,ऽक्रियतेऽ,ऽकुर्वऽ इत्यादिरूपाया निष्फलत्वात्<br>
तदाचरणमयुक्तमिति शङ्का सम्भवति, तथापि तस्याः<br>
शिष्यावधानफलकत्वात्न दोषः। अत एवऽशिष्यावधानाय<br>
प्रतिजानीतऽ इत्यादिलेखनं ग्रन्थकृतां तत्र तत्र</p>
<p>सङ्गच्छत् अवधानं<br>
च मनसो विक्षेपराहित्यं विजातीयमनोयोग इति यावत् ।<br>
चतुर्थ्यर्थः उत्पत्त्यनुकूलव्यापारेच्छा। अन्यत्पूर्ववत् । स च<br>
व्यापारःऽमया प्रतिज्ञा कृता, भवद्भिस्सावधानेन भवितव्यम्ऽ<br>
इति शिष्यान् प्रति गुरोः शब्दप्रयोगः। [२] स्वग्रन्थस्य इतरग्रन्थनेत्यादि।<br>
स्वग्रन्थविशेष्यकेतरग्रन्थजन्यप्रयोजनजनकत्वाभावप्रकारकज्ञानजनकशब्दानुकलूकृतिमानित्यन्वयबोधः।</p>
<p>दीपिकायाम् [१] मङ्गलस्य समाप्तिसाधनत्वं नास्तीति। मङ्गलं<br>
समाप्तिसाधनत्वाभाववदित्यर्थः। तादृशसाधनत्वाभावो<br>
मङ्गलवृत्तिरिति वा।</p>
<p>[१] अन्वयव्यतिरेकाभ्यां व्यभिचारादिति।<br>
अन्वयव्यभिचारश्च कारणसत्त्वेऽपि कार्यानुत्पत्तिरूपः, तन्निष्टकर्षश्च<br>
१ वावच्छिन्नव्याप्यतानवच्छेदककारणतावच्छेदकावच्छिन्नकारणकूटवन्निष्ठाभावीयकार्यताव<br>
च्छेदकसम्बन्धावच्छिन्नप्रतियोगितावच्छेदककार्यतावच्छेदककत्वम्,</p>
<p>१. स्वावच्छिन्नेत्यादि।<br>
स्वपदेन यद्धर्मावच्छिन्नसत्त्वेऽपि कार्यं न जायते तद्ग्राह्यम्। तच्च<br>
कपालाकाशसंयोगत्वं तदवच्छिन्नव्याप्यतावच्छेदकं<br>
कपालद्वयसंयोगत्वं व्याप्यतानवच्छेदकं यत्कारणतावच्छेदकं<br>
दण्डत्वादि तदवच्छिन्नकारणकूटवति कपालद्वयसंयोगशून्ये प्रदेशे<br>
वर्तते यः घटाभावः तत्प्रतियोगितावच्छेदकघटत्वकत्वस्य<br>
कलालकाशसंयोगत्वे सत्त्वात्तद्वतः कपालकाशसंयोगस्य<br>
अन्वयव्यभिचारित्वमत्र कारणतावच्छेदके<br>
व्याप्यतानवच्छेदकान्तानुपादाने<br>
कपालाकाशसंयोगस्यान्वयव्यभिचारित्वं न निर्वहति।<br>
अतस्तुदपादानम्।</p>
<p>कार्यतावच्छेदकनिरूपिततादृशावच्छेदकसम्बन्धावच्छेदकत्वाभिमतधर्मवत्त्वम्।<br>
व्यतिरेकव्यभिचारश्च कारणाभावेऽपि कार्योत्पत्तिरूपः।<br>
कार्यतावच्छेदकसम्बन्धेन<br>
कार्यतावच्छेदकावच्छिन्नाधिकरणविशिष्टकारणतावच्छेदकवत्त्वम्।<br>
वैशिष्ट्यं१ वनिष्ठाभावीयकारणतावच्छेदकसम्बन्धावच्छिन्नप्रतियोगितावच्छेदकत्वस्वावच्छिन्नव्याप्यतानवच्छेदक</p>
<p>यावदवच्छिन्नाधिकरणकूटवत्त्वसम्बन्धावच्छिन्नाधेयत्वोभायसम्बन्धेन्<br>
तादृशकूटवत्त्वं च<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नस्वनि ष्ठावच्छेदकताक<br>
प्रतियोगिताकभेदवत्त्वसम्बन्धेन स्वविशिष्टत्वपर्यवसितम्।<br>
स्वाधिकरणता<br>
स्वविशिष्टकरणतावच्छेदकधर्मावच्छिन्ननिरूपिताधिकरणतात्वसम्बन्धेन्<br>
स्ववैशिष्ट्यं<br>
स्वावच्छिन्नव्याप्यतावच्छेदकत्वसम्बन्धावच्छिन्नत्वस्वनिष्ठावच्छेदकताकप्रतियोगिताकभेदवत्त्वसम्बन्धेन्</p>
<p>प्रतियोगितावच्छेदकता चाधेयतासम्बन्धेन्<br>
तादृशाधेयताशून्यकारणतावच्छेदकधर्मवत्त्वमन्वयसहचारः।<br>
निरुक्तोभयसम्बन्धेन कार्याधिकरणविशिष्टान्यकारणतावच्छेदकवत्त्वं<br>
व्यतिरेकसहचारः।<br>
अन्वयव्यभिचारग्रस्तकपालाकाशसंयोगवारणायान्वयसहचारग्रहः<br>
कारणताग्रहहेतुः। व्यतिरेकव्यभिचारग्रस्तरासभादिवारणाय<br>
व्यतिरेकसहचारग्रहः तथा। २ यभिचार ग्रहौ च क्रमेण<br>
सहचारग्रहप्रतिबन्धकौ।</p>
<p>प्रकाशिकायाम् [३] अतो<br>
न व्यभिचार इत्यनेनान्वय इति। अतो न व्यभिचार<br>
इत्युत्तरवाक्येनान्वय इत्यर्थः। विघ्नान्यूनसङ्ख्याकत्वस्य<br>
कारणतावच्छेदकत्वे गौरवमभिसन्धान कल्पान्तरमाह<br>
बलवत्तरस्येति।</p>
<p>१.स्वनिष्ठाभावीयेत्यादि। प्रथमस्वपदं<br>
कार्यतावच्छेदकावच्छिन्नाधिकरणपरम्। द्वितीयस्वपदं<br>
कारणतावच्छेदकपरम्। एवमुपरितनस्वपदानि<br>
कारणतावच्छेदकधर्मपराणि।</p>
<p>२.<br>
व्यभिचारग्रहौचेति। अन्वयव्यभिचारग्रहः<br>
अन्वयसहचारग्रहप्रतिबन्धकः, व्यतिरेकव्यभिचारग्रहः<br>
व्यतिरेकसहचारग्रहप्रतिबन्धक इत्यर्थः।</p>
<p>विघ्नध्वंसद्वारेति।<br>
स्वजन्यविघ्नध्वंससम्बन्धेनेत्यर्थः। एवमग्रेऽपि। अत एव<br>
विघ्नबहुत्वेऽपि यत्र बलवत्तरमेकं मङ्गलं वर्तन्ते तत्रापि<br>
समाप्तिर्भवति। बलवत्तरत्वं च वैजात्यविशेषः।</p>
<p>[३] आहुः इत्यस्वरस्सूचितः। तद्बीजन्तु<br>
ऽसकृदुच्चरितः शब्दः सकृदेवार्थं गमयतिऽ इति न्यायातत<br>
इत्यादिपदानामावृत्तानामर्थद्वयबोधकत्वानुपपत्तिरेव् ननु<br>
शिष्टाचारानुमितश्रुतिबोधिकर्तव्यताकमित्यनेन</p>
<p>शिष्टाचारस्य<br>
मङ्गलकर्तव्यताबोधकश्रुत्यनुमापकत्वं लभ्यत् तच्च नोम्पपद्यत्<br>
शिष्टाचारमात्रस्य<br>
श्रुतिबोधिताप्रवृत्तप्रवृत्तिविषयत्वलक्षणकर्तव्यतारहितभोजनसाधारणत्वात् ।<br>
ऽस्नात्वा भुञ्जीतऽ इत्यादिः तत्कर्तव्यताबोधिकेति वाच्यम्। तस्याः<br>
भोजने स्नानोत्तरकालीनतामात्रविधानपरत्वात् । भोजनस्य<br>
रागप्राप्ततया तद्विधिपरत्वासम्भवात् ।ऽअप्राप्ते हि शास्त्रमथवत्ऽ<br>
इति न्यायेनेत्याशयेन शङ्कते  [१] ननु मङ्गलस्य कर्तव्यत्व<br>
इति। कर्तवयत्वे कृतिविधेयत्व् किं शब्दः क्षेप् तथा च<br>
मङ्गलकर्तव्यताप्रमितिकरणं न किमपीत्यर्थः।<br>
शिष्टाचारस्योक्तयुक्त्या श्रुत्यनुमापकत्वासम्भवातिति भावः।<br>
यत्तु कर्तव्यत्वं कृतिविधेयताप्रयोजकत्वमित्यर्थः इति,<br>
तदपहास्यम्। विषयतात्मकगौणकर्मार्थकस्य तव्यादिप्रत्ययस्य<br>
विषयताप्रयोजकधर्मवदर्थकतायां प्रमाणाभावात् । अन्यथा<br>
बोद्धव्यशब्दादावपि तथा प्रसङ्गात् । अत एव [३] मङ्गलस्य श्रुतिबोधितकर्तव्यताकत्वं व्यवस्थापयितुं<br>
शङ्कत इत्यवतरणिकादानमपि सङ्गच्छत्<br>
अप्रामाण्यज्ञानानास्कन्दितनिश्चयानुकूलसमीचीनयुक्तिकथनं<br>
व्यवस्थापनम्। तुमुनः इच्छैवार्थः। तस्य<br>
१ वविषयसमानकर्तृकत्वस्वप्रयोज्येच्छाविषयत्वोभयसम्बन्धेन<br>
शङ्कायामन्वयः।</p>
<p>१. स्वविषयेत्यादि।<br>
स्वं व्ववस्थापनेच्छा तद्विषयः व्यवस्थापनं तत्समानकर्तृकत्वं<br>
शङ्कायाम्, तथा स्वं व्यवस्थापनेच्छा तत्प्रयोज्या<br>
शङ्गाविषयकेच्छा तद्विषयत्वं च शङ्कायाम्। मङ्गलस्य<br>
श्रुतिबोधितकर्तव्यताकत्वं व्यवस्थापयेयमितीच्छया पूर्वपक्षं<br>
कुर्यामिति पूर्वपक्षेच्छा जायत इति भावः।</p>
<p>दीपिकायां समाधत्ते<br>
[१] शिष्टेत्यादि। हेतुसाध्यादिप्रदर्शनपूर्वकमनुमानस्वरूपं<br>
विवृणोति  [१] तथाहीत्यलौकिकाविगीतशिष्टाचारविषयत्वादिति।<br>
अत्रालौकिकत्वसमानाधिकरणाविगीतत्वसमानाधिकरणशिष्टाचारविषयत्वादित्याशयः।<br>
कर्मधारयोपरि श्रूयमाणभावप्रत्ययस्य<br>
पूर्वपदार्थतावच्छेदकसमानाधिकरणोत्तरपदार्थतावच्छेदकबोधकत्वव्युत्पत्तेः।<br>
ननु शिष्टाचारानुमितश्रुतेरित्यत्र<br>
शिष्टसमवेतकृतिविषयकपरामर्शजन्यानुमितिविधेयत्वं श्रुतौ<br>
बोधितं न सङ्घटत्ऽमङ्गलं श्रुतिबोधितकर्तव्यताकम्ऽ<br>
इत्यनुमितिविधेयत्वस्य श्रुतिबोधितकर्तव्यताकत्व एव सत्त्वात् ।<br>
श्रुतेश्च १ अदवच्छेदककोटिप्रविष्टत्वात् । विधेयकोटिप्रविष्टत्वेऽपि<br>
विधेयत्वं न स्वीकर्तुं शक्यम्। तथा सति वह्नित्वमनुमितमिति<br>
व्यवहारप्रसङ्गातित्याशङ्कायां श्रुतेर्विधेयत्वमुपपादयति<br>
[३] अत्रायमाशय इत्यादिना। अनुमितेः पूर्वमसिद्धत्वादिति।<br>
अनुमितिप्राक्कालीनज्ञानविषयतानवच्छेदकत्वादित्यर्थः। तेन<br>
परामर्शविषयत्वेऽपि महानसीयवह्न्यादेः न विधेयतानुपपत्तिः। अत्र<br>
च मङ्गलकर्तव्यताबोन्धकश्रुतिरूपविशेषस्तु पक्षे<br>
साध्यसम्बन्धसिद्धिमात्रेणैव सम्भवति। पर्वतो वह्निमानित्यादौ<br>
पर्वतीयवह्न्यादिवदित्यवधेयम्।</p>
<p>ननु [१] शिष्टाचारनुमितरुतेरेवेति दीपिकावाक्यस्थेनैवकारेण<br>
तादृशश्रुत्यतिरिक्तस्य मङ्गलकर्तव्यतायां प्रमाणत्वं व्यवच्छिद्यत्<br>
तच्च न युज्यत्ऽमङ्गलं कर्तव्यं समाप्तिफलकत्वात्ऽ<br>
इत्यनुमानस्य तत्र प्रमाणत्वं सम्भवतीत्यत आह  [३] एवकारोऽप्यर्थक इति। आहुरित्यस्वरसः। तद्बीजन्तु<br>
वृत्त्यनियामकसम्बन्धस्य<br>
व्यापकताघटकत्वसामानाधिकरण्यघटकत्वयोरसम्भवः।<br>
यथाश्रुतदीपिकावाक्यार्थास्वारस्यं चेति। विधिमन्तरा रागादीति।<br>
अत्र चान्तराशब्दस्याभावोर्ऽथंः। तस्य सामानाधिकरण्यसम्बन्धेन रागे<br>
अन्वयः। अत्र च विधेः</p>
<p>स्वबोधितकर्तव्यताकत्वसम्बन्धावच्छिन्नप्रतियोगिताकत्वसम्बन्धेनान्वयः।<br>
सामानाधिकरण्यघटकद्वितीयवृत्तिर्विंषयतया।</p>
<p>१. तदवच्छेदकेति।<br>
विधेयतावच्छेदकेत्यर्थः।</p>
<p>तसिलः<br>
प्रयोज्यत्वमर्थः। प्राप्तिः प्रवृत्तिः। क्तप्रत्ययार्थः विधेयः। तथा च<br>
विद्ध्यभावसमानाधिकरणरागाधीनप्रवृत्तिविधेयभिन्नत्वमिति<br>
फलितम्। यद्यपि मङ्गले रुतिबोधतकर्तव्यताकत्वसन्देहेन<br>
तादृशरागाधीनप्रवृत्तिविषयत्वस्य सन्दिग्धतया विशिष्टहेतोः<br>
साध्याविशेषो दुर्वारः,</p>
<p>निश्चितहेतोरेव<br>
निश्चायकत्वात्, तथापि प्रवृत्तिविषयत्वेन उभयवादिमतसिद्धं<br>
यद्यद्भोजनादिकं तत्तद्भिन्नत्वनिवेशे</p>
<p>तात्पर्यम्। अत एव<br>
रात्रिश्राद्धादिवारणायाविगीतत्वविशेषणमपि सफलम्। अन्यथा तत्र<br>
श्रुतिबोधितकर्तव्यत्वविरहे विधिमन्तरा रागतः प्राप्तत्वेन<br>
तद्वैयर्थ्यात् । अविगीतत्वं धर्मशास्त्राद्यधीननिवृत्तिविषयभिन्नत्वम्।<br>
आदिपदेन निष्फलत्वप्रमासङ्ग्रहः। तेनऽनु कुर्यात्निष्फलम्ऽ<br>
इत्यादेः अनुवादरूपत्वे व्युत्क्रमकृतदर्शादौ न व्यभिचारः।<br>
एतत्सर्वमभिप्रेत्याग्रे [४] सङ्क्षेप इत्युक्तम्।</p>
<p>[३] वेदोक्तत्वज्ञानेनेति।<br>
वेदोक्तत्वज्ञानजन्यवेदविहितकर्मानुकूलकृतिमत्त्वं<br>
शिष्टत्वमित्यर्थः। वेदाविहितहिंसादिकर्माणि वेदोक्तत्वभ्रमेण यः<br>
करोति तद्वारणाय वेदोक्तत्वज्ञानं प्रमारूपमिति भावः। [३] अहिंसादिकर्तरीति। १ त्राहिंसाशब्देन हिंसाविरोधिव्यापारो<br>
विवक्षितः। दीपिकायाम् [१] निषिद्धत्वादिति। इदं चापाततः। न<br>
कुर्यादित्यादेरनुवादरूपतायाः प्रागेवोक्तत्वात् । [४] तर्कपदस्येत्यादिषष्ठ्याः विशेष्यत्वमर्थः। तस्य भ्रमेऽन्वयः।<br>
भ्रममित्यत्र निवृत्त्यन्वयि प्रतियोगित्वं द्वितीयार्थः।<br>
निवृत्त्यनुकूलव्यापारो वारणं, तुमर्थ इच्छा, तस्याश्च<br>
स्वविषयसमानकर्तृकत्वस्वप्रयोज्येच्छाविषयत्वोभयसम्बन्धेन<br>
निर्वचनेऽन्वयः। दीपिकायां सङ्क्षेपेणेति। स्वल्पत्वेनेत्यर्थः।<br>
वैशिष्ट्ये तृतीया, तच्च कथनान्वितम्।</p>
<p>१. अत्राहिंसाशब्देनेति।<br>
अहिंसाशब्दस्य हिंसाभावार्थकत्वे अभावस्य कृत्यविषयत्वात्<br>
अहिंसाकर्तरीत्यनुपपन्नं स्यात् ।</p>
<p>अतः<br>
हिंसाविरोधिव्यापारोऽहिंसेत्यर्थः। नञोऽत्र विरोध्यर्थकत्वं<br>
ऽतदन्यतद्विरुद्धतदभावेषु नञ्ऽ इति शास्त्रकृद्वचनम्।</p>
<p>{पदार्थविभागः}</p>
<p>[१५] पदसम्बन्धित्वांशस्येति। न च<br>
विषयत्वेऽभिधारूपितत्वस्य व्यर्थत्वात्किं तदभिधानेनेति वाच्यम्।<br>
१ भिधानिरूपितविषयत्वस्यापि विषयस्य सत्त्वातभिधीयविषयत्वस्य<br>
पदार्थसामान्यलक्षणता न सम्भवतीति भ्रमवारणाय<br>
विषयतायामभिधानिरूपितत्वस्य निवेशेनादोषात् ।<br>
पदसम्बन्धिन्याश्चाभिधायाः विषयतासम्बन्धेनैव विषयसम्बद्धत्वात्<br>
यद्यपि विषयतासम्बन्धेन अभिधावत्त्वस्यैव लक्षणत्वं वक्तुमुचितमिति<br>
तस्याः प्रकारविधया निवेशो विफलः, तथापि&rsquo;व्यावृत्तिर्व्यवहारो वा लक्षणस्य प्रयोजनम्&rsquo;इत्युक्तरीत्या व्यवहारसाधने विषयतायाः<br>
वृत्त्यनियामकतया हेतुतावच्छेदकसम्बन्धत्वं सविवादमित्यभिप्रायः।<br>
न चैवं<br>
स्वसमानाधिकरणव्याप्यतावच्छेदकविषयतारूपधर्मान्तरघटितत्वात्<br>
अभिधेयत्वत्वस्य व्याप्यतानवच्छेदकतया व्याप्यत्वासिद्धिरिति<br>
वाच्यम्। अभिधाविषयत्वस्य निरूपितत्वसम्बन्धेनाभिधाविशिष्टत्वेन<br>
लक्षणत्वादित्याशयादिति।</p>
<p>दीपिकायाम् [१५] पदार्थान् विभजते इति। विपूर्वकभजधातोः<br>
स्वसमभिव्याहृतद्वितीयान्तपदोपस्थाप्यतावच्छेदकव्याप्यधर्मप्रकारकज्ञानजनकशब्दोर्ऽथः।<br>
द्वितीयान्तपदौपस्थाप्यतावच्छेदकत्वमुपलक्षणम्। एवमुत्तरत्रापि<br>
बोध्यम्। ननु पृथिव्यादिपदार्थानामनन्तत्वात्कथं पदार्थानां<br>
सप्तत्वकथनं सङ्ग्रहे सङ्गच्छत इत्याशङ्क्य सप्तपदस्य<br>
द्रव्यत्वादिरूपसप्तोपाध्यन्यतमतत्परतया समाधत्ते प्रकाशिकायाम्<br>
[१५] द्रव्यत्वादिरूपा इति। सप्तोपाधय इति। नन्वत्रोपाधिषु<br>
किं नाम सप्तत्वम्? न तावत्सङ्ख्यारूपं सम्भवति उक्तयुक्तेः।<br>
एकत्वस्य सङ्ख्यारूपत्वेऽपि द्रव्यत्वादिविशेषणसप्तत्वस्य<br>
सङ्ख्यारूपत्वायोगात् । न च भ्रममादाय तदपपत्तिरिति वाच्यम्।<br>
अभ्रान्तानां तादृशभ्रमासम्भवेन तेषामुपाधिषु<br>
सप्तव्यवहारानुपपत्तिप्रसङ्गात् । तथापि एकमात्रवृत्तिधर्म एकत्वम्।<br>
एकमात्रवृत्तित्वं च</p>
<p>१. अभिधानिरूपितेति।<br>
अभिधया अनिरूपितं विषयत्वं यस्येत्यर्थः।</p>
<p>अभिधीयविषयत्वस्येति। अभिधया निरूपितं यत्विषयत्वं<br>
तस्येत्यर्थः।</p>
<p>स्ववृत्तित्वस्वभिन्नवृत्तित्वोभयसम्बन्धेन<br>
किञ्चिद्विशिष्टान्यत्वम्।<br>
स्वप्रतियोगिवृत्तित्वस्वानुयोगिवृत्तित्वोभयसम्बन्धेन<br>
भेदवदन्यत्वं वा। तथा चायमनुगमः<br>
स्वीयैकत्वप्रकारतानिरूपितद्रव्यत्वनिष्ठविशेष्यत्वस्वीयैकत्वप्रकारतानिरू</p>
<p>पितगुणनिष्ठविशेष्यत्वाद्यन्यतमवद्धर्मविशिष्टत्वं सप्तत्वम्।<br>
अथात्र</p>
<p>स्वीयैकत्वप्रकारतानिरूपितद्रव्यत्वादिनिष्ठविशेष्यत्वादिसम्बन्धावच्छिन्न</p>
<p>स्वनिष्ठावच्छेदकताकप्रतियोगिताकभेदसप्तकवत्त्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन<br>
विशिष्टत्वं वाच्यम्। एवं च तत्रापि भेदेषु सप्तत्वस्योक्तरित्या<br>
अपेक्षाबुद्धिविशेषस्यैव वक्तव्यतया अनवस्थाप्रसङ्गादिति चेत् न्<br>
अत्रापेक्षाबुद्धिविशेषविषयत्वं च<br>
द्रव्यत्वनिष्ठविशेष्यतानिरूपित एकत्वनिष्ठप्रकारत्वविशिष्टं<br>
यद्गुणत्वनिष्ठविशेष्यतानिरूपित एकत्वनिष्ठप्रकारत्वविशिष्टं<br>
तदादिविशिष्टा य बुद्धिः विशेष्यतासम्बन्धेनतद्वत्त्वं,<br>
विशिष्टायास्तस्याः विशेष्यतासम्बन्धेन द्रव्यत्वादावेव<br>
सत्त्वोपगमात्न समूहालम्बनज्ञानमादायातिप्रसङ्गः। वैशिष्ट्यं<br>
सामानाधिकरण्यसम्बन्धेनेति। [१५]<br>
एवमग्रिमग्रन्थस्यापीति। नवैव<br>
द्रव्याणीत्यादिरेत्यर्थः। दीपिकायाम्<br>
अधिकसङ्ख्याव्यवच्छेदार्थकत्वादिति। अत्राधिकसङ्ख्याशब्दः<br>
अष्टमपदार्थपरः। व्यवच्छेदो नाम निषेधसिद्धिः। तथा चऽत्रीन्<br>
ब्राह्मणानानयऽ इत्यादौ चतुर्थादिब्राह्मणनिषेधवत्<br>
अष्टमपदार्थनिषेधसिद्धिरिति भावः।<br>
१ वाश्रयवृत्तित्वस्वानाश्रयवृत्तित्वोभयसम्बन्धेन<br>
प्रकृतसप्तत्वविशिष्टसङ्ख्या अधिकसख्यापदार्थः। [१५] नन्वतिरिक्तः पदार्थ इति। यद्यपि<br>
अतिरिक्तपदार्थरूपधर्म्यप्रसिद्धिः प्रमितत्वाभावकोण्ट्यप्रसिद्धिश्चेति<br>
विकल्पोऽयं नोपपद्यते, तथापि प्रमितः पदार्थः<br>
पदार्थविभाजकधर्मः अतिरिक्तो वा न वेत्यर्थः।</p>
<p>१. स्वाश्रयवृत्तित्वेति।<br>
स्वं सप्तत्वसङ्ख्या स्वाश्रयाः सप्तपदार्थाः तद्वृत्तित्वं<br>
अष्टत्वसङ्ख्यायाम्, एवं स्वं सप्तत्वं तदनाश्रयः अष्टमपदार्थः<br>
तद्वृत्तित्वमष्टत्वसङ्ख्यायाम्।</p>
<p>अतिरिक्तत्वं च<br>
द्रव्यत्वाद्यभावत्वान्तान्यतमाधिकरणवृत्तित्वम्। तथा च<br>
पदार्थविभाजकधर्मः तादृशाधिकरणवृत्तिर्नवेत्यर्थो लभ्यत इति<br>
धर्मिप्रसिद्ध्या कोटिप्रसिद्ध्या च विकल्पसिद्धिः।</p>
<p>यत्तु<br>
ऽद्रव्यादिभेदकूटवत्त्वस्य तादृशभेदक्टात्मकस्य<br>
कूटघटकप्रत्येकानतिरिक्ततया प्रमितपदार्थवृत्तित्वाभावस्य<br>
दुर्घटत्वात् । विकल्पेऽन्यतरकोटेरबाधितत्वनियमात्<br>
व्यासज्यवृत्तिधर्मवच्छिन्नानुयोगिताकैकदेशवृत्तिप्रतियोगिताकाभावस्याप्रामाणिकत्वात्<br>
तादृशकूटाधिकरणत्वस्य चाप्रसिद्धत्वात्कूटत्वस्य दुर्वचत्वाच्च्<br>
प्रमितः पदार्थः द्रव्यादिभेदकूटवान्न वेति विकल्पार्थः इत्यपि<br>
न्  भेदानामेकविशिष्टापरत्वेन निवेशेऽप्रसिद्धिप्रसङ्गेन<br>
तावद्विविषयकधीविषयत्वस्य प्रत्येकमेव भेदेषु सत्त्वात् । [१६] इति व्यवच्छेदार्थकत्वादिति।<br>
इत्याकारकनिश्चयफलकत्वादित्यर्थः। न च तादृशनिश्चय एव मास्तु<br>
इति शङ्कनीयम्। षोडशपदार्थानां कॢप्तपदार्थान्तर्भावसाधने<br>
तादृशव्याप्तिनिश्चयस्यावश्यापेक्षितत्वात् । [१५] सङ्ग्रहे द्रव्यगुणेत्यादि। अत्र च द्रव्याद्यन्यतमत्वसम्बन्धेनऽएकत्र<br>
द्वयम्ऽ इति रीत्या पदार्थत्वावच्छिन्ने द्रव्याद्यन्वयो<br>
व्युत्पत्तिवैचित्र्यात् ।ऽपदार्थत्वं द्रव्यादिसप्तान्यतमत्वव्याप्यम्ऽ<br>
इति बोधस्तु औत्तरकालिको मानस एव् प्रपञ्चितं<br>
चेददस्माभिरन्यत्र्</p>
<p>दीपिकायाम् [१५] द्रव्यादिसप्तान्यतमत्वं नामेत्यादि। अत्रायमाशयः<br>
सामानाधिकरण्यसम्बन्धेन द्रव्यभेदविशिष्टो यो गुणभेदः<br>
तद्विशिष्टो यः कर्मभेदः तद्विशिष्टो योऽयं सामान्यभेदः<br>
तद्विशिष्टो योऽयं विशेषभेदः तद्विशिष्टो योऽयं समवायभेदः<br>
तद्विशिष्टो योऽयमभावभेदः<br>
तस्याभावत्वावच्छिन्नानुयोगिताकस्वरूपसम्बन्धावच्छिन्नप्रतियोगिताकाभाव<br>
एव द्रव्याद्यन्यतमत्वं, एवं वैपरीत्यमप्येवमूह्यम्। अन्यथा<br>
द्रव्यादिभेदसप्तत्वावच्छिन्नप्रतियोगिताकाभावरूपत्वे सप्तत्वस्य<br>
दुर्वचतया तादृशाभावस्यापि अप्रसिद्ध्यापत्तेः। यद्यपि सप्तत्वस्य<br>
तद्विषयकधीविशेषविषयत्वरूपत्वं सुवचम्। तथापि विषयत्वस्य<br>
व्यासज्यवृत्तित्वे मानाभावः तदवच्छिन्नात्यन्ताभावः द्रव्यादिषु<br>
प्रत्येकं वर्तत् अस्मत्पक्षे तु तादृशभेदं प्रति</p>
<p>तादृशसम्बन्धस्य<br>
व्यधिकरणतया<br>
व्यधिकरणसम्बन्धावच्छिन्नप्रतियोगिताकाभावप्रसिद्धिसौलभ्यमिति<br>
सुधीभिः विभावनीयम्। [१६] वस्तुतस्त्वित्यादि। इदमत्र<br>
चिन्त्यम्पदार्थत्वं द्रव्याद्यन्यतमत्वव्याप्यम्, सप्तत्वं च<br>
तद्विषयकधीविषयकत्वरूपमित्युक्तयैव सामाञ्जस्ये द्रव्यपदस्य<br>
द्रव्यत्वपरत्वमन्यतमपदस्यान्यतमवत्परत्वं च विना लक्षणां न<br>
निर्वहतीति लक्षणाश्रयणमयुक्तम्। किञ्चिल्लक्षणा हि शक्यसम्बन्धरूपा<br>
द्रव्याद्यन्यतमस्य</p>
<p>शक्यार्थत्वाभावात्<br>
तादृशान्यतमवति लक्षणा न शक्यत् तथा शक्त्यप्रसिद्धिः<br>
उपपादनायैव्</p>
<p>{द्रव्यविभागः}</p>
<p>[२२] द्रव्यमिति जात्येकवचनमिति। नन्वत्र किं<br>
नाम जातिगतमेकत्वम्? न तावत्गुणः। तत्र तदनङ्गीकारात् ।<br>
नापि सजातीयद्वितीयंराहित्यम्, सिद्ध्यसिद्धिभ्यां व्याघाताम्<br>
इति चेत्, उच्यतेएकमात्रवृत्तिधर्मावच्छिन्ने एकवचनस्य शक्तिः।<br>
व्यक्त्येकत्वपरवाक्यस्थलेऽपशुना यजेतऽ इत्यादौ<br>
१ वाश्रयत्वस्ववृत्तिप्रतियोगितावच्छेदकत्वोभयसम्बन्धेन<br>
प्रकृत्यर्थेऽन्वयः। अवच्छेदकत्वं च<br>
स्वकरणकयागकरणीभूतपश्वादिवृत्तिभेदप्रतियोगितावच्छेदकत्वसम्बन्धेन<br>
अवच्छेदकता चाश्रयतासम्बन्धेन्  जात्येकत्वपरवाक्यस्थले<br>
द्रव्यमित्यादौ तु<br>
२ वाश्रयाश्रयत्वस्वकर्मकविभागकर्मीभूतद्रव्यवृत्तिभेदप्रतियोगितावच्छेदक</p>
<p>त्वसम्बन्धावच्छिन्नस्वनिष्ठप्रतियोगितावच्छेदकताकत्वोभयसम्बन्धेन<br>
प्रकृत्यर्थेऽन्वयः। सा च स्वाश्रयाश्रयत्वसम्बन्धेन्  एकत्वमन्यत्रापि<br>
बोध्यम्।</p>
<p>१. स्वाश्रयत्वेति। स्वं<br>
एकत्वम्, तदाश्रयत्वं प्रकृत्यर्थे पशौ, एवं स्वमेकत्वं तद्वृत्तिः<br>
पशुमद्भेदः तत्प्रतियोगितावच्छेदकत्वं च पशौ। स्वकरणकेत्यत्र<br>
स्वशब्दः प्रकृत्यर्थपशुपरः।</p>
<p>२.<br>
स्वाश्रयाश्रयत्वेत्यादि। प्रथवस्वशब्दः एकत्वपरः। द्वितीयस्वशब्दः<br>
तृतीयस्वशब्दश्च प्रकृत्यर्थद्रव्यपरः।<br>
स्वनिष्ठप्रतियोगितावच्छेदकताकत्वमित्यस्य स्वनिष्ठा या<br>
भेदप्रतियोगितावच्छेदकता तत्कत्वमित्यर्थः।<br>
स्वनिष्ठावच्छेदकताकप्रतियोगिताकभेदवत्त्वमिति यावत् ।</p>
<p>[२४] मीमांसकमतमित्यादि। दूषणं<br>
अनुपपन्नत्वप्रकारकज्ञानानुकूलयुक्तिकथनम्। तुमुन इच्छैवार्थः,<br>
तस्याः उपन्यासे १ ऊर्ववदेवान्वयः। [२४] अतिरिक्तत्वं<br>
व्यस्थापयितुमित्यत्रापि उक्तरीतिरेव् निराकरणं तु<br>
अभावप्रकारकज्ञानानुकूलशब्दः। [२४] अन्तर्भावमित्यत्र<br>
द्वितीयायाः प्रतियोगित्वमर्थः। तस्य निराकरणैकदेशेऽभावेऽन्वयः।<br>
दीपिकायाञ्[२४] प्रतीतिबलादित्यत्र बलशब्देन<br>
विषयसाधकत्वं द्योत्यत् अतः तस्या भ्रमत्वे न विषयसाधकत्वमिति<br>
शङ्कानिरासायाबाधितेत्युक्तम्। नीलेत्यादि। अत्र च<br>
द्रव्यसाधकहेतुद्वयकथनं २ यूनाधिकदृष्टान्तमभिसन्धाय् [२४] कालिकादिसम्बन्धेनेति। अत्रादिपदेन विषयतासम्बन्धस्य<br>
परिग्रहः। न तु दैशिकविशेषणतायाः, तथा सति मूर्तेषु<br>
साध्यसत्त्वेन व्यभिचारानवकाशात् । [२४] अतिप्रसक्तत्वेऽपीति।<br>
जन्यगुणदावित्यादिः। द्रव्यत्वे सिद्धे सतीति। अत्र द्रव्यत्व इति<br>
सप्तम्याः अनुमितिरूपसिद्धिरर्थः। तस्या उत्तरकालीनत्वसम्बन्धेन<br>
निराकरणेऽन्वयः। दीपिकायाम् [२३] तमसो<br>
नाकाशादिपञ्चकेऽन्तर्भाव इति।<br>
आकाशादिपञ्चकान्यतमत्वत्वावच्छिन्नप्रतियोगिताकाभावः<br>
तमोवृत्तिरित्यन्वयबोधः। [२३]<br>
न वायाविति पृथक्करणं<br>
वायावनन्तर्भूतत्वसाधकहेत्वन्तरसत्त्वात् । न हि स्पर्शाभावादेरपि<br>
आकाशाद्यनन्तर्भून्तत्वसाधकत्वं सम्भवति, ३ यभिचारात् ।<br>
नवीनमतमनुसृत्य प्रकाशिकायाम् [२४] वस्तुतस्त्विति।</p>
<p>१. पूर्ववदेवान्वय<br>
इति।<br>
स्वविषयसमानकर्तृकत्वस्वप्रयोज्येच्छाविषयत्वोभयसम्बन्धेनान्वयः<br>
इत्यर्थः।</p>
<p>२.<br>
न्यूनाधिकदृष्टान्तमभिसन्न्धायेति। तमसो<br>
द्रव्यत्वसाधकनीलत्वहेतोः नीलद्रव्याण्येव द्दष्ठान्तः, तमसो<br>
द्रव्यत्वसाधकक्रियावत्त्वहेतोस्तु मूर्तद्रव्याणि दृष्टान्त इत्येवं<br>
तात्पयम्।</p>
<p>३. व्यभिचारादिति।<br>
तमः आकाशाद्यनन्तर्भूतं स्पर्शाभावादिति हि प्रयोक्तव्यम्। तत्र च<br>
साध्याभाववति आकाशादौ स्पर्शाभावसत्त्वात्व्यभिचार इत्यर्थः।</p>
<p>[२४] विषमव्याप्तमिति। विषमव्याप्तत्वं च<br>
साध्याव्यापकत्वे सति साध्यव्याप्यत्वम्। समव्याप्तत्वं च<br>
साध्यव्यापकत्वे सति साध्यव्याप्यत्वम्। ननु<br>
सदागतिमत्त्वाभावादित्यत्र हेतौ सदागतिशब्देन योगव्युत्पत्त्या<br>
सार्वकालिकगमनं लभ्यत्</p>
<p>सार्वकालिकत्वं च<br>
कालत्वनिरूपितकालिकसम्बन्धावच्छिन्नव्यापकत्वं, प्रलयादौ<br>
जन्यवायोरभावात्तदीयक्रियायाः तदानीं विरहेण<br>
कालत्वव्यापकगमनरूपसदागतिशब्दार्थस्य जन्यवायावभावेन</p>
<p>१ अदभावेन<br>
वाय्वनन्तर्भून्तत्वसाधने व्यभिचार इत्यत आह  [२४] सदागतिः विजातीयक्रियेति। एवं च वैजात्यविशेषस्य<br>
जन्यवायुक्रियायामपि सत्त्वात्न दोष इति भावः।<br>
कॢप्तद्रव्येष्वनन्तर्भावादित्यर्थ इति। इदमत्र परिशेषानुमानं<br>
विवक्षितम्  तमः पृथिव्यादिभेदकूटद्रव्यत्वोभयवत्<br>
पृथिव्याद्यनन्तर्भून्तत्वद्रव्यत्वोभयस्मात्यन्नैवं तन्नैवं</p>
<p>यथा घट इति।<br>
अत्राभावरूपतया तमसः नैयायिकैरभ्युपगमात्सिद्धसाधनवारणाय<br>
साध्यकोटौ द्रव्यत्वनिवेशः। गुणादौ व्यभिचारवारणाय<br>
हेतुकोटौ द्रव्यत्वनिवेशः। गुणादौ व्यभिचारवारणाय<br>
हेतुकोटौ द्रव्यत्वनिवेशः। गुणादौ व्यभिचारवारणाय<br>
हेतुकोटौ द्रव्यत्वनिवेशः। पृथिव्यादौ व्यभिचारवारणाय<br>
पृथिव्यादीति।</p>
<p>यत्तुसामानाधिकरण्यसम्बन्धेन<br>
पृथिव्यादिभेदकूटविशिष्टद्रव्यत्वं साध्यं<br>
पृथिव्याद्यनन्तर्भून्तत्वविशिष्टद्रव्यत्वं हेतुरिति। तन्न्<br>
नैयायिकमतेऽनुमितेः प्राक्साध्यहेत्वोरप्रसिद्धतया<br>
व्यतिरेकव्याप्तेर्दुर्ग्रहत्वादिति। दीपिकायाम् [२३] प्रौढेत्यादि। प्रौढत्वमुत्कृष्टत्वं महत्त्वाश्रयत्वम्, तेजः<br>
परमाणुवारणाय महत्वनिवेशः।<br>
तेजस्त्रुटिवारणयोत्कृष्टत्वनिवेशः। प्रकाशकत्वं<br>
चोद्भूतानभिभूतरूपवत्त्वम्। चक्षुरादिवारणायोद्भूतेति।<br>
सुवर्णादिवारणायानभिभूतेति। घटादिवारणाय तेजः पदम्।<br>
यद्यपि उद्भूतत्वस्य वक्ष्यमाणरीत्या<br>
तत्तदनुद्भूतत्वाभावकूटरूपतया<br>
प्रतियोगितानवच्छेदकाननुगमात्तमः पदार्थनानात्वं प्रसज्यते,</p>
<p>१. तदभावेनेति।<br>
सदागतिमत्त्वभावेने त्यर्थः।</p>
<p>तथापि<br>
महाप्रभावत्वावच्छिन्नप्रतियोगिताकाभाव एव तमः।<br>
प्रौढप्रकाशकतेजःशब्देन च महाप्रभैव विवक्षितमिति अभिप्रेत्यैवाग्रे<br>
दिगित्युक्तम्। प्रकाशिकायाम् [२४]<br>
आलोकासहकृतेति।<br>
आलोकाजन्यचाक्षुषनिरूपितलौकिकविषयत्वादिति पर्यवसितार्थः।<br>
तेनान्यत्र चक्षुषः आलोकरूपसहकारिकारणविशिष्टत्वेऽपि न क्षतिः।</p>
<p>ननु तमः प्रत्यक्षेऽपि<br>
कालविधया आलोकस्य कारणत्वातसिद्धिरिति चेत् न्<br>
कालत्वावच्छिन्नालोकनिष्ठजनकताकत्वाभावस्य निवेशात् ।<br>
स्पार्शनमादाय घटादौ व्यभिचारवारणाय चाक्षुषेति। विषयतायां<br>
लौकिकत्वनिवेशे प्रयोजनमाह  [२४] तमसश्चाक्षुषेऽपि<br>
घटादीनामित्यादिना।ऽघटे तमऽ इत्याकारकप्रत्यक्षेऽलौकिक्या<br>
ज्ञानप्रत्यासत्त्या घटादीनां विषयत्वेऽपि न तत्र व्यभिचार इत्यर्थः।</p>
<p>अत्र चाधुनातनेषु<br>
पुस्तकेपुऽतमोवान् घटःऽ इति पाठोऽनुपपन्नः।&lsquo;अस्मायामेधास्रजोविनिः&rsquo;<br>
इति सूत्रेण तस्मस्वीत्येव<br>
रूपनिष्पत्तेः। मतुप्गुणयोरसम्भवात् । उपनीतं विशेषणतयैवेति<br>
नियमेनालौकिकज्ञानप्रत्यासत्त्या घटादीनां विशेष्यतया<br>
भानासम्भवेनालौकिकविषयतामादाय घटादौ व्यभिचारासम्भवाच्च्<br>
अतस्तादृशपाठो भ्रान्ततमः</p>
<p>प्रक्षिप्त इति<br>
विदाङ्कुर्वन्तु विद्वांसः। [२४]<br>
विशेषाभावं<br>
व्याप्यधर्मावच्छिन्नप्रतियोगिताकाभावम्। इदं च<br>
पक्षदृष्टान्तयोरभेदशङ्कानिरासाय् अयमत्र भावः<br>
कार्यतावच्छेदककोटौ तमोभिन्नत्वस्य द्रव्यविशेषणत्वमुपगम्य<br>
तमोभिन्नद्रव्यवृत्तिलौकिकविषयतासम्बन्धेन चाक्षुषं प्रति<br>
संयोगेनालोकस्य कारणत्वे यद्यपि न दोषः, तथापि तमसो<br>
द्रव्यत्वे कार्यतावच्छेदककोटौ तमोभिन्नत्वनिवेशात्<br>
गौरवमनन्तावयवकल्पनयापि। तत्तमश्चाक्षुषस्याकस्मिकत्ववारणाय<br>
असाधारणकारणान्तरकल्पनस्यावश्यकतया गौरवमिति। [२५] प्रागभावादीत्यादिपदेनध्वंसपरिग्रहः। [२५] आवश्यकेति। इदं च तमोभाव एव तेजः किं न स्यादिति<br>
विनिगमनाविरहशङ्कानिरासाय् अन्यथाऽउष्णं तेजःऽ इति<br>
उष्णस्पर्शप्रतीत्यनुपपत्तिप्रसङ्गात् ।</p>
<p>{द्रव्यलक्षणम्}</p>
<p>दीपिकायाम् [३१] द्रव्यत्वजातिमत्त्वमिति। अत्र जातिपदं समवायेन द्रव्यत्वस्य<br>
लक्षणत्वलाभाय् न तु तदपि लक्षणघटकं, तथा सति<br>
स्वसमानाधिकरणव्याप्यतावच्छेदकधर्मान्तरघटिततया<br>
व्याप्यतानवच्छेदकत्वेन व्याप्यत्वासिद्ध्यापातात् । प्रकाशिकायाम्<br>
[३१] संयोगजनकतावच्छेदकतयेति। अत्रेदमनुमानमभिमतम्<br>
संयोगनिष्ठसमवायसम्बन्धावच्छिन्नकार्यतानिरूपिततादात्म्यसम्बन्धावच्छिन्नकारणता<br>
किञ्चिद्धर्मावच्छिन्ना कारणतात्त्वात्<br>
दण्डादिनिष्ठघटादिकारणतावदिति।ऽसिन्ध्यतो धर्मस्य जातित्वे<br>
लाघवम्ऽ इति तर्कसहकृताज्जातित्वे बाधकाभावसहिताच्च<br>
परामर्शात्द्रव्यत्वजात्यवच्छिन्नत्वसिद्धिः। किञ्चिज्जात्यवच्छिन्नत्वस्य</p>
<p>साध्यत्वे<br>
प्रतिबन्धकाभावनिष्ठकारणतायां व्यभिचारः स्यादिति तदुपेक्षितम्।<br>
न च सत्तां पृथिवीत्वादिकां च जातिमादायानुमानपर्यवसानात्<br>
अर्थान्तरमिति वाच्यम्। तत्समनियतधर्मस्यैव तदवच्छेदकत्वात्<br>
सत्तादौ तद्व्याप्यत्वादिग्रहस्य प्रकृते सत्त्वेन<br>
तदादायानुमानपर्यवसानासम्भवात् ।ऽसत्तादिकं यदि<br>
संयोगसमवायिकारणतावच्छेदकं स्यात्तर्हि<br>
संयोगसमवायिकारणतासमनियतं स्यात्ऽ इति तर्कवलात्<br>
सत्तादिजात्यवच्छिन्नत्वानुमित्यसम्भवात् । एवमुत्तरत्रापि बोध्यम्।<br>
समवायेन संयोगं प्रति तादात्म्येन द्रव्यत्वेन कारणत्वं गुणादौ<br>
समवायेन संयोगापत्तिवारणाय बोध्यम्।</p>
<p>[३१] लक्षणलक्ष्यतावच्छेदकयोरभेद इति।<br>
तथा सति लक्षणेनेतरभेदानुमाने परामर्शकाले<br>
इतरभेदसमानाधिकरणद्रव्यत्वं द्रव्यत्वव्यापकेतरभेदः<br>
इत्याकारकसिद्धिसत्त्वातनुमित्यनुपपत्तिः।<br>
असमानाकारकनिश्चयस्यापि प्रतिबन्धकत्वात् । सिषाधयिषानुधावने<br>
च प्रयासगौरवमित्यभिप्रायः।</p>
<p>यत्तु<br>
लक्षणलक्ष्यतावच्छेदकयोरभेदे उपनयवाक्यात्शाब्दबोधानुपपत्तिः<br>
प्रकृतेऽपि सम्भवति इति, तत्तुच्छम्  द्रव्यत्वस्य स्वरूपतो<br>
लक्ष्यतावच्छेदकत्वात्, द्रव्यत्वत्वेन च लक्षणत्वात्ऽद्रव्यत्ववत्<br>
द्रव्यम्ऽ इत्याकारकप्राचीनमतोपनयस्य बाधकाभावात् ।<br>
तद्धर्मनिष्ठप्रकारतानिरूपितविशेष्यतानिरूपितावच्छेदकतावच्छेदकतासम्बन्धेन<br>
शाब्दबुद्धिं प्रत्येव तद्धर्मभेदस्य कारणत्वस्य वक्तव्यत्वात् । अन्यथा<br>
ऽद्रव्यं जातिमत्ऽ इत्यादिप्रयोगानुपपत्तेः।</p>
<p>{अव्याप्त्यादिलक्षणम्}</p>
<p>[३३] लक्षणतावच्छेदकत्वाभिमतसम्बन्धेन<br>
यत्किञ्चिल्लक्ष्यावृत्तित्वमित्यर्थ इति।<br>
लक्ष्यतावच्छेदकसमानाधिकरणाभावीयलक्षणतावच्छेदकसम्बन्धावच्छिन्नप्रतियोगित्वे<br>
सति<br>
लक्ष्यतावच्छेदकाधिकरणनिरूपितलक्षणतावच्छेदकसम्बन्धेनाधेयत्वमव्याप्तिरिति<br>
निष्कर्षः। अन्यथा यथाश्रुते<br>
लक्ष्यैकदेशमात्रसाधारणानुगतानतिप्रसक्तस्य दुर्वचतया<br>
असम्भवापत्तेः। असम्भविनो वारणाय द्वितीयदलम्,<br>
गन्धादिसल्लक्षणवारणाय प्रथमदलम्, पृथिव्यादैं संयोगादिना<br>
गन्धाद्यभावस्य सत्त्वातभावप्रतियोगितायां<br>
लक्षणतावच्छेदकसम्बन्धावच्छिन्नत्वनिवेशः। कालिकसम्बन्धेन<br>
गवावृत्तावेकशफादौ तद्वारणाय द्वितीयदलघटकाधेयतायां<br>
तत्सम्बन्धावच्छिन्नत्वनिवेशः।</p>
<p>न चैवमपि<br>
गन्धघटोभयाभावघटादिवृत्तित्वविशिष्टगन्धाद्यभावादेर्घटादौ<br>
सत्त्वात्तद्दोषतादवस्थ्यमिति वाच्यम्।<br>
तादृशाभावप्रतियोगितावच्छेदकः तादृशाधेयतावच्छेदकश्च यो<br>
लक्षणतावच्छेदकधर्मः तस्य विवक्षितत्वात् । यद्यपि<br>
तादृशाभावप्रतियोगितावच्छेदकं घटत्वगन्धत्वादिकमपि, तथापि<br>
तादृशप्रतियोगितावच्छेदकतापर्याप्त्यधिकरणत्वविवक्षया न दोषः।<br>
[३३] अलक्ष्ये लक्षणस्येति। १ इशेषणताविशेषेण<br>
लक्ष्यतावच्छेदकावच्छिन्नप्रतियोगिताकभेदवन्निरूपितलक्षणताघटकसम्बन्धावच्छिन्नाधेयत्वमित्यर्थः।<br>
घटादौ घटादिभेदासत्त्वात्गन्धादैं नातिव्याप्तिः। न वा कालिकेन<br>
जलादौ गन्धसत्त्वमादाय्</p>
<p>१.<br>
विशेषणताविशेषेणेत्यस्य भेदवत्वेऽन्वयः।</p>
<p>नापि पृथिव्यादावेव<br>
पृथिव्यादिभेदस्य कालिकसम्बन्धेन सत्त्वात्तद्दोषतादवस्थ्यम्।<br>
लक्ष्यमात्रावृत्तित्वमिति दीपिकावाक्यात्<br>
मात्रपदस्येतरव्यवच्छेदपरत्वे<br>
लक्ष्येतरावृत्तित्वविशिष्टलक्ष्यवृत्तित्वं स्याभावः असम्भव इति<br>
लभ्यत् तच्च न युज्यते  अतिव्याप्तधर्मेऽतिप्रसङ्गातित्यतः<br>
प्रकाशिकायां मात्रपदं कृत्स्नार्थकतया व्याचष्टे [३३] मात्रपदमिति। [३३] सम्बन्धविशेषेत्यादि।<br>
लक्षणतावच्छेदकसम्बन्धावच्छिन्नोधेयताप्रतियोगिताकस्वरूपमेवात्रसम्बन्धविशेषः।<br>
लक्षणतावच्छेदकसम्बन्धावच्छिन्नाधेयताप्रतियोगिकस्वरूपसम्बन्धावच्छिन्नलक्ष्यवृत्तित्वत्वावच्छिन्नप्रतियोगिताका</p>
<p>भावोऽसम्भव इति<br>
पर्यवसितम्। तेन द्वित्वाद्यवच्छिन्नाधेयताप्रतियोगिताकस्वरूपस्य<br>
गुणादिवृत्तित्वं प्रति व्यधिकरणत्वात् । अत्र च मात्रपदस्य<br>
समभिव्याहृतपदार्थतावच्छेदकव्यापकत्वार्थकतया<br>
निरूपकतासम्बन्धावच्छिन्नलक्ष्यतावच्छेदकव्यापकत्वमाधेयत्वे<br>
लभ्यत् तथा सत्यतिव्याप्तधर्मेऽतिप्रसङ्गात्</p>
<p>यावत्यो लक्ष्यव्यक्तयः<br>
तत्तद्व्यक्तित्वाभावकूटवत्त्वं तु दुर्ज्ञेयम्, विनिगमनाविरहाभ्यां<br>
विवक्षितुमशक्यं चेत्यालोच्य एतत्[३३] लक्ष्यवृत्तित्वसामान्याभावस्फोरकमिति।</p>
<p>वस्तुतस्तु<br>
लक्ष्यतावच्छेदकव्यापकाभावीयलक्षणताघटसम्बन्धावच्छिन्नप्रति योगितावच्छेदकलक्षणतावच्छेदक</p>
<p>लक्षणतावच्छेदकधर्मवत्त्वमसम्भवः। लक्ष्यतावच्छेदकव्यापकत्वं<br>
च<br>
लक्ष्यतावच्छेदकसमानाधिकरणात्यन्ताभावप्रतियोगितानवच्छेदकधम्रवत्त्वम्,<br>
न तु तादृशाभावाप्रतियोगित्वम्; सर्वेषामेव<br>
द्वित्वाद्यवच्छिन्नप्रतियोगितया असम्भवापत्तेः। एतेन विशेषरूपेण<br>
संसर्गत्वानभ्युपगमेऽपि न क्षतिः।<br>
लक्ष्यतावच्छेदकताघटकसम्बन्धादिना<br>
लक्ष्यतावच्छेदकादिप्रकारेणैवाधिकरणप्रवेशः। तेन सम्बन्धान्तरेण<br>
लक्ष्यतावच्छेदकाद्यधिकरणमादाय न दोषः। न वानवस्था।</p>
<p>[३३] एकशफवत्त्वमितीति। यद्यपि शते<br>
पञ्चाशन्न्यायेन गवादेरप्येकशफवत्त्वमक्षतम्, तथाप्येकत्वमत्र न<br>
सड्ख्यारूपम्। अपि तु स्वाश्रयपादवृत्तित्वस्वभिन्नत्वोभयसम्बन्धेन<br>
शफविशिष्टान्यत्वरूपं पारिभाषिकं ज्ञेयम्। अतिव्याप्तिशरीरे<br>
लक्ष्यवृत्तित्वनिवेशनमनावश्यकमित्यभिप्रायेण [३३] दुष्टसङ्करेपीति, न्यायादिति। दुष्टस्वरूपैक्येऽपि<br>
दोषस्वरूपयोः परस्परं भिन्नत्वात्तन्निवेशनमनावश्यकमिति<br>
भावः।</p>
<p>अत्र क्वचित्<br>
प्राचीनग्रन्थेषु दिगिति दृश्यत् तत्र चायं भावः<br>
असम्भविन्येकशफवत्त्वादौऽइदमत्रातिव्याप्तम्ऽ इति<br>
व्यवहाराभावात्लक्ष्यवृत्तित्वमवश्यं निवेशनीयमिति न<br>
तत्रोक्तन्यायावकाशः। एकत्रासम्भविन एवान्यत्र व्यवहारे<br>
बाधकाभावात्तत्रोक्तन्यायावकाश इति।</p>
<p>{लक्षणलक्षणविचारः}</p>
<p>ननु [३०] ऽएतद्दूषणत्रयरहितो धर्मऽ इति दीपिकावाक्यात्<br>
तादृशदोषत्रयत्वावच्छिन्नप्रतियोगिताकाभाव एव लक्षणलक्षणमिति<br>
लभ्यत् तच्च न युज्यत् अव्याप्त्यादिप्रत्येकदोषग्रस्तधर्मेंऽपि<br>
तत्सत्त्वेनातिव्याप्तेः इत्यत आह [३८] उक्तदूषणाभावत्रयविशिष्ट<br>
इत्यर्थ इति। यावत्प्रत्येकाधिकरणस्यैव कूटाधिकरणत्वात्न<br>
दोष इति भावः। [३८] अव्याप्त्यादीत्यादिपदेनासम्भवपरिग्रहः।<br>
[३८] अन्यादृशमिति। तथा च असाधारणपदं वक्ष्यमाणार्थे<br>
पारिभाषिकमिति। साधारणं न भवतीत्यसाधारणमिति व्युत्पत्त्या<br>
साधारणपदार्थः लक्ष्यवृत्तित्वविशिष्टालक्ष्यवृत्तित्वरूपः<br>
तदभावरूपासाधारणपदार्थस्य यौगिकस्याव्याप्त्यसम्भवग्रस्तयोः<br>
सत्त्वेन तादृशार्थानुपपत्तिः, किं चऽएतद्दूषणत्रयरहितधर्मो लक्षणम्ऽ<br>
इति ग्रन्थेन विरोधश्च इत्यस्वारस्यद्वयं मनसि निधाय<br>
पारिभाषिकं निर्वक्तीत्यपि बोध्यमिति<br>
प्रकाशिकावतरणिकातात्पर्यम्।ऽअव्याप्त्यसम्भवग्रस्तयोर्वारणाय<br>
सत्यन्तम्ऽ इति</p>
<p>पाठः प्रामादिकः।<br>
एकशफवत्त्वादिरूपस्यासम्भविनः<br>
स्वव्यापकतत्कत्वरूपलक्ष्यतावच्छेदकव्याप्यत्वविरहेण<br>
तत्राव्याप्त्यप्रसक्तेः। [३८] अव्याप्तस्येति प्राचीनकोशेषु पाठो<br>
दृश्यत् स एव युक्तः।</p>
<p>यत्तु  पृथिव्यादिकं<br>
समवायेन लक्षणमित्यादावसम्भविनि गगनदावतिव्याप्तिः।<br>
लक्ष्यतावच्छेदकाभाववद्वृत्तित्वरूपस्य लक्ष्यतावच्छेदकव्याप्यत्वस्य तत्र<br>
सत्त्वातित्यव्याप्त्यसम्भवग्रस्तयोरिति पाठोऽपि साधुरिति  तन्न<br>
अभिधेयत्वादावतिव्याप्तेः वक्ष्यमाणायाः असङ्गतिप्रसङ्गात्<br>
स्वव्यापकतत्कत्वरूपव्याप्यत्वस्यावश्यं निवेशनीयतया<br>
तत्पाठसाधुत्वासम्भवात् । यदि च तत्पाठसाधुत्वेऽप्याग्रहः, तदा<br>
स्वाभाववद्वृत्तित्वसम्बन्धावच्छिन्न<br>
लक्ष्यतावच्छेदकनिष्ठप्रतियोगितावच्छेदकनिष्ठाभावीयस्वसमानाधिकरणभेद</p>
<p>प्रतियोगितावच्छेदकत्वसम्बन्धावच्छिन्नप्रतियोगित्वरूपव्याप्यत्वस्य<br>
निवेशेन तदुपपादनीयम्। [३८]<br>
स एवासाधारण धर्म इत्युच्यत<br>
इति दीपिकावाक्यातसाधारणत्वे सति धर्मत्वमिति लभ्यते, तत्र<br>
धर्मत्वांशस्य निवेशनमफलमवृत्तिगगनादेः<br>
लक्ष्यतावच्छेदकव्यापकत्वविरहात्तत्राव्याप्तेरप्रसराततः<br>
तत्पदस्य सार्थक्यमाह  [३८] धर्मपदमिति। [३८] लक्षणताघटकसम्बन्धेनेति। लक्ष्यतावच्छेदकसम्बन्धेन<br>
लक्ष्यतावच्छेदकाधिकरणवृत्त्यभावीयलक्षणतावच्छेदकसम्बन्धावच्छिन्नप्रतियोगितानवच्छेदकः<br>
लक्षणतावच्छेदकसम्बन्धेन<br>
स्वावच्छिन्नाधिकरणवृत्तिभेदप्रतियोगितानवच्छेदक<br>
क्ष्यतावच्छेदककश्च यो लक्षणतावच्छेदकधर्मः तद्वत्त्वं<br>
विवक्षणीयमित्यर्थः। [३८] व्यापकत्वादित्यादिना व्याप्यत्वपरिग्रहः।<br>
तथा च लक्ष्यतावच्छेदकविशिष्ट लक्षणतावच्छेदकवत्त्वं<br>
असाधारणत्वमिति निष्कर्षः। वैशिष्यं च<br>
स्ववृत्तिभेदप्रतियोगितावच्छेदकत्वस्वाधिकरणवृत्त्यभावीयतादृशप्रतियोगितावच्छेदकत्वसम्बन्धावच्छिन्नस्वनिष्ठा</p>
<p>वच्छेदकताकप्रतियोगिताकभेदवत्त्वोभयसम्बन्धेन्<br>
१ वच्छेदकत्वं लक्षणताघटकसम्बन्धेन</p>
<p>१. अवच्छदेकत्वमिति।<br>
प्रथमसम्बन्धघटकमवच्छेदकत्वमित्यर्थः। तथा च लक्ष्यतावच्छेदके<br>
गोत्वे यो भेदः सास्नादित्ववद्भेदः, तथा हि स्वं सास्नादित्वरूपं<br>
लक्षणतावच्छेदकं तदवच्छिन्नस्य सास्नादेः<br>
लक्षणतावच्छेदकसमवायसम्बन्धेन यदधिकरणं गोः<br>
तद्वृत्तिभेदप्रतियोगितावच्छेदकत्वस्य गोत्वेऽभावात्<br>
तादृशभेदप्रतियोगितावच्छेदकत्त्वसम्बन्धेन न सास्नादित्ववत्<br>
गोत्वमिति गोत्ववृत्तिः सास्नादित्ववद्भेदः भवति<br>
तत्प्रतियोगितावच्छेदकत्वं सास्नादित्व् एवं स्वं गोत्वं<br>
तदधिकरणवृत्यभावप्रतियोगितावच्छेदकत्वं सास्नादित्त्वे नास्तीति<br>
तादृशप्रतियोगितावच्छेदकत्वसम्बन्धेन गोत्ववद्भेदः<br>
सास्नादित्वेऽस्तीति उभयसम्बन्धेन लक्ष्यतावच्छेदकगोत्वविशिष्टत्वं<br>
लक्षणतावच्छेदके सास्नादित्वे द्रष्टव्यम्। एवं च<br>
प्रथमद्वितीयतृतीयस्व पदानि लक्ष्यतावच्छेदकपराणि, चतुर्थस्वपदं<br>
लक्षणतावच्छेदकपरमिति विवेकः।</p>
<p>स्वावच्छिन्नाधिकरणवृत्तिभेदप्रतियोगितावच्छेदकत्वसम्बन्धेन्<br>
संयोगादिनां गन्धाद्यभाववारणाय व्यापकतायां<br>
लक्षणताघटकसम्बन्धावच्छिन्नत्वनिवेशः। जलादौ कालिकादिना<br>
गन्धादिसत्त्वात्व्याप्यतायां तन्निवेशः। अन्यच्च स्वयमूह्यम्। [३८] असाधारणत्वस्य विघटका इति। अत्र विपूर्वघटधातोः<br>
अभावोर्ऽथः। ण्वुलस्सम्पादकः। तथा च<br>
लक्ष्यतावच्छेदकव्यापकत्वसहितलक्ष्यतावच्छेदक१ याप्यत्वरूपविशिष्टाभावसम्पादका<br>
इत्यर्थः। तादृशाभावश्चातिव्याप्ते२ इशेष्याभावप्रयुक्तः।<br>
अव्याप्त्यसम्भविनोश्च विशेषणाभावप्रयुक्त इत्यभिप्रेत्याह  [३८] अतिव्याप्ताविति। पक्षतावच्छेदकसामानाधिकरण्यमात्रेण<br>
हेत्वभाववत्त्वं भागासिद्धिः। तदवच्छेदेन तदभाववत्त्वं<br>
स्वरूपासिद्धिरिति विवेकः। अत्र च भागासिद्धेः अवच्छेदकावच्छेदेन<br>
पक्षे हेतुमत्ताज्ञानविरोधितया, स्वरूपासिद्धेः अवच्छेदकावच्छेदेन<br>
सामानाधिकरण्येन च पक्षे हेतुमत्ताज्ञानविरोधितया द्वयोरपि<br>
पक्षधर्मताज्ञानं प्रति विरोधितया हेत्वाभासत्वमिति ध्येयम्।</p>
<p>[३९] व्यावृत्तिरेवेति। अयमाशयः<br>
ऽव्यावृत्तिर्व्यवहारो वा लक्षणस्य प्रयोजनम्ऽ इति। व्यावृत्तिः<br>
इतरभेदः। व्यवहारः ज्ञानजनकशब्दः। प्रयोजनं ज्ञाप्यम्। तथा च<br>
व्यावर्तकत्वमितरभेदानुमापकत्वम्। व्यावहारिकत्वं<br>
व्यवहारानुमापकत्वम्। प्रकृते च व्यावृत्तिरेव लक्षणज्ञाप्या<br>
इत्येकं मतम्। व्यावृत्तिव्यवहारोभयं ज्ञाप्यमित्यपरं मतम्।<br>
तत्राद्यपक्षे व्यावर्तकत्वस्यैव लक्ष्यतावच्छेदकतया वक्ष्यमाणरीत्या<br>
अतिव्याप्तिरिति। व्यावर्तकस्येत्यत्र</p>
<p>१.<br>
व्याप्यत्वरूपविशिष्टेति। व्याप्यत्वरूपं यत्विशिष्टं<br>
तदभावसम्पादकाः।</p>
<p>२. विशेष्याभावेति।<br>
लक्ष्यतावच्छेदकव्याप्यत्वरूपं यद्विशेष्यं तदभावप्रयुक्त इत्यर्थः।<br>
विशेषणाभावेति। लक्ष्यतावच्छेदकव्यापकत्वरूपं यद्विशेषणं<br>
तदभावप्रयुक्त इत्यर्थः।</p>
<p>व्याङ्पूर्वकवृतुधातोरितरभेदोर्ऽथः।<br>
अकप्रत्ययस्यानुमितिजनक इत्यभिप्रायेणाह [३९] इतरभेदानुमितिजनकस्येत्यर्थ इति। अनुमितिजनकत्वं<br>
लिङ्गपरामर्शस्यैव, न तु परामृश्यमानलिङ्गस्य् तथा च<br>
गन्धादेर्व्यावर्तङ्कत्वानुपपत्तिः। न<br>
चेतरभेदानुमितिजनकज्ञानविषयत्वं व्यावर्तकत्वमिति न दोष<br>
इति वाच्यम्। एवमपि<br>
समूहालम्बनपरामर्शविषयोदासीनावरणात्,<br>
अभिधेयत्वादावतिव्याप्तिकथनासङ्गतेश्च् तस्याप्युक्तरीत्या<br>
लक्ष्यत्वात् । न च तादृशजनकतावच्छेदकविषयताश्रयत्वं तदिति<br>
वाच्यम्। एवमपि इतरभेदव्याप्तिधटकाभावादावतिव्याप्तेः<br>
गोत्वाद्यवच्छेदेन गवेतरभेदव्यापककपिलरूपवती गौः<br>
इत्याद्याकारकभ्रमात्मकपरामर्शविषयतामादाय कपिलरूपादेरपि<br>
व्यावर्तकतापत्तेश्च् तथा च धर्मत्वमेव लक्षणलक्षणमित्याशङ्कायां<br>
निष्कर्षार्थमाह [३९] इतरभेदविधेयेत्यादि।<br>
इतरभेदविधेयकानुमितिजनकज्ञानीय<br>
पक्षतावच्छेदकावच्छिन्नविशेष्यतानिरूपितविषयतेत्यर्थः।</p>
<p>यत्तु<br>
भ्रमीयविषयतामादाय दोषवारणाय भ्रमानिरूपितत्वं निवेश्यमिति<br>
तदसत् । समानाकारकज्ञानेषु विषयताभेदाभावेन उदासीनांशे<br>
समूहालम्बनमादायासम्भवस्य दुर्वारत्वात् ।<br>
सामानाधिकरण्यघटकपक्षविशेष्यतानिरूपितां<br>
इतरभेदप्रकारतामादाय इतरभेदेऽतिप्रसङ्गवारणाय</p>
<p>पक्षतावच्छेदकावच्न्नित्वनिवेशः। किञ्चिदवच्छिन्नत्वनिवेशेऽपि<br>
पक्षस्य सामानाधिकरण्यघटकत्वेन तद्देषतादवस्थ्यमिति<br>
मदुपेक्षितम्। वस्तुतस्तु मुख्यविशेष्यतानिरूपितत्वमेव<br>
प्रकारतायां निवेशनीयम्। अन्यथा भावस्याधेयत्वं लक्षणमित्यादौ<br>
भावत्वाभावहेतुकानुमितिजनकतावच्छेदकव्याप्तिनिष्ठविशेष्यतानिरूपितप्रकारतामादा</p>
<p>याधेयत्वेऽतिप्रसङ्गात् । अत्र<br>
चेतरभेदविषयकत्वस्यानुमितौ निवेशेऽइतरभेदः प्रमेयः<br>
अभिधेयत्वात्ऽ इत्यनुमितिजनकतामादाय अभिधेयत्वादौ<br>
व्यावर्तकताप्रसङ्गः। अत इतरभेदविधेयकत्वस्य तत्र निवेशः।<br>
इतरभेदत्वावच्छिन्नविधेयताकत्वं विवक्षणीयम्।ऽघटः<br>
स्वरूपसम्बन्धेन अभिधेयत्ववान् प्रमेयत्वात्ऽ<br>
इत्युनमितिजनकतामादाय तद्दोषात्विधेयतायां<br>
पक्षतावच्छेदकव्यापकत्वविशेषितस्वरूपसम्बन्धावच्छिन्नत्वं<br>
निवेश्यम्। अत्यथा<br>
गोत्वादिसामानाधिकरण्यमात्रावगाहिगौरितरभिन्नेत्याकारकानुमितिहेतुभूतप्रमात्मकतादृशपरा</p>
<p>मर्शीयजनकतामादायाव्याप्तिग्रस्तधर्मेऽतिप्रसङ्गात् ।<br>
तादृशविधेयताकत्वसहितानुमितित्वावच्छिन्नजन्यताप्रतियोगिकजनकता<br>
निवेश्या। अन्था पक्षतावच्छेदकावच्छेदेन तत्सामानाधिकरण्यमात्रेण<br>
चेतरभेदावगाहिसमूहालम्बनानुमितिजनकसामानाधिकरण्यमात्रावगाहि परामर्शीयजनकतामादाय<br>
तद्दोषतादवस्थ्यम्। अथैवमपि<br>
पृथिवीतरभेदव्याप्यघटेतरभेदादिमत्ताज्ञानसाधारण्येन<br>
कालिकादिसम्बन्धेन<br>
पृथिवीतरभेदव्याप्यपृथिवीतरभेदवत्ताज्ञानसाधारण्येन वा<br>
कल्पनीयानुमितिजनकतामादाय<br>
पृथिवीतरभेदादावतिव्याप्तिर्दुवारैव् न च<br>
तादृशानुमित्युपधायकज्ञानीयत्वस्य विषयतायां निवेशात्न दोष<br>
इति वाच्यम्। एवमपि<br>
पृथिवीतरभेदाद्यंशेऽप्रामाण्यतज्ञानास्कन्दितस्य<br>
ऽपृथिवीतरभेदव्याप्यपृथिवीतरभेदवती<br>
तद्व्याप्यद्रव्येतरभेदवती च पृथिवीऽ इत्याकारकज्ञानस्य<br>
तथात्वात् । तादृशानुमित्यनुपधायकज्ञानवृत्तित्वस्य<br>
तादृशानुमित्यनुपधायकसंशयादिसाधारणगन्धादिविषयत्वासङ्ग्राहकतया<br>
निवेशासम्भवात् । इति चेन्न्<br>
तादृशानुमितित्वावच्छिन्नजन्यतानिरूपितजनकतावच्छेदिका<br>
तादृशानुमित्युपधायकज्ञानवृत्तिर्या<br>
अप्रामाण्यज्ञानानास्कन्दितज्ञानीयविषयता तदाश्रयत्वस्य<br>
विवक्षितत्वात् । तादृशजन्यताविशिष्टविषयत्वमिति निष्कर्षः।<br>
वैशिष्ट्यं<br>
स्वनिरूपितजनकतावच्छेदकत्वस्वाश्रयानुमित्युपधायकाप्रामाण्यज्ञानानास्कन्दितज्ञानीयत्वोभयसम्बन्धेन्<br>
अप्रामाण्यज्ञानानास्ककन्दितत्वं<br>
विषयत्वसामानाधिकरण्यकालिकविशेषणत्वत्रितयसम्बन्धेन<br>
भ्रमविशिष्टान्यत्वम्।<br>
स्वप्रतियोगिनिष्ठत्वस्वानुयोगिनिष्ठविशेष्यतानिरूपितत्वस्वावच्छिन्नत्वत्रयसम्बन्धेन<br>
संसर्गविशिष्टान्य प्रकारतानिरूपकत्वमिति मदेकपरिशीलितः<br>
पन्थाः।</p>
<p>[३९] एवेनेति। एवकारेणेत्यर्थः। ननु<br>
सास्नादीनां गवादिलक्षणत्वस्य कथमतिव्याप्तिप्रयोजकत्वं,<br>
पृष्ठताडनेन दण्डभङ्गन्यायात्; अत आह [३९] उक्तलक्षणेति [३९] अभिधेयत्वादिभिन्नत्वं चेति। इदमत्र<br>
चिन्त्यम्  व्यावर्तकमात्रस्योक्तलक्षणलक्ष्यत्वे<br>
लक्ष्यतावच्छेदकाभाववदवृत्तित्वरूपलक्ष्यतावच्छेदकव्याप्यत्वनि वेशेनैवव्यावहारिकवारणे<br>
स्वव्यापकतत्कत्वत्वरूपलक्ष्यतावच्छेदकव्याप्यत्वं<br>
निवेश्याभिधेयत्वादावतिव्याप्तिं सम्पाद्य तद्वारणाय<br>
तद्भिन्नत्वनिवेशनं प्रक्षालनादिन्यायेनायुक्तम्।</p>
<p>यत्तु<br>
पृथिवित्वादिरूपलक्ष्यतावच्छेदकशून्ये जलादौ कालिकादिना<br>
सत्त्वाततिव्याप्तिः  इति तन्न्  घटादिलक्षणे ज्ञानवदन्यत्वादावेव<br>
लक्षणगमनात् । अतो<br>
लक्ष्यतावच्छेदकाभावव्यापकीभूताभावीयलक्षणताघटकसम्बन्धावच्छि न्नप्रतियोगित्वरूपलक्ष्यतावच्छेदकव्याप्यत्वस्य<br>
विवक्षितत्वादिति। [३९] न तावत्सामान्यतो भेदानुमापकत्वमिति।<br>
सामान्यतो भेदत्वेन्  तसिलोऽवच्छिन्नत्वमर्थः। तस्य च<br>
भेदानुमापकत्वघटकभेदविधेयतायामन्वयः। [३९] यत्किञ्चिदुभयत्वावच्छिन्नप्रतियोगिताकेति।ऽघटः<br>
घटपटोभयभिन्नः अभिधेयत्वात्ऽ,ऽपृथिवी घटपटोभयभिन्ना<br>
पृथिवीतरभेदात्ऽ इत्याद्यनुमितिजनकतामादाय तत्र<br>
व्यावर्तकत्वस्य सूपपादत्वातिति भावः। यद्यपिऽघटो भेदवान्<br>
अभिधेयत्वात्ऽ इत्याद्यनुमितिजनकतामादाय तत्सुवचमिति<br>
द्वित्वावच्छिन्नभेदसाध्यकानुमानपर्यन्तानुधावनं विफलम्, तथापिं<br>
र्किञ्चिद्धर्मावच्छिन्नप्रतियोगिताकत्वसहितभेदत्वावच्छिन्नविधेयतापय्रन्तनिवेशेऽपि<br>
कथं दोषो भवति इत्येतदर्थं</p>
<p>व्यावृत्तिसाधारण्यार्थमपि तथोक्तिः। अन्यथा सिद्धसाधनापत्तेः<br>
इति ध्येयम्।</p>
<p>ननु<br>
व्यासज्यवृत्त्यतिरिक्तकिञ्चिद्धर्मावच्छिन्नप्रतियोगिताकत्वसहितभेदत्वावच्छिन्नविधेयतानिवेशात्<br>
न कोऽपि दोष इत्यत आह  [३९] सर्वेषामपि<br>
व्यतिरेकिधर्माणां यकिञ्चिब्द्यवर्तकतयेति। गौः<br>
पटभिन्नाशृङ्गित्वात्ऽ,ऽकपिलगौः घटभिन्न कपिलरूपवत्त्वात्ऽ<br>
इत्याद्यनुमितिजनकतामादाय शृङ्गित्वकपिलरूपादौ<br>
तदुपपादनसम्भवादिति भावः। [३९] नापि</p>
<p>विशिष्येत्यादि।<br>
पृथिवीव्यापकत्वविशिष्टस्वरूपसम्बन्धावच्छिन्नपृथिवीत्वाद्यवच्छिन्न<br>
इतरभेदत्वावच्छिन्नविधेयताकानुमितिजनकतावच्छेदकनिरुक्तविषयताश्रयत्वमित्यर्थः।<br>
यद्यपिऽकपिलगौः घटभिन्ना कपिललरूपवत्त्वात्ऽ इत्यनुमितिमादाय<br>
कपिलरूपादेर्व्यावर्तकताप्रसङ्गः, तथापि<br>
धर्मिन्तावच्छेदकेत्यादिन्यायेन न दोषः। [४०] गोत्वादिसमनैयत्यस्य<br>
तत्रासत्त्वादिति। पदार्थत्वसमनियतत्वस्य लक्ष्याप्रसिद्ध्या अलक्षणत्वेन<br>
तत्र तत्सत्त्वस्याकिञ्चित्करत्वातिति भावः।</p>
<p>[४०] गोत्वावच्छिन्नेतरभेदानुमापकत्वे साध्य<br>
इति। स्वावच्छिन्नेतरभेदानुमापकत्वसम्बन्धेन गोत्वे साध्य<br>
इत्यर्थः। तेनाग्रेऽभिधेयत्वादौ व्यभिचारकथनं सङ्गच्छत् अन्यथा<br>
पदार्थत्वावच्छिन्नेतराप्रसिद्ध्यातद्घटितसाध्याभावस्य<br>
सुतरामप्रसिद्धत्वेन साध्याभाववद्वृत्तित्वरूपव्यभिचारस्य<br>
दुर्वचत्वात् । अस्मत्पक्षे तु पदार्थत्वं प्रति उक्तसम्बन्धस्य<br>
व्यधिकरणतया साध्याभावस्य प्रसिद्धत्वेन व्यभिचारः सुवच एव्</p>
<p>[४०] अभिधेयत्वादिभिन्नत्वं चेति। चकारो<br>
वाकारार्थः। अन्यथा तद्धर्मावच्छिन्नेतरभेदभिन्नत्वस्य निवेशेनैव<br>
पदार्थेतराप्रसिद्ध्या अभिधेयत्वादौ व्यभिचारवारणेन<br>
अभिधेयत्वादिभिन्नत्वस्व हेतुकोटौ निवेशस्य निष्फलतया<br>
तत्समुच्चायकत्वासम्भवादसङ्गतेः। अत्र सामान्यव्याप्तिस्थले<br>
तद्धेतुधर्मिकतत्तत्साध्यव्याप्तिग्रहाभावविशिष्टतत्तत्साध्यहेतूभयस्थितेः<br>
अनुमितिप्रमायाः सिद्धान्तलक्षणप्रामाण्यवादयोरुक्तत्वात्न<br>
प्रकृतेऽनुमितिसम्भवः इत्यभिप्रेत्याह  [४०] अधिकविचार इति।</p>
<p>[४०] तेन रूपेण व्यवहर्तव्यज्ञानं विनेति।<br>
इतरभेदादिप्रकारेण पक्षविषयकपरामर्शं विनेत्यर्थः।<br>
तद्रूपावच्छिन्नेति।<br>
लक्ष्यतावच्छेदकपृथिवीत्वाद्यवच्छिननप्रतिपादकेत्यर्थः।<br>
व्यवहारासम्भवात् व्यवहारानुमानासम्भवात् । तथा च<br>
तद्धर्मावच्छिन्नबोधकशब्दरूपव्यवहारविधेयकानुमितिजनकतावच्छेदकत्वं<br>
तद्धर्मांवच्छिन्नव्यावहारिकत्वम्। तच्चऽघटः पृथिवीति व्यवहर्तव्यः,<br>
पृथिवीतरभेदात्ऽ,ऽघटः पदार्थ इति व्यवहर्तव्यः,<br>
अभिधेयत्वात्ऽ इत्याद्यनुमितिमादाय व्यावृत्त्यभिधेयत्वादावपि<br>
अक्षतमिति भावः। एतेन दीपिकायां लक्षणप्रयोजनत्वे लक्षणज्ञाप्यत्वे<br>
व्यवहारसाधनत्वात्व्यवहारानुमापकत्वादित्यर्थो बोध्यः।</p>
<p>{गुणवत्त्वस्य<br>
द्रव्यलक्षणत्वस्थापनम्}</p>
<p>ध्वंसप्रागभाववति<br>
अत्यन्ताभावस्य प्राचीनैरननुमतत्वात्नात्यन्ताभावघटिता व्याप्तिः<br>
सम्भवति। यद्वा प्रतियोगिव्यधिकरणलक्ष्यनिष्ठाभावप्रतियोगित्वस्यैव<br>
व्याप्तिशरीरे प्रविष्टत्वात्गन्धाद्यभावस्य चातथात्वात्<br>
नाव्याप्तिरित्याशयेन शङ्कते  प्रकाशिकायाम् [५३] नन्वित्यादि। गुणाश्रयत्वलक्षणमिति। गुणात्मकलक्षणमित्यर्थः।<br>
आश्रयत्वकथनं लक्षणताघटकसम्बन्धप्रदर्शनाय् एतेन<br>
गुणाधिकरणत्वस्याप्युत्पत्तिनिरूपिताधिकरणताया<br>
अव्याप्यवृत्तित्त्वात् । गुणप्रतियोगिकत्वोपलक्षितसमवायेन<br>
गुणवत्त्वस्य समवायैक्यपक्षे गुणादावतिव्याप्तिः।<br>
तत्प्रतियोगिकत्वविशिष्टसमवायस्योत्पत्तिकालावच्छेदेनाभावसत्त्वात्</p>
<p>अव्याप्तिः इति<br>
दूषणमनवकाशम्। सत्ताविशेषणत्वभ्रमवारणाय [५३] जातिविशेषणमिति। अत्र च गुणसमानाधिकरणत्वं<br>
गुणनिष्ठसमवायसम्बन्धावच्छिन्नाधेयतानिरूपकनिरूपितसमवायसम्बन्धावच्छिन्नाधेयत्वं,<br>
तेन कालिकेन गुणवद्गुणसमवेतस्य, कालिकेन<br>
गुणसमवायिवृत्तेर्गुणत्वस्य व्युदासः। [५३] भाव इति। अथऽएकं रूपं<br>
रसात्पृथक्ऽ इति व्यवहारस्य सामानाधिकरण्यसम्बन्धेन गुणे<br>
गुणविषयकत्वस्योपगमे रूपादावपि स्वस्मात्<br>
पृथग्व्यवहारप्रसङ्गः। स्वावधिकपृथक्त्वसामानाधिकरण्यस्य<br>
स्वस्मिन्नप्यबाधातिति चेत् न्  सामानाधिकरण्यस्य स्वस्मिन्<br>
स्वावधिकपृथक्त्वसम्बन्धत्वानुपगमात् । कल्पनाकल्पनयोश्च<br>
फलानुरोधित्वात् । वस्तुतस्तुऽरूपं रसात्पृथक्ऽ इत्यादौ<br>
पृथक्त्वस्य<br>
स्वनिरूपकतावच्छेदकावच्छिन्नभिन्नत्वसामानाधिकरण्योभयसम्बन्धेन<br>
भानाभ्युपगमात्न दोष इति। [५३] कालिकादीत्यादिपदेन<br>
समवायस्वरूपोभयघटितसामानाधिकरण्यपरिग्रहः।</p>
<p>[५६] हेतुधर्मितावच्छेदककेति।<br>
हेत्ववच्छिन्नविशेष्यताकेत्यर्थः।<br>
असमानाकारकसिद्धेश्चाविरोधित्वादिति भावः। [५६] सङ्क्षेप इति। अयमत्राशयः<br>
व्यतिरेकव्याप्तेरनुमानाङ्गत्वेन न काप्यनुपपत्तिः।<br>
उपनयवाक्यात्शाब्दबोधानुपपत्तिरपि परार्थानुमानस्थल एव<br>
दोषः न स्वार्थानुमानस्थलेऽपीति<br>
लक्षणप्रयोजनसिद्धिर्निराबाधैवेति।</p>
<p>ननु भूतत्वस्य<br>
जातित्वाभावात्कथं तत्सङ्करस्य बाधकत्वम्<br>
उपाधिसङ्करस्यादोषत्वादित्यत आह  [५७] जातित्वेनाभिमतेति।<br>
जातित्वेनापादितेत्यर्थः। तथा च तुल्ययुक्त्या<br>
भूतपदशक्यतावच्छेदकतया भूतत्वजातिसिद्ध्या न साङ्कर्यं</p>
<p>दोष इति भावः।<br>
[५७] व्यक्तेरभेद इत्यादि श्लोके इति पदाध्याहारेण<br>
ज्ञानजनकस्वल्पशब्दरूपसङ्ग्रहाभेदबोधो वर्णनीयः। प्रथमत्रिकस्य<br>
जातित्वे द्वितीयत्रिकस्य जातिमत्त्वे बाधकत्वमिति विशेषसूचनाय<br>
मध्येऽथशब्दः। व्यक्तेरित्यादिश्लोकोक्तजातिबाधकत्वं च<br>
जातिजातिमत्त्वान्यतरप्रकारकज्ञानप्रतिबन्धकज्ञानविषयत्वम्।</p>
<p>व्यक्तेरभेदः<br>
१ वसमेवतत्वस्वभिन्नसमवेतत्वोभयसम्बन्धेन प्रमेयविशिष्टान्यत्वं<br>
स्वप्रतियोगिसमवेतत्वस्वानुयोगिसमवेतत्वोभयसम्बन्धेन<br>
भेदवदन्यत्वं वा। तज्ज्ञानस्य तद्वदन्यत्वज्ञानविधया उक्तोभयसम्बन्धेन<br>
प्रमेयविशिष्टत्वादिरूपानेकसमवेतत्वघटितजातित्वज्ञानप्रतिबन्धकत्वम्।</p>
<p>१. स्वसमवेतत्वेति।<br>
स्वं नीलघटः तत्समवेतत्वं घटत्वे, एवं स्वं नीलघटः<br>
तद्भिन्नपीतघटसमवेतत्वं च घटत्वे इति उक्तोभयसम्बन्धेन<br>
नीलघटरूपप्रमेयविशिष्टे घटत्वं तद्भिन्नत्वमाकाशत्व् एवं स्वं<br>
नीलघटभेदः तत्प्रतियोगिनीलघटसमवेतत्वं घटत्वे, स्वं<br>
नीलघटभेदः तदनुयोगिपीतघटसमवेतत्वं च घटत्वे इति<br>
तादृशोभयसम्बन्धेन भेदवत् नीलघटभेदवत्घटत्वे<br>
तदन्यत्वमाकाशे इति बोध्यम्।</p>
<p>तुल्यत्वं<br>
स्वभिन्नजातिसमनियतत्वम्, स्वभिन्नत्वस्वसमनियतत्वोभयसम्बन्धेन<br>
जातिविशिष्टत्वपर्यवसितम्। तच्च जातित्वाभावव्याप्यमिति<br>
तद्ग्रहस्य तदभावव्याप्यवत्ताग्रहविधया कलशत्वादेः<br>
घटत्वादिजातिभिन्नजातित्वोपगमे</p>
<p>विरोधित्वम्। तस्य च<br>
जातित्वाभावव्याप्यत्वं घटत्वकलशत्वयोर्भिन्नजातित्वे घटादिपदस्य<br>
धर्मद्वयावच्छिन्ने शक्तिद्वयकल्पनं कार्यकारणभावद्वयकल्पनं च<br>
नान्यथेति लाघवमिति धीसहकृतेन<br>
जातिविशिष्टत्वपक्षकजातित्वाभावव्याप्यतदभावान्यतरसाध्यकप्रमेयत्वादिहेतुकानुमानेन<br>
सिद्धम्।</p>
<p>सङ्करश्च<br>
स्वसामानाधिकरण्यस्वाभावसामानाधिकरण्यस्वसमानाधिकरणाभावप्रति योगित्वत्रयसम्बन्धेन<br>
जातिविशिष्टत्वम्। तदपि च जातित्वाभावव्याप्यमेव् तस्य तथात्वं<br>
च धर्मशास्त्रसिद्धम्। विरुद्धजातीनां परस्परं व्याप्यजात्या<br>
व्यापकजातेः, व्यापकजात्या व्याप्यजातेश्च जातिसाङ्कर्यवारणाय<br>
सम्बन्धत्रयनिवेशः।</p>
<p>अनवस्थितिः अनवस्था च<br>
जात्यनाश्रयवृत्तिपदार्थविभाजकोपाधिपरम्परारोपाधीनजातिविशिष्टबुद्धिनिरूपितत</p>
<p>त्तज्जातिज्ञानकारणतानन्त्यरूपानिष्टप्रसञ्जनरूपेह विवक्षिता।<br>
तस्याश्च तदापादककापत्तिविधया<br>
जातिर्जातिमतीत्याकारकज्ञानविरोधित्वम्।</p>
<p>रूपहानिः<br>
स्वतोव्यावृत्तत्वरूपलक्षणस्वरूपस्य हानिः। स्वतोव्यावृत्तत्वं च<br>
विशेषाणां स्वतःसिद्धपरस्परभेदवत्त्वं तस्य विशेषाणां<br>
जातिमत्त्वेऽनुपपत्तिः। सजातीयानां पदार्थानां परस्परं भेदः<br>
प्रत्यक्षेण व्यावर्तकान्तरेण वा सिद्ध्यतीति न्यायात्विशेषो यदि<br>
जातिमान् स्यात्स्वतोव्यावृत्तत्त्ववान्न स्यात्<br>
इत्यापत्तिविषयतया विशेषस्य जातिमत्त्वे बाधकत्वम्।ऽअयं<br>
परमाणुः तत्परमाणुभिन्नः एतद्विशेषात्ऽ इत्यनुमानेन विशेषस्य<br>
जातिमत्त्वे जात्याश्रयस्य जातिपुरस्कारेणैव व्यावर्तकत्वमिति<br>
नियमेन जातिपुरस्कारेणैव व्यावर्तकताया व्यभिचारापत्तेः।</p>
<p>असम्बन्धः<br>
असमवेतत्वम्। तच्च बहुव्रीहिबलात्<br>
समवेतत्वसामान्याभावपर्यवसितम्। तज्ज्ञानस्य<br>
नित्यानेकसमवेतत्वरूपजात्यभावव्याप्यवत्ताज्ञानविधया<br>
नित्यानेकसमवेतरूपजातिमत्ताज्ञानविरोधित्वम्।<br>
एतत्सर्वमभिप्रेत्यैव [५७] सङ्क्षेप इत्युक्तम्। दीपिकायाम् [५६] लघुत्वस्य गुरुत्वाभावरूपत्वादिति। न च गुरुत्वस्य<br>
लघुत्वाभावरूपत्वमादाय विनिगमनाविरह इति। वाच्यम्।<br>
स्वतन्त्रेच्छस्येति न्यायेनादोषातिति भावः।</p>
<p>{कर्मविभागः}</p>
<p>[६२] असमवायीति। न चात्र संयोगभिन्नत्वे सति<br>
असमवायिकारणमास्तामिति वाच्यम्। आद्यपतनासमवायिकारणादौ<br>
अतिव्याप्तिवारणाय संयोगांशस्यापि सार्थक्यात् ।</p>
<p>{सामान्यविभागः}</p>
<p>[६३] सत्तायाः द्रव्यत्वापेक्षयेत्यादि।<br>
अपेक्षाशब्दस्य प्रतियोगितानिरूपकत्वमर्थः। तृतीयायाश्च<br>
वैशिष्ट्यम्। अधिकदेशवृत्तित्वं च<br>
स्वप्रतियोग्यधिकरणवृत्तित्वस्वाधिकरणवृत्तित्वोभयसम्बन्धेनाभावविशिष्टत्वम्।<br>
सकदेशेऽभावे<br>
तृतीयान्तार्थद्रव्यत्वनिष्ठप्रतियोगितानिरूपितत्वविशिष्टत्वान्वयः।<br>
अधिकदेशवृत्तित्वेनेत्यत्र तृतीयाया अभेदोर्ऽथः।<br>
द्रव्यत्वनिष्ठप्रतियोगिताकाभाववैशिष्ट्याभिन्नं द्रव्यत्वापेक्षया<br>
परत्वमिति वाक्यार्थः। [६३] द्रव्यत्वादीनां सत्तातोऽपरत्वमिति।</p>
<p>तच्च<br>
१ वाश्रयाधिकरणवृत्त्यभावप्रतियोगित्वरूपम्।</p>
<p>{विशेषविभागः}</p>
<p>[६३] विशेषासत्वनन्ता एवेति वाक्ये अनन्तत्वं<br>
च न विद्यते अन्तः<br>
सङ्ख्यात्वव्याप्यधर्मावच्छिन्नप्रकारताकास्मदादिसमवेतनिश्चयः<br>
विशेष्यतासम्बन्धेन येषु नास्तीति विग्रहान्<br>
सङ्ख्यात्वव्याप्यधर्मावच्छिन्नप्रकारताकतादृशनिश्चयविशेष्यत्वाभाववत्त्वम्।<br>
प्रकाशिकायाम् [६३]</p>
<p>१. स्वाश्रयेति। स्वं<br>
सत्ता तदाश्रयः गुणः तन्निष्ठाभावः द्रव्यत्वाभावः तत्प्रतियोगित्वं<br>
द्रव्यत्वे इति द्रव्यत्वस्य सत्तातोऽपरत्वमिति भावः।</p>
<p>विवेक इति। तथा च<br>
सामान्यं त्रिविधम्  केवलपरम्, केवलापरम्, परापरं चेति।<br>
सङ्ग्रहे च केवलपरापरप्रदर्शनादेव परापरजातेः, स्फुटतया<br>
लाभात्तदकथनमिति भावः। ननु सत्तायाः<br>
केवलपरत्वकथनमनुपपन्नम्। प्रेमयत्वादिजातिसत्त्वात्सत्तायाः<br>
१ अरापरत्वादित्यत आह  दीपिकायाम् [६३] सामान्यादिचतुष्टय<br>
इति।</p>
<p>{समवायलक्षणम्}</p>
<p>[६४] समवायस्त्वेक एवेत्यत्र सङ्ग्रहपङ्क्तौ समवायस्यैकत्वं<br>
समवायनिष्ठभेदप्रतियोगितानवच्छेदकधर्मवत्त्वं न तु<br>
सङ्ख्यारूपम्, समवायावृत्तित्वातव्यावर्तकत्वात्च् एवकारश्च<br>
ईदृशपारिभाषिकत्वे तात्पर्यग्रहः। यद्वा एकत्वमुभयावृत्तिधर्मः।<br>
उभयावृत्तित्वं च स्वप्रतियोगिवृत्तित्वस्वभिन्नवृत्तित्वोभयसम्बन्धेन<br>
र्किञ्चिद्विशिष्टान्यत्वम्। एवकारस्य<br>
चाधेयताश्रयभेदप्रतियोगितावच्छेदकत्वमभावश्च खण्डशोर्ऽथः।<br>
आधेयतायां व्युत्पत्तिवैचित्र्येण प्रथमान्तपदोपस्थाप्यस्यापि<br>
समवायस्य निरूपितत्वसम्बन्धेनान्वयः।<br>
समवायनिरूपिताधेयताश्रयभेदप्रतियोगितावच्छेदकत्वस्य च<br>
विधेयतावच्छेदकत्वाभिमतसम्बन्धावच्छिन्नावच्छेदकताकप्रतियोगिताकस्वरूपसम्बन्धावच्छिन्नप्रतियोगिताकत्वसम्बन्धे</p>
<p>नाभावेऽन्वयः।<br>
तादृशाभावस्यचैकपदार्थेऽन्वयः। तथा च समवायः<br>
समवायनिरूपिताधेयताश्रयभेदप्रतियोगितावच्छेदकत्वविशेषिताभाववदभिन्न<br>
इति बोधः इति अभिप्रायेणावतारयति  दीपिकायाम् [६४] समवायस्य भेदो नास्तीत्याहेति। अत्र च भेदः<br>
आधेयताश्रयभेदप्रतियोगितावच्छेदकधर्मः। समवायस्येत्यत्र षष्ट्या<br>
निरूपितत्वमर्थः। तस्य च भेदपदार्थघटकाधेयतायामन्वयः।<br>
असधात्वर्थाधेयतायामपि व्युत्पत्तिवैचित्र्यादन्वयः।<br>
असधात्वर्थाधेयतायाश्च नञर्थाभावे तस्य च प्रथमान्तपदार्थे<br>
भेदेऽन्वयः। तथा च<br>
समवायनिरूपिताधेयताश्रयभेदप्रतियोगितावच्छेदकधर्मः<br>
समवायनिरूपिताधेयत्वाभाववानिति बोधः।</p>
<p>१. तपरापरत्वादिति।<br>
सत्तायाः प्रमेयत्वापेक्षया अपरत्वम्, द्रव्यत्वाद्यपेक्षया परत्वमिति<br>
रीत्या परापरत्वमिति भावः।</p>
<p>अनुयोगितावच्छेदकावच्छेदेनाभावबोधकताया नञः<br>
व्युत्पन्नतया समवायद्वित्वपक्षेऽप्युक्तवाक्यार्थसङ्गतिः। यद्वा भेदः</p>
<p>अन्योन्याभावः।<br>
समवायस्येत्यत्र षष्ठ्याः<br>
एकमात्रवृत्तिधर्मावच्छिन्नप्रतियोगिताकत्वमर्थः। समवायस्येति<br>
पुनरावृत्त्या</p>
<p>तदर्थस्य<br>
समवायवृत्तित्वस्यासधात्वर्थाधेयतायामन्वयः। तथा च समवायनिष्ठा<br>
या एकमात्रवृत्तिधर्मावच्छिन्नप्रतियोगिता तन्निरूपितान्योन्याभावः<br>
समवायनिरूपितवृत्तित्ववानिति। बोधः। इतिशब्दस्य<br>
इत्याकारकमर्थः। तस्य चाभेदसम्बन्धेन<br>
ज्ञानोत्पत्तिप्रयोजकशब्दरूपब्रूञर्थैकदेशे ज्ञानेऽन्वयः। तस्य<br>
चाख्यातार्थकृतावन्वयः। अनुकूलतासम्बन्धेन तादृशज्ञानं च प्रकृते<br>
मानसरूपं बोध्यम्। तेन प्रकृते तस्य शब्दरूपत्वासम्भवेऽपि न<br>
क्षतिः।</p>
<p>प्रकाशिकायाम् [६४] रूपसमवायेति। अयमत्राशयःतत्सम्बन्धेन तत्प्रकारकभ्रमत्वं च<br>
तत्सम्बन्धावच्छिन्नप्रतियोगिताकतदभाववद्विशेष्यकत्वावच्छिन्नतत्सम्बन्धावच्छिन्नप्रकारकत्वम्।<br>
तच्चऽवायुः समवायेन रूपवान्ऽ इति ज्ञानेऽक्षतमेव् तेन<br>
सम्बन्धेन तत्प्रकारकप्रमात्वं च न<br>
तत्प्रमोपलक्षिततत्सम्बन्धानुयोगिविशेष्यताकत्वघटितम्, किं तु<br>
तत्प्रतियोगिकत्वावच्छिन्ननिरूपकताकतत्सम्बन्धानुयोगिताश्रयविशेष्यताकत्वघटितम्।<br>
वायौ रूपशून्ये<br>
रूपप्रतियोगिकत्वावच्छिन्ननिरूपितासमवायानुयोगिता न स्वीकृता<br>
इति न तादृशज्ञानस्य प्रमात्वप्रसङ्गः। एवं<br>
तत्प्रतियोगित्वविशिष्टतन्निरूपितस्य तत्सम्बन्धानुयोगित्वस्य तेन<br>
सम्बन्धेन तत्सत्त्वव्याप्यत्वस्वीकारात्न वायौ</p>
<p>रूपप्रतियोगित्वोपलक्षितसमवायवति समवायेन<br>
रूपवत्ताप्रसङ्गः इत्यभिप्रेत्य [६४] दिगित्युक्तम्।</p>
<p>{पृथिवीनिरूपणम्}</p>
<p>दीपिकायाम् [६५] उद्देशक्रमानुसारादित्यादि। पञ्चम्याः प्रयोज्यत्वमर्थः।<br>
तादृशानुसारप्रयोज्यजलादिलक्षणकथनप्राक्कालीनाभिन्नपृथिव्यादिसमुदायघटकीभूतपृथिवीविशेष्यकलक्षणप्रकारक</p>
<p>ज्ञानोद्देशप्रयोज्यशब्दानुकूलकृतिमानिति बोधः।<br>
प्रकाशिकायाम् [६५] प्राथम्ये  प्रथमवक्तव्यत्व् [६६] लक्षणीयवस्तुपरमिति। प्रकृतलक्षणाश्रययावद्वस्तुपरिमित्यर्थः।<br>
तेन न घटादिपदे<br>
प्रकृतलक्षणाश्रयघटादिप्रतिपादकेऽतिप्रसङ्गतादवस्थ्यम्। तथा च<br>
प्रकृतलक्षणाश्रययावद्वस्तुनिष्ठविषयताशालित्वं बोधविशेषणं<br>
देयमिति भावः।</p>
<p>[६६] मात्रपदमितीति। अत्र केचित्<br>
लक्ष्यतावच्छेदकेतराप्रकारकत्वं मात्रपदलभ्यम्। लक्षणवाक्यस्य<br>
तदितरलक्षणप्रतिपादकत्वान्न तत्रातिव्याप्तिरिति भावः इत्याहुः।<br>
तत्तुच्छम्। मात्रपदस्य<br>
समभिव्याहृतपदार्थेन्तरसम्बन्धव्यवच्छेदबोधकतायाऽअत्र भूतले<br>
धटोऽस्तिऽ इत्यादौ व्युत्पन्नतया शब्दे लक्षणाप्रतिपादकत्वस्यैव<br>
तल्लभ्यत्वात् । लक्ष्यतावच्छेदकेतरसम्बन्धव्यवच्छेदबोधकतायां<br>
व्युत्पत्तिविरोधस्य स्पष्टत्वात् । पदार्थद्वयसंसर्गबोधस्यैव<br>
शाब्दाबोधरूपतया अन्ततः प्रकृत्यर्थसङ्ङ्ख्याप्रकारकस्यापि<br>
पृथिव्यादिविशेष्यकशाब्दबोधस्य सम्भवात्<br>
लक्ष्यतावच्छेदकेतराप्रकारकशाब्दबोधाप्रसिद्धेश्च् एवं च<br>
लक्ष्यतावच्छेदकप्रकारकशाब्दजनकतावच्छेदकयत्किञ्चिज्ज्ञानीयविषयताश्रयवर्णत्वव्यापकसमुदायत्वम्<br>
उद्देशलक्षणम्। अतो न पृथिव्यादिभागेऽतिव्याप्तिः।<br>
तादृशसमुदायत्वं च<br>
तादृशसमुदायत्वनिष्ठन्यूनवृत्तितानिरूपकत्वेन विशेषणीयम्। तेन<br>
न लक्षणादिवाक्येऽतिव्याप्तिः। तादृशसमुदायत्वं च व्याप्तिसम्बन्धेन<br>
उद्देशपदप्रवृत्तिनिमित्तम्। तेनाश्रयतया तस्यैकदेशसाधारणत्वेऽपि<br>
न क्षतिः। समुदायत्वस्य व्यासज्यवृत्तित्वेन निवेशः। अतः<br>
धीविशेषविषयत्वरूपस्य तस्याननुगमेऽपि न क्षतिः। यदि च<br>
विषयत्वमव्यासज्यवृत्तीति नायं प्रकारः साधीयानित्युच्यते, तदा<br>
तादृशवर्णत्वव्यापकधर्मवत्त्वमेवोद्देशलक्षणं वक्तव्यम्।</p>
<p>तादृशधर्मत्वेन च<br>
विशेष्यतावच्छेदकधर्मबोधकत्वव्युत्पत्तेः<br>
स्वीकारान्नातिप्रसङ्गावकाशः। यद्यपि पर्यायपदान्तराधीनशाब्दबोधे<br>
व्यभिचारवारणाय तत्तत्पदज्ञानाव्यवहितोत्तरत्वस्य<br>
कार्यतावच्छेदककोटौ अवश्यं निवेश्यतया तत्र विषयनिवेशे<br>
प्रयोजनायोज्यशब्दानुकूलकृतिमानिति बोधः। प्रकाशिकायाम् [६५] प्राथम्ये  प्रथमवक्तव्यत्व् [६६] लक्षणीयवसतुपरमिति।<br>
प्रकृतलक्षणाश्रययावद्वस्तुपरिमित्यर्थः। तेन न घटादिपदे<br>
प्रकृतलक्षणाश्रयघटादिप्रतिपादकेऽतिप्रसङ्गतादवस्थ्यम्। तथा च<br>
प्रकृतलक्षणाश्रययावद्वस्तुनिष्ठविषयताशालित्वं बोधविशेषणं<br>
देयमिति भावः।</p>
<p>[६६] मात्रपदमितीति। अत्र केचित्<br>
लक्ष्यतावच्छेदकेतराप्रकारकत्वं मात्रपदलभ्यम्। लक्षणवाक्यस्य<br>
तदितरलक्षणप्रतिपादकत्वान्न तत्रातिव्याप्तिरिति भावः इत्याहुः।<br>
तत्तुच्छम्। मात्रपदस्य</p>
<p>समभिव्याहृतपदार्थेन्तरसम्बन्धव्यवच्छेदबोधकतायाऽअत्र<br>
भूतले घटोऽस्तिऽ इत्यादौ व्युत्पन्नतया शब्दे<br>
लक्षणाप्रतिपादकत्वस्यैव तल्लभ्यत्वात् ।<br>
लक्ष्यतावच्छेदकेतरसम्बन्धव्यवच्छेदकाबोधकतायां<br>
व्युत्पत्तिविरोधस्य स्पष्टत्वात् । पदार्थद्वयसंसर्गबोधस्यैव<br>
शाब्दबोधरूपतया अन्ततः प्रकृत्यर्थसङ्ख्याप्रकारकस्यापि<br>
पृथिव्यादिविशेष्यकशाब्दबोधस्य सम्भवात्<br>
लक्ष्यतावच्छेदकेतराप्रकारकशाब्बोधाप्रसिद्धेश्च् एवं च<br>
लक्ष्यतावच्छेदकप्रकारकशाब्दजनकतावच्छेदकयत्किञ्चिज्ज्ञानीयविषयताश्रयवर्णत्वव्यापकसमुदायत्वम्<br>
उद्देशलक्षणम्। अतो न पृथिव्यादिभागेऽतिव्याप्ति। तादृशसमुदायत्वं<br>
च तादृशसमुदायत्वनिष्ठन्यूनवृत्तितानिरूपकत्वेन विशेषणीयम्।<br>
तेन न लक्षणादिवाक्येऽतिव्याप्तिः। तादृशसमुदायत्वं च<br>
व्याप्तिसम्बन्धेन उद्देशपदप्रवृत्तिनिमित्तम्। तेनाश्रयतया<br>
तस्यैकदेशसाधारणत्वेऽपि न क्षतिः। समुदायत्वस्य<br>
व्यासज्यवृत्तित्वेन निवेशः। अतः धीविशेषविषयत्वरूपस्य<br>
तस्यानुगमेऽपि न क्षतिः। यदि च विषयत्वमव्यासज्यवृत्तीति नायं<br>
प्रकारः साधीयानित्युच्यते, तदा<br>
तादृशवर्णत्वव्यापकधर्मवत्त्वमेवोद्देशलक्षणं वक्तमव्यम्।<br>
तादृशधर्मत्वेन च विशेष्यतावच्छेदकधर्मबोधकत्वव्युत्पत्तेः<br>
स्वीकारान्नतिप्रसङ्गावकाशः। यद्यपि<br>
पर्यायपदान्तराधीयनशाब्दबोधे व्यभिचारवारणाय<br>
तत्तत्पदज्ञानाव्यवहितोत्तरत्वस्य कार्यतावच्छेदककोटौ अवश्यं<br>
निवेश्यतया तत्र विषयनिवेशे प्रयोजनाभावेन</p>
<p>लक्ष्यतावच्छेदकीभूतपृथिवीत्वादिप्रकारकत्वावच्छिन्नत्वस्य<br>
जन्यतायामसम्भवः। तथापि<br>
तत्तत्पदज्ञानाव्यवहितोत्तरशाब्दत्वावच्छिन्नजन्यतैव लक्षणे निवेश्या,<br>
अतो न दोषः।<br>
पृथिवीपदज्ञानाव्यवहितोत्तरशाब्दत्वावच्छिन्नजन्यतानिरूपितजनकतावच्छेदकयत्किञ्चिज्ज्ञा<br>
नीयविषयताश्रयवर्णत्वव्यापकः<br>
तादृशव्यापकसमुदायनिष्ठन्यूनवृत्तितानिरूपितश्च योऽयं धर्मः स<br>
एव पृथिव्युद्देशलक्षणमितिरीत्या तत्तदुद्देशलक्षणं बोध्यम्। न च<br>
किञ्चित्त्वनिवेशादननुगम इति वाच्यम्।<br>
तादृशजनकतानिरूपिताधिकरणताविशिष्टधर्मवत्त्वस्य विवक्षितत्वात् ।<br>
वैशिष्ट्यं च<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नस्वनि ष्ठावच्छेदकताकप्रतियोगिताकभेदवत्त्वसम्बन्धेन<br>
स्वाधिकरणतास्वविशिष्टविशिष्टविषयताश्रयवर्णन्त्वसम्बन्धेन्<br>
विषयतायां स्वविषिष्टवैशिष्ट्यं च<br>
स्वनिरूपकजनकतावच्छेदकत्वस्वाश्रयज्ञानीयत्वोभयसम्बन्धेन्<br>
तादृशधर्मनिष्ठन्यूनवृत्तितानिरूपकभिन्नत्वं च<br>
स्वावच्छिन्नप्रतियोगिताकभेदवद्वृत्तित्वस्वसामानाधिकरण्योभयसम्बन्धेन<br>
तादृशधर्मविशिष्टान्यत्वम्। अधिकरणतावैशिष्ट्यघटकतया<br>
स्वविशिष्टधर्मविशिष्टत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धः<br>
पर्यवसितः। अत एवऽपृथिवी गन्धवतीऽ इति वाक्ये नातिप्रसङ्ग<br>
इति मदेकपरिशीलितः पन्थाः।</p>
<p>[६५] ननु सुरभ्यसुरभ्यवयवारब्ध इति<br>
दीपिकावाक्ये तादृशावयवाभ्यामारब्धमिति विग्रहात्<br>
तादृशावयवसमेवताद्यकृतिमत्त्वं लभ्यत् आङ्पूर्वकस्य रभतेः<br>
आद्यकृतिबोधकत्वात् । क्तप्रत्ययस्य विधेयत्वमर्थः। तच्चासङ्गतम्।<br>
कृतेः आत्ममात्रधर्मत्वादित्यत आह [६६] आरब्धे जन्य उ इति। [६६] परस्परविरोधेनेतीति। विरोधः प्रतीबन्धकत्वम्, तत्र<br>
परस्परत्वं च स्वाश्रयनिरूपितप्रतिबन्धकताश्रयनिरूपित्वं<br>
प्रतिबन्धकताविशिष्टत्वपर्यवसितम्<br>
स्वनिरूपकवृत्तित्वस्वाश्रयवृत्तित्वोभयसम्बन्धेन्  [६६] सुरभिगन्धं प्रति असुरभिगन्धस्येत्यादि। अत्र समवायेन<br>
सुरभिगन्धं प्रति<br>
समवायसम्बन्धावच्छिन्नप्रतियोगिताकस्यासुरभिगन्धाभावस्य<br>
समवायसम्बन्धावच्छिन्नप्रतियोगिताकस्य सुरभिगन्धाभावस्यैव वा<br>
कार्यकालवृत्तितया कारणत्वेन प्रतीतिबलेन<br>
सुरभ्यसुरभ्युभयोरसम्बन्धयोरेव समवायेनोत्पत्तौ<br>
कार्यकालावछेदेन प्रतिबन्धकाभावरूपकारणाभावात्<br>
नोभयगन्धोत्पत्तिरिति भावः।</p>
<p>यत्तु  समवायेन<br>
सुरभिगन्धं प्रति स्वसमवायिसमवेतसमवायेन असुरभिगन्धादेः<br>
प्रतिबन्धकत्वर्णनं  तत्तु<br>
प्रतिबन्धकतावच्छेदकसम्बन्धगौरवादनादेयम्। [६६] स्वाश्रयसमवेतत्वसम्बन्धेनेत्यादिरिति।<br>
अत्रावच्छिन्नसंसर्गताकत्वं</p>
<p>तृतीयार्थः। तच्च<br>
प्रतीतिसम्भवेनेत्यत्र प्रतीतावन्वेति। तृतीयायाः प्रयोज्यत्वमर्थः।<br>
तस्य समवायेन गन्धप्रतीतौ भ्रमदोषविधया प्रयोजकत्वं बोध्यम्।<br>
दीपिकायाम् [६५] चित्रगन्धानङ्गीकारादिति। तथा च<br>
चित्रगन्धस्यासत्त्वादव्याप्तिरस्त्येवेति भावः।</p>
<p>[६६] प्रकाशिकायां तुष्यतु दुर्जन इति<br>
न्यायेनेति। अत्रायमाशयः सुरभ्यसुरभिगन्धवत्परमाणुभ्यां</p>
<p>द्व्यणुकमारब्धम्।<br>
ततस्त्र्यणुकादिक्रमेण महावयविपर्यन्तमुत्पन्नम्। तत्र घटे<br>
गन्धप्रतीतिर्नोपेयत एव तदवयवकपालादौ गन्धाभावेन तत्र<br>
गन्धासम्भवात्परमाणुगन्धस्य चाप्रत्यक्षत्वात् । वस्तुतस्तु<br>
परमाणुगन्धस्य लौकिकप्रत्यक्षविषयत्वाभावेऽपि<br>
स्वसमवायिघटितपरम्परासम्बन्धेन तत्र<br>
परमाणुगन्धविषयकालौकिकप्रत्यक्षं सम्भवत्येव् यदि चायं<br>
गन्धवानिति लौकिकप्रतीतिर्जायते इत्याग्रहस्तदास्तु चित्रगन्ध<br>
इति। [६५] गन्धसमानाधिकरेणेति। अत्रापि<br>
पूर्ववदेवार्थो बोध्यः। अन्यथा पूर्वरीत्या दोषात् ।</p>
<p>ननु द्रव्यत्वापरत्वं<br>
द्रव्यभिन्नभिन्नत्वम्, तथा च कथमसम्भववारणमित्यत आह  [६६] द्रव्यत्वन्यूनवृत्तीत्यर्थकमिति। द्रव्यत्वाभाववदवृत्तित्वमेव<br>
सत्तावारणाय कुतो न निवेश्यत इत्यत आह  [६६] तेनेति। [६६] द्रव्यत्वव्युदास इति। द्रव्यत्वस्य<br>
स्वाभाववदवृत्तिऽपि स्वसमानाधिकरणाभावप्रतियोगित्वविरहात् ।<br>
कालिकसम्बन्धेन तादृशधर्मवत्त्वमादायातिव्याप्तिवारणाय [६५] जातीति। नित्यत्वमात्रमत्र विवक्षितम्। अनेकसमवेतत्वस्य<br>
प्रकृतेऽव्यावर्तकत्वात् । पृथिवीजलान्यतरत्वस्य<br>
समवायसम्बन्धघटितसामानाधिकरण्यविरहात् । कालिकसम्बन्धेन<br>
तादृशधर्मवत्त्वमादायातिव्याप्तिवारणाय समवायेन<br>
तादृशधर्मवत्त्वस्य विवक्षणीयतया उक्तान्यतरत्वमादाय दोषाप्रसक्तेश्च्<br>
पृथिवीजलद्वित्वादीनामपि अपेक्षाबुद्धिविशेषविषयत्वरूपतया<br>
नित्यत्वविरहेणैव वारणं बोध्यम्। [६६] स्वाश्रयसंयुक्तत्वसम्बन्धेनेत्यादिरिति। अत्रापि पूर्ववदेवार्थो<br>
वर्णनीयः। [६६] अनुगतरूपेण<br>
स्वनिष्ठाधेयतावच्छेदकातिरिक्तत्वेनेत्यर्थः।<br>
सर्वनिष्ठाधेयतानवच्छेदकसम्बन्धेन घटादेः कपालादिलक्षणत्वे<br>
भूतलादौ घटादिसंयोगिनि अतिव्याप्तेः। एवं समवायादीनां<br>
तादृशरूपेण सम्बन्धत्वमप्यप्रामाणिकम्। [६६] वस्तुतस्त्विति।<br>
बोध्यमिति। पृथिव्याः समवायेन गन्धो लक्षणं, समवायेन कपालस्य<br>
घटो लक्षणमिति भावः।</p>
<p>{पृथिवीविभागः}</p>
<p>सङ्ग्रहे [६९] सा<br>
द्विविधा नित्या अनित्या चेति। द्वे विधे यस्याः सा द्विविधा, विधा<br>
नाम विभाजकधर्मः,<br>
उद्देश्यतावच्छेदकपृथिवीत्वादिसाक्षाद्व्याप्यधर्म इति यावत् ।<br>
बहुव्रीहावुत्तरपदस्यान्यपदार्थे निरूढलक्षणायाः सर्वसम्मततया<br>
द्वित्वसङ्ख्याश्रयविभाजकधर्मवति प्रकृते विधापदस्य निरूढलक्षणा।<br>
द्विपदं तात्पर्यग्राहकम्। नित्यानित्ययोः<br>
नित्यानित्यान्यतरत्वसम्बन्धेनान्वयः पृथिव्याम्। सर्वत्र<br>
विभागवाक्यस्थले तथा व्युत्पत्तेः स्वीकारात् । इति शब्दः<br>
हेतुगर्भविशेषणद्योतकः। तथा च यतः तथा ततः पृथिवी<br>
द्वित्वाश्रयतादृशधर्मवतीति बोधः। अत एव नित्यानित्यपदयोः<br>
स्त्रीलिङ्गत्वमुपपन्नम्, तयोः पृथिवीपदसमानाधिकरणत्वात् ।<br>
यत्तुनित्यानित्यपदे नित्यत्वानित्यत्वपर् तयोरभेदसम्बन्धेन<br>
विभाजकधर्मेऽन्वय  इति, तत्तुच्छम्। उभयाभेदस्य<br>
विभाजकधर्मेऽसम्भवात् ।</p>
<p>अन्यतरत्वबोधकपदाभावेन<br>
नित्यत्वानित्यत्वान्यतरभेदबोधासम्भवात्तयोर्लक्षणायां<br>
मानाभावात् । यादृशार्थस्य लक्षणया यत्किञ्चित्पदार्थबोधः<br>
तादृशार्थबोधस्य शक्तादपि पदादानुभाविकत्वेन पृथिवी द्विविधा<br>
नित्यत्वमनित्यत्वमिति प्रयोगापत्तेः।<br>
विधापदार्थतावच्छेदकविभाजकधर्मनिष्ठविशेष्यतानिरूपिताभेदसम्बन्धावच्छिन्नप्रकारतासबन्धेन<br>
शाब्दबोधं प्रति<br>
विधापदसमभिव्याहृतैतिपदसमभिव्याहृतयकिञ्चित्पदनिरूपितशक्ति ज्ञानादेः<br>
प्रतिबन्धकत्वादिकल्पने महागौरवापत्तेः।</p>
<p>अथ<br>
परमाणुर्द्विंविधःनित्योऽनित्यश्च् द्रव्यं द्विविधम्पृथिवी जलं<br>
चेति प्रयोगापत्तिरिति चेत्न्  द्विविधेत्यादिबहुव्रीहौ<br>
विधापदार्थतया यावन्तो धर्माः प्रतीयन्ते<br>
तावद्धर्ममात्रविषयकधीविशेषविषयत्वरूपद्वित्वादिविशेषितधर्मवति<br>
निरूढलक्षणा। विशेषितत्वं च<br>
स्वव्यापकपृथिवीत्वादिसाक्षाद्व्याप्यव्याप्यत्वाश्रयत्वस्वाश्रयत्वोभयसम्बन्धेनेत्यदोषः।<br>
उद्देश्यतावच्छेदकीभूतपृथिवीत्वाद्यवच्छेदेन<br>
तादृशधर्मवदन्वयस्वीकारात्न द्रव्यं द्विविधं पृथिवी जलं<br>
चेत्यादिप्रयोगः। यद्यपि नित्यत्वानित्यत्वयोर्जलादिसाधारणतया न<br>
पृथिवीत्वादिव्याप्यत्वं तथापि<br>
पृथिवीत्वाद्यन्यतमत्वविशिष्टस्वरूपादिसम्बन्धेन<br>
तयोस्तथात्वमक्षतम्। साक्षात्पदं चऽपृथिवी त्रिविधा<br>
नित्यानित्यपटश्चेतिऽ इत्यादि प्रयोगवारणाय्ऽआपो द्विविधाः<br>
नित्यानित्याश्चेतिऽ इत्यादावप्युक्तैव रीतिः।</p>
<p>यदि चऽपुनस्त्रिविधा<br>
शरीरेन्द्रियविषयभेदात्ऽ इत्यादेः<br>
पृथिवीसामान्यविभागपरतामते<br>
ऽतादृशभेदप्रयुक्तत्रित्वसङ्ख्याविशिष्टपृथिवीत्वसाक्षाद्व्याप्यधर्मवती<br>
पृथिवीऽ इतयादिरीत्यैव बोधस्य वक्तव्यतया शरीतत्वादीनां<br>
तादृशव्याप्यताविरहेणासङ्गतिरिति विभाव्यते, तदा<br>
उद्देश्यतावच्छेदकपृथिवीत्वादिसाक्षाद्व्याप्यत्वं</p>
<p>नोपादेयम्।<br>
विभाजकधर्माणां परस्परं वैयधिकरण्यभानव्युत्पत्तेः<br>
द्विविधेत्यादौ स्वीकारात्ऽपृथिवी त्रिविधा, नित्यानित्यघटश्चऽ<br>
इति प्रयोगानवकाशः। एवं च बहुव्रीहौ<br>
तादृशद्वित्वविशिष्टाश्रयधर्मवति निरूढलक्षणा। वैशिष्ट्यं</p>
<p>१ वसेत्यादिभेदवत्त्वतादात्म्योभयसम्बन्धेन्<br>
भेदप्रतियोगितावच्छेदकता<br>
उद्देश्यतावच्छेदकपृथिवीत्वादिसमानाधिकरणनिष्ठत्वविशेषितस्वनिष्ठा<br>
वच्छेदकताकप्रतियोगिताकभेदवत्त्व<br>
अवच्छेदकतानिष्ठावच्छेदकताकप्रतियोगिताकभेदवत्त्वोभयसम्बन्धावच्छिन्ना<br>
तत्रैकावच्छेदकता नित्यत्वातिरिक्ता<br>
स्वाश्रयाधिकरणकालवृत्तित्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन्</p>
<p>ननु पुरस्त्रिविधेति<br>
पृथिवीसामान्यविभागो वा कार्यपृथिवीविभागो वा। नाद्यः,<br>
नित्यपृथिव्याः शरीरादावन्तर्भावासम्भवात् । नापि र्द्विन्तीयः,<br>
पुनश्शब्दस्वारस्यविरोधात् । तेन हि यद्धर्मावच्छिन्नस्य प्राग्विभागः<br>
कृति तद्धर्मावच्छिन्नस्यैव रूपान्तरेण  विभजनं सूच्यत इत्यत आह<br>
प्रकाशिकायाम् [७०] अत्रेति। तथा चऽपुनस्त्रिविधाऽ इत्यादौ<br>
पृथिवीसामान्यस्यैव विभागः।ऽविषयो मृत्पाषाणादिः इत्यत्र<br>
आदिपदेन परमाणुपरिग्रहसम्भवात् ।<br>
भौमदिव्यौदर्याकरजभेदादिति तैजसविषयविभागस्थलेऽपि<br>
भूमेरिदं भौमममिति विग्रहात्भूमि सम्बन्ध्यादिपरत्वात्तेनैव<br>
तैजसपरमाणुसङ्ग्रहादिति भावः। [७०] वर्णयन्तीति। अत्र<br>
पुनश्शब्दास्वारस्यमवसरबीजम्। इदमत्र बोध्यम्  अत्रऽपुनः<br>
त्रिविधा शरीरेन्द्रियविषयभेदात्ऽ इत्यत्र<br>
शरीरप्रतियोगिकत्वेन्र्दिय<br>
प्रतियोगिकत्वान्यतरवन्निष्ठाधेयतत्वशरीरप्रतियोगिकत्वविषयप्रतियोगिकत्वान्यतरवन्निष्ठधेयत्वान्यतमसम्बन्धेन<br>
शरीरादेरेकत्र द्वयमिति रीत्या भेदपदार्थे अन्योन्याभावे अन्वयः।<br>
पञ्चम्याः प्रयोज्यत्वमर्थः।<br>
शरीरादिविशेषितभेदवृत्तित्रित्वविशिष्टविभाजकधर्मवतीति बोधः।<br>
भेदस्य प्रयोजकत्वं च स्वज्ञानाधीनापेक्षाब१ धिद्वारा। उक्तरीत्या<br>
अन्यत्रापि बोधः ऊह्यः। वैशिष्ट्यं च पूर्ववदिति।</p>
<p>१.<br>
स्वसेत्यादिभेदवावेति।<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नस्वनि ष्ठवच्छेदकताकप्रतियोगिताकभेदवत्त्वेत्यर्थः।</p>
<p>[६९] विषयो मृत्पाषाणादिरिति।<br>
मृत्पाषाणावादी यस्येति व्युत्पत्त्या<br>
मृत्पाषाणादिनिष्ठादितानिरूपकः पार्थिवविषय इति बोधः।<br>
तद्धर्मावच्छिन्नस्य तदादित्वं नाम<br>
उद्देश्यतावच्छेदकनिष्ठतन्निरूपिताधेयताविशिष्टत्वम्। वैशिष्ट्यं<br>
स्वाश्रयधर्मताविशिष्टतद्धर्मवत्त्वसम्बन्धेन्  वैशिष्ट्यं च<br>
स्वव्याप्यधर्मावच्छिन्नबोधकपदपूर्वपदप्रतिपाद्यतावच्छेदकत्वस्वव्याप्यत्वोभयसम्बन्धेन्</p>
<p>केचित्तु<br>
स्वविषयकज्ञानविषयसमुदायघटकत्वमादित्वम्। स्वं<br>
पार्थिवादिविषयः। तथा च<br>
मृत्पाषाणादिविषयकज्ञानविषयसमुदायघटकतानिरूपकः<br>
मृत्पाषाणादिघटितसमुदायविषयकज्ञानविषयः पार्थिवविषय</p>
<p>इत्यर्थःिति<br>
व्याचक्रुः। अतस्तन्तुसमदायत्वस्य धीविशेषविषयत्वरूपतया विशिष्य<br>
तत्तत्पदार्थज्ञाने समुदायत्वस्यैव दुर्निरूपत्वात् ।<br>
तत्तत्पदासर्वज्ञजीवेऽसम्भवात् । सम्बन्धकोटौ<br>
स्वव्याप्यत्वोपादनात्, विषयो मृत्पाषाणजलादिरिति वाक्यस्य न<br>
प्रामाण्यम्। व्याप्यत्वं चात्र<br>
तत्समानाधिकरणभेदप्रतियोगितावच्छेदकत्वे सति<br>
तत्सामानाधिकरण्यम्, न तु तदभाववदवृत्तित्वम्। तेनऽप्रमेयः<br>
पृथिव्यादिःऽ इत्यादिवाक्यस्य न प्रामाण्यानुपपत्तिः।<br>
सत्यन्तनिवेशाच्चऽपृथिवी द्रव्यादि गन्धवदादिऽ रित्यादिवाक्यस्य न<br>
प्रामाण्यम्। सामानाधिकरण्यनिवेशाच्च मृत्पाषाणादिरिति वाक्यस्य<br>
न प्रामाण्यमित्यलमतिविस्तरेण् [७०] अन्त्येति।<br>
द्रव्यसमानाधिकरणभिन्नत्वमन्त्यावयवित्वमिह विवक्षितम्।</p>
<p>ननु शरीरस्य<br>
शरीरत्वजातिरेव कुतो लक्षणतया नोक्ता। एवमिन्द्रियस्यापि<br>
इन्द्रियत्वजातिमत्त्वम्। न च शरींरत्वादेर्जातित्वेमानाभावः।<br>
१ अदवाच्यतापक्षकानुमानस्यैव तथात्वातत आह  शरीरत्वमिति।</p>
<p>१.<br>
पदवाच्यतापक्षकानुमानस्येति। शरीरपदवाच्यता किञ्चिद्धर्मावच्छिन्ना<br>
पदवाच्यतात्वात्घटपदवाच्यतावतित्यनुमानस्येत्यर्थः।</p>
<p>शब्देतरेत्यादीन्द्रियलक्षणे विशेषपदवैयर्थ्यं<br>
संयोगस्योद्भूतत्वरूपजात्यनाक्रान्तत्वात् । अतः तत्पदं<br>
सार्थकयितुमाह</p>
<p>[७०] उद्तत्वं न जातिरिति। [७०] शुक्लन्वादिना साङ्कर्यादिति। सङ्कर एव साङ्कर्यम्।<br>
चातुर्वर्ण्यादित्वात्स्वार्थे ष्यञ् । तेन पृथिवीत्वादिना<br>
सङ्करादिति पूर्वग्रन्थेनाविरोधः। [७०] कारणत्वानुपपत्तेरिति।<br>
इदमत्र चिन्त्यम्शुक्लत्वादिव्याप्यनानोद्भूतत्वाभ्युपगमेऽपि<br>
तत्तुदुद्भूतान्यतमत्वेन चाक्षुषं प्रति एकहेतुत्वं सुवचम्।<br>
अन्यतमत्वघटकभेदानां मिथो विशेषणविशेष्यभावे<br>
विनिगमनाविरह इति तु नाशङ्कनीयम्। उद्भूतत्वस्य<br>
तत्तदनुद्भूतत्वाभावकूटरूपत्वपक्षेऽपि कूटत्वस्य<br>
तत्तद्विषयकधीविशेषविषयत्वरूपरूपतया तत्तद्विषयकत्वानां<br>
विशेषणविशेष्यभावे विनिगमनाविरहस्य तुल्यत्वात् ।<br>
संयोगादिकमादायाकाशादिचाक्षुषवारणाय रूपत्वस्य<br>
कारणतावच्छेदककोटौ अन्तर्भावनीयतया<br>
रूपत्वतादृशोद्भूतत्वयोः विशेषणविशेष्यतावच्छेदकभावे<br>
विनिगमनाविरहेण महागौरवप्रसङ्गाच्चेति। [७१] विशेषेतीति। सामान्यगुणभिन्नेत्यर्थः। तेन<br>
द्रव्यत्वादिकमादायासम्भववारणाय गुणपदमिति ध्येयम्।<br>
रूपाभावेति। उद्भूतरूपाभावेत्यर्थः। तेन नाभावस्य<br>
योग्यतानुपपत्तिः। [७१] सन्निकर्षघटकतयेति। अयमत्र भावः<br>
ज्ञानकारणत्वं ज्ञाननियतपूर्ववृत्तित्वं तच्च<br>
कालचक्षुस्संयोगेऽक्षतमेव् अन्यथा<br>
चक्षुस्संयोगविशिष्टनिरूपितविशेषणताविरहेण काले<br>
रूपाभावप्रत्यक्षानुपपत्तेरिति।</p>
<p>[७१] मनः पदमिति। काले सुखं नास्तीति<br>
प्रत्यक्षन्तु न सम्भवत्येव, विजातीयात्ममनस्संयोगस्य ज्ञानमात्रं प्रति<br>
हेतुत्वंस्वीकारात् । तथा च तत्तद्भेदकूटनिवेशगौरवभयेन<br>
सर्वमतसाधारण्यायोक्तविशेषणं निवेशितमिति भावः। [७१] प्रयोजनकथनपरतयेति। एतेन घ्राणेन्द्रियेऽनुमानप्रमाणमपि<br>
सूचितम्। तथा हि गन्धसाक्षात्कारः मनोभिन्नेन्द्रियकरणकः<br>
मानसान्यप्रत्यक्षसामान्यसाक्षात्कारत्वात् । घटादिचाक्षुषज्ञानसामान्यं<br>
प्रति समवायिकारणत्वात्सिद्धसाधनवारणाय साध्यशरीरे<br>
मनोभिन्नेति मानससाक्षात्कारे व्यभिचारवारणाय हेतुकोटौ<br>
मानसान्येति। [७१] एवमुत्तरत्र ज्ञेयमिति।<br>
शीतस्पर्शसमानाधिकरणेति पदं शीतत्वं स्पर्शनिष्ठजातिविशेष<br>
इति सूचनाय् शीतस्पर्शवत्यः आपः इत्यादिसङ्ग्रहवाक्येऽपि</p>
<p>एवमेव बोध्यम्। न<br>
तु तदपि लक्षणप्रविष्टम्। एवमुत्तरत्रापि।</p>
<p>{तेजोनिरूपणम्}</p>
<p>सङ्ग्रहे [७६] अबिन्धनं विद्युदादि आपः इन्धनानि यस्येति बहुव्रीहिं<br>
वर्णयति।</p>
<p>केचित्तुकरणे<br>
ल्युडन्तस्येन्धनशब्दस्याप्शब्दसमानाधिकरणत्वे विशेष्यनिघ्नत्वे न<br>
स्त्रीलिङ्गत्वापत्त्याऽटिढ्ढाणञिऽत्यादिना ङीप्(?) प्रसङ्गेन<br>
अबिन्धनमिति रूपानिष्प्त्तेः अबिन्धनिकमित्येव वक्तव्यत्वात्<br>
इन्धनशब्दस्य पूर्वनिपातापत्तेश्च<br>
इन्धनशब्दस्या१ अथात्वादित्यभिप्रायेण व्यधिकरणबहुव्रीहिं<br>
प्रदर्शयति अद्भिः इन्धनमित्यादिना। तथा च इन्धनशब्दः भावे<br>
ल्युडन्त इति भावःित्याहुः।</p>
<p>{सुवर्णतैजसत्ववादः}</p>
<p>[७७] सुवर्णस्येत्यादि।<br>
सुवर्णविशेष्यकतैजसत्वप्रकारकनिश्चयानुकूलपरमतनिराकरणपूर्वक२ यापारविषयकेच्छाविशिष्टपूर्वपक्षानुकूलकृतिमानिति<br>
बोधः। वैशिष्ट्यं च<br>
स्वप्रयोज्येच्छाविषयत्वस्वविषयसमानकर्तृकत्वोभयसम्बन्धेन्  [७६] सूवर्णं पार्थिवमिति दीपिकावाक्यं सर्वं वाक्यमसति बाधके<br>
सावधारणमिति न्यायेनावधारणगर्भमित्याशयेनावतारयति</p>
<p>१.<br>
अतथात्वातप्शब्दसमानाधिकरणत्वाभावात्<br>
विशेष्यनिघ्नत्वाभावाच्चेत्यर्थः।</p>
<p>२.<br>
व्यापारविषयकेत्यादि। व्यापारः स्वमतस्थापनरूपः। स्वप्रयोज्येति।<br>
स्वं व्यापारविषयकेच्छा तत्प्रयोज्या। इच्छा पूर्वपक्षं<br>
कुर्यामित्याकारा तद्विषयत्वं पूर्वपक्षानुकूलकृतौ, एवं स्वं<br>
व्यापारविषयकेच्छा तद्विषयः व्यापारः तत्समानकर्तृकत्वं च<br>
तादृशकृतौ।</p>
<p>सुवर्णविशेष्यकेत्यादि। प्रथमविशिष्टान्तस्य<br>
शङ्कानिवृत्त्यनुकूलव्यापारे द्वितीयविशिष्टान्तस्य कृतौ चान्बयः।<br>
प्रथमवैशिष्ट्यं स्वप्रयोज्यत्वस्वसामानाधिकरण्योभयसम्बन्धेन्<br>
द्वितीयवैशिष्ट्यं<br>
स्वप्रयोज्येच्छाविषयत्वस्वविषयसमानकर्तृकत्वोभयसम्बन्धेन्</p>
<p>[७७] पार्थिवत्वसाधकमित्यादिना। तेन<br>
गुरुत्वस्य जले व्यभिचारेण पार्थिवत्वसाधकत्वासम्भवात्</p>
<p>तैजसत्वाभावसाधकत्वस्यैव वक्तव्यत्वेन तैजसत्वाभावस्य च<br>
प्रतिज्ञावाक्येनालाभात्तत्साधकहेतुकथनमनुचितमिति शङ्का<br>
निरवकाशा। सुवर्णं पार्थिवमेवेत्येव प्रतिज्ञार्थस्य वाच्यतया तत्र<br>
चैवकारेण तैजसत्वाभावलाभात् । [७७] एतेन</p>
<p>तैजसत्वाभावसाधकहेतुकथनेन्  [७७] दिगिति। अयं<br>
भावःसमवायेन पीतरूपं प्रति तादात्म्यसम्बन्धेन पृथिवीत्वेन<br>
कारणतायाः कॢप्तत्वात्सुवर्णस्य तैजसत्वे विजातीयपीतरूपं<br>
प्रति कारणतान्तरं कल्पनीयम्। तस्य पार्थिवत्वे तु न<br>
तत्कल्पनावश्यम्भाव इति लाघवमिति तर्कानुगृहीतंऽसुवर्णं<br>
पार्थिवत्वतदभावान्यतरवत्प्रमेयत्वात्ऽ इत्यनुमानं तस्य<br>
पृथिवीत्वसाधकप्रमाणतया सम्भवतीति।</p>
<p>[७७] सुवर्णस्य पीतिमगुरुत्वाश्रयत इत्यादि।<br>
सुवर्णविशेष्यकपीतिमगुरूत्वाश्रयव्यतिरिक्तत्वप्रकारकाप्रामाण्यग्रहानास्कन्दितनिश्चयानुकूलयुक्तिकथनविषयकेच्छाविशिष्टानुमानविशेष्यकाप्रयोजकत्वप्रकारकशङ्कानिवृत्त्यनुकूलव्यापारविषयकेच्छाविशिष्टानुकूलतर्कव्यवस्थापनानुकूलकृतिमानिति<br>
बोधः। [७७] असति प्रतिबन्धक इत्यादि।<br>
प्रतिबन्धकात्यन्ताभावविशिष्टात्यन्तानलसंयोगविशिष्टद्रवत्वादित्यर्थः।<br>
अग्निसंयुक्तघटे व्यभिचारवारणाय द्रवत्वनिवेशनम्। वैशिष्ट्यद्वयं<br>
एकक्षणावच्छिन्नैकाधिकरणवृत्तित्वरूपम्। [७७] अत्यन्तानलसंयोगी<br>
पीतिमाश्रय इत्यादि। अत्र चात्यन्तानलसंयोगीति<br>
पक्षविशेषणानुपादाने जलमध्यस्थपीतरूपाश्रयद्रवद्रव्यविशेषे<br>
सामानाधिकरण्येन<br>
सिद्धसाधनवारणायावच्छेदकावच्छेदेनानुमितेरुद्देश्यताया<br>
वक्तव्यत्वेन हरिद्रायां सामानाधिकरण्येन बाधः स्यादिति<br>
तदुपादानम्। जलमध्यस्थघृते सामानाधिकरण्येन<br>
सिद्धसाधनवारणायावच्छेदकावच्छेदेनानुमितेरुद्देश्यताया<br>
वाच्यत्वेन घटदावंशतो बाधवारणाय पीतिमाश्रयत्वमुपात्तम्।<br>
यद्यप्येवमपि पीतरूपवति तादृशघटादौ बाधः तथापि<br>
स्वाव्यवहितात्तरप्येवमपि पीतरूपवति तादृशघटादौ बाधः तथापि<br>
स्वाव्यवहितोत्तरक्षणावच्छिन्नसामानाधिकरण्यसम्बन्धेन<br>
विजतीयाग्निसंयोगविशिष्टपीतरूपवत्त्वस्यैव<br>
पक्षतावच्छेदकत्वस्वीकारात्न दोष इति भावः।<br>
स्वाव्यवहितोत्तरक्षणावच्छिन्नैकाधिकरणवृत्तित्वलक्षणसामानाधिकरण्यसम्बन्धेनाग्निसंयोगविशिष्टद्रवत्वसहितगुरुत्वं<br>
हेतुः।</p>
<p>स्वसमवेतद्रवत्वनाशप्रतिबन्धकद्रवद्रव्यान्तरसंयुक्तत्वं<br>
साध्यम्। न च दृष्टान्तपक्षसाधारणस्वत्वाननुगमात्पक्षे बोधो<br>
दृष्टान्ते साध्यवैकल्यं वा। एवं द्रवद्रव्यान्तरेत्यत्र<br>
स्वान्योन्याभावाश्रयद्रवद्रव्यविवक्षायामनुपयोगः अन्यथासिद्धिश्चेति<br>
वाच्यम्।<br>
१ वसंयुक्तत्वस्वप्रतिबध्यनाशप्रतियोगिद्रवत्वसमवायित्वस्वासमवेतजपतिमत्त्वत्रितयसम्बन्धेन<br>
द्रवद्रव्यविशिष्टत्वस्य साध्यत्वाभ्युपगमात्साध्यशरीरे उद्देश्यसिद्धये<br>
तृतीयसम्बन्धनिवेशः। सिध्यति द्रव्ये व्यभिचारावारणाय<br>
हेतुकोटौ गुरुत्वनिवेशः।</p>
<p>यद्यपि तादृशद्रव्यसिद्धितः प्राक्तत्र<br>
व्यभिचारग्रहस्य न सम्भवः, तथापि<br>
यद्यत्यन्तानलसंयोगविशिष्टद्रवत्वमुक्तसाध्यव्याप्यं सयात्तर्हि<br>
प्रकृतपक्षतावच्छेदकावच्छेदेन दर्शितासाध्यसाधकं स्यादिति<br>
रीत्याअनवस्था स्यादिति गुरुत्वोपादानम् [७७] जलादिकमादायेति। अत्र आदानं ग्रहणम्। तच्च प्रकृते<br>
विषयतारूपम्। ल्यपः समानकर्तृकत्वमात्रमर्थः<br>
विषयतारूपपर्यवसानशब्दार्थान्वितम्। समानकर्तृकत्वं चेह<br>
तन्निरूपकनिरूपितत्वम्। जलादिकमित्यत्र द्वितीयायाः आधेयत्वमर्थः।<br>
तथा च जलादिनिष्ठं यद्विषयत्वं<br>
तन्निरूपकनिरूपितानुमानविषयत्वरूपार्थान्तरधर्मिकसम्भवित्वप्रकारकज्ञानानुकूलव्यापारकर्तेतिवाक्यार्थः।</p>
<p>१.<br>
स्वसंयुक्तत्वेत्यादि। स्वं द्रवद्रव्यं जलं तत्संयुक्तत्वं धृते, स्वं जलं<br>
तत्प्रतिबध्यः द्रवत्वनाशः तत्प्रतियोगि द्रवत्वं तत्समवायित्वं धृते,<br>
स्वं जलं तदसमवेतपृथिवीत्वजातिमत्वं च धृते इति<br>
जलमध्यस्थधृते समन्वयः। पक्षे तु स्वं सुवणगततेजोभागः<br>
तत्संयुक्तत्वं पार्थिवभागे, स्वं तेजोभागः तत्प्रतिबध्यो यो<br>
द्रवत्वनाशः तत्प्रतियोगिद्रवत्वं तत्समवायवत्त्वं पार्थिवभागे, स्वं<br>
तेजोभागः तदसमवेता पृथिवीत्वजातिः तद्ववत्त्वं पार्थिवभागे<br>
इति समन्वयः।</p>
<p>{वायुनिरूपणम्}</p>
<p>दीपिकायाञ्[८२] स्पर्शानुमेयो वायुरिति। अत्र च स्पर्शपदं स्पर्शत्वपरम्।<br>
तेन पर्वतानुमयो वह्निरिति</p>
<p>व्यवहारवारणाय<br>
तृतीयायाः विशेश्यतार्थकत्वमपहाय<br>
प्रकारतार्थकत्वस्योपगन्तव्यतया स्पर्शानुमेयो<br>
वायुरित्यसङ्गतमित्यपास्तम्। यद्वा तादात्म्यसम्बन्धेन स्पर्शस्यैव<br>
हेतुत्वं विवक्षितमिति नासङ्गतिः। अनुमानप्रकारश्च<br>
ऽउपलभ्यमानस्पर्शः क्वचिदाश्रितः स्पर्शत्वात्, तादात्म्येन स्पर्शाद्वा,<br>
पार्थिवादिस्पर्शवत्ऽ उ इति [८२] वायौवातीति। अत्र च<br>
वायौ इति सप्तम्याः गगनमर्थः। तस्य च समानकालीनत्वसम्बन्धेन<br>
उपलम्भेऽन्वयः। यद्यपि गुणत्वाद्रूपवदिति हेतुदृष्टान्तयोरभिधानं<br>
[न] युक्तम्; स्पर्शानुमेय इत्यत्र प्रागुक्तविरोघात्; तथापि<br>
स्पर्शत्वादिहेतुकानुमानमुपलक्षणमित्यभिप्रायेण<br>
गुणत्वहेतुकानुमानान्तरमप्युक्तमिति ध्येयम्।</p>
<p>अत्र<br>
चोपलभ्यमानस्पर्शविशिष्टः [यदि] पृथिवी स्यात्<br>
तर्ह्युद्भूतरूपवान् स्यात्, यदि जलादिकं स्यात्<br>
तर्ह्यनुष्णाशीयस्पर्शवान्न स्यात्, यद्ययं स्पर्शः<br>
आकाशादिचतुष्टयान्यतमसमवेतः स्यात्तर्हि<br>
देशान्तरस्थजनसमवेतलौकिकप्रत्यक्षविषयः स्यात्, यदि<br>
मनस्समवेतः स्यात्तर्हि लौकिकप्रत्यक्षविषयो न स्यात् ।<br>
यद्ययमुद्भूतस्पर्शः पृथिवीसमवेतः स्यातुद्भूतरूपवद्वृत्तिः<br>
स्यात्, यदि जलादिसमवेतः स्यातनुष्णाशीतो न स्यात्,<br>
उद्भूतस्पर्शाश्रयो यदि विभुः स्यात्<br>
देशान्तरस्थजनसमवेतप्रत्यक्षविषयस्पर्शकः स्यात्, यदि मनः स्यात्,<br>
प्रत्यक्षाविषयस्पर्शकः स्यातिति तर्कैःऽअयं स्पर्शः<br>
पृथिव्यादिभिन्नकिञ्चित्समवेतःऽ इत्याकारकानुमितिर्जायत इति<br>
भावः।</p>
<p>[८२] उद्भूतस्पर्शवदित्यादि। अत्र च घ्राणेन्द्रिये<br>
व्यभिचारवारणाय प्रथममुद्भूतेति। उद्भूतत्वस्याभावकूटात्मकस्य<br>
द्रव्यत्वेऽपि सत्त्वात्तद्दोष इत्यतः स्पर्शपदम्। वायौ तद्वारणाय<br>
पार्थिवत्वनिवेशः। वायावप्यनुद्भूतरूपसत्त्वात्द्रव्यत्वसत्त्वाच्च<br>
उद्भूतरूपनिवेशः। अत्र चोपलभ्यमानस्पर्शाश्रयस्य पृथिवीत्वादिकं<br>
प्रसक्तं न तु पृथिव्यादेस्तदाश्रयत्वम्।<br>
अतोऽप्रसक्तप्रतिषेधपरिहाराय योजनमाह [८२] अस्येत्यादि। दीपिकायाञ्[८३] न विभुचतुष्टयमिति।<br>
तदन्यतमं नेत्यर्थः। अन्यथा सिद्धसाधनप्रसङ्गात्,<br>
एकत्रोभयादिभेदसत्त्वादिति ध्येयम्। नवीनास्तु वायोः प्रत्यक्षतां<br>
वर्णयन्ति। तन्मतमाक्षेप्तुमनुवदति [८३] ननु वायुः प्रत्यक्ष<br>
इत्यादिना। ननु प्रत्यक्षत्वं प्रत्यक्षविषयत्वं, तथा च वायोरपि<br>
अलौकिकमानसप्रत्यक्षविषयत्वाभ्युपगमात्सिद्धसाधनमत<br>
आहप्रकाशिकायाञ्[८३] प्रत्यक्षःबहिरिन्द्रयजन्यप्रत्यक्षविषय<br>
इति। यद्यप्यलौकिकतादृशप्रत्यक्षविषयत्वमपि वायोरस्तीति<br>
तद्दोषतादवस्थ्यम्, तथापि मानसानिरूपितलौकिकविषयत्वस्य<br>
साध्यत्वे तात्पर्यान्न दोषः। अनिरूपितान्तं च<br>
मानसविषयतामादायार्थान्तरवारणाय् अत एव<br>
वक्ष्यमाणोपाधेरात्मनि</p>
<p>साध्यव्यापकताभङ्गस्य नावकाशः। [८३] प्रत्यक्षेतीति।<br>
लौकिकविषयताश्रयेत्यर्थविवक्षणान्नलौकिकप्रत्यक्षविषयस्पर्शवति<br>
त्वगिन्द्रिये व्यभिचारतादवस्थ्यम्। स्पर्शपदं तु<br>
लौकिकविषयताश्रयद्रव्यत्वादिकमादाय्<br>
लौकिकविषयताश्रयगुणेत्युक्तावपि श्रावणप्रत्यक्षविषयशब्दमादाय<br>
आकाशे व्यभिचारव्युदासाय् स्पर्शस्य समवायेन हेतुत्वसूचनाय<br>
आश्रयत्वकथनम्।</p>
<p>दीपिकायाम् [८३] उद्भूतरूपस्येति। अत्रोद्भूतपदं प्राचीनैकदेशिभिः<br>
वायावप्यनुद्भूतरूपस्वीकारातुपाधेः<br>
साधनाव्यापकत्वोपपत्त्यर्थम्। प्रकाशिकायाञ्[८३] साध्यव्यभिचारोन्नयनसम्भवादिति। यद्यपि<br>
व्यापकतावच्छेदकत्वाभिमतरूपावच्छिन्नानिरूपितव्यभिचारस्य<br>
व्याप्यतावच्छेदकत्वाभिमतरूपावच्छिन्ननिरूपितव्यभिचारस्यानुमापकतया<br>
प्रकृते च द्रव्यत्वात्मकपक्षधर्मविशिष्टप्रत्यक्षत्वव्यभिचार एव<br>
तद्विशिष्टसाध्यव्यापकव्यभिचारेणानुमातुं शक्यते, न तु<br>
शुद्धसाध्यव्यभिचारोऽपि, व्याप्तिग्रहविरहात् । तथापि<br>
तादृशोपाधिव्यभिचारेण विशिष्टसाध्यव्यभिचारसिद्धौ<br>
विशेषणवद्धिशिष्टाभाववद्वृत्तित्वेन हेतुना विशेष्याभाववद्वृत्तित्वं<br>
पश्चादनुमातुं शक्यमिति भावः। अथ वा पक्षधर्मवति<br>
साधनाव्यापकत्वेन शुद्धसाध्यव्यभिचार एवानुमातुं शक्यः।<br>
पक्षधर्मवति साधनाव्यापकत्वं च<br>
साधनाश्रयपक्षधर्मवन्निष्ठात्यन्ताभावप्रतियोगित्वम्। एवं<br>
पक्षधर्मावच्छिन्नसाध्यव्यापकत्वं च<br>
साध्याश्रयपक्षधर्मवन्निष्ठाभावाप्रतियोगित्वमिति। एवमुपाध्यन्तरेऽपि<br>
द्रष्टव्यम्।</p>
<p>वस्तुतस्तु<br>
१ द्भूतरूपशून्यत्वद्रव्यत्व(द्रव्यत्व)उभयाभावः<br>
समवायसम्बन्धावच्छिन्नप्रतियोगिताकस्वाभावीयद्रव्यनिष्ठाधिकरणतासम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वससम्बन्धेन<br>
उद्भूतरूपं वा उपाधिः। तस्य रूपादावपि सत्त्वेन साध्यव्यापकत्वात्<br>
पक्षभूतवायावसत्त्वेन साधनाव्यापकत्वाच्च् उपदर्शितधर्मविशेषस्य<br>
उपाधित्वसूचनायैव पक्षधर्मावच्छिन्नसाध्यव्यापकत्वकीर्तनम्।</p>
<p>उपाधिचातुर्विन्ध्यकथनमपि तत्र तत्र विवक्षितधर्मविशेषस्य<br>
उपाधित्वलाभाय विवक्षितसम्बन्धविशेषस्य उपाधितावच्छेदकत्वलाभाय<br>
वेति मदेकपरिशीलितः पन्थाः।</p>
<p>केचित्तु<br>
विशेषणाव्यभिचारित्वनिश्चयसहकृतविशिष्टव्यभिचारित्वव्याप्तिग्रहात्<br>
विशेष्यव्यभिचारसिद्धिः इति वदन्ति। तदसत् । यतो<br>
विशिष्टव्यभिचारः विशिष्टाभावद्वृत्तित्वमेव् न तु<br>
विशेषणव्यभिचारासहितविशेष्यव्यभिचारः। प्रत्तक्षस्पर्शवत्त्वादौ<br>
तदसम्भवात् ।</p>
<p>१.<br>
उद्भूतरूपशून्यत्वेति। रूपादिगुणे द्रव्यत्वाभावप्रयुक्तोभयाभावस्य<br>
सत्त्वात्घटादिद्रव्ये उद्भूतरूपशून्यत्वाभाप्रयुक्तोभयाभावसत्त्वाच्च<br>
अस्य बहिरिन्द्रियजन्यप्रत्यक्षविषयत्वरूपसाध्यव्यापकत्वम्।</p>
<p>समवायसम्बन्धेत्यादि।<br>
स्वाभावीयेत्यस्य स्वाभावनिरूपितेत्यर्थः।<br>
द्रव्यनिष्ठाधिकरणतायामन्वयः। रूपादिनिष्ठाधिकरणतायां<br>
उद्भूतरूपाभावनिरूपितत्वसत्त्वेऽपि द्रव्यनिष्ठत्वं नास्तीति<br>
स्वाभावनिरूपितद्रव्यनिष्ठाधिकरणतासम्बन्धेन स्ववत्त्वं<br>
(उद्भूतरूपवत्त्वं) रूपादौ नास्तीति तेन सम्बन्धेन स्ववद्भिन्नत्वस्य<br>
रूपादौ सत्त्वात्स्ववद्भिन्नत्वसम्बन्धेन उद्भूतरूपं तत्रास्तीति<br>
साध्यव्यापकत्वमिति भावः। घटादिनिष्ठाधिकरणतायां<br>
द्रव्यनिष्ठत्वसद्भावेऽपि उद्भूतरूपाभावनिरूपितत्वं नास्ति। अतः<br>
स्वाभावनिरूपिताधिकरणतासम्बन्धेन स्ववद्भिन्नत्वसत्त्वात्<br>
तत्सम्बन्धेन उद्भूतरूपं घटादावस्तीति साध्यव्यापकता बोध्यः।</p>
<p>तथा<br>
चोपदर्शितपरामर्शात्विशिष्टव्यभिचारसिद्धौ न किञ्चिदपि बाधकं<br>
पश्याम इति विशिष्टसाध्यव्याप्तिकोपाधेः<br>
शुद्धसाध्यव्यभिचारोन्नायकत्वानिर्वाह एवेति।</p>
<p>दीपिकायाञ्[८२] प्राणस्य कुत्रान्तर्भाव इत्यादि। तथा च दशमद्रव्यत्वं प्राणस्य,<br>
वायावन्तर्भावेऽपि कार्यवानुचातुर्विध्यं वा प्रसज्येतेति भावः।<br>
शरीरेत्यादिविशेषणेन<br>
शरीरेन्द्रियभिन्नत्वरूपविषयलक्षणाक्रान्तत्वात्न चतुर्विध्यम्,<br>
वाय्वन्तर्भावाच्च न दशमद्रव्यत्वमित्याशय इति भावश्च्&rsquo;स<br>
चैकोऽप्युपाधिभेदात्प्राणादिसञ्ज्ञाभेदं लभत&rsquo;इति<br>
सङ्ग्रहवाक्ये उपाधिभेदादित्यत्र पञ्चम्याः प्रयोज्यत्वमर्थः। तस्य<br>
ऽलभतऽ इत्यत्र धात्वर्थसम्बन्धेऽन्वयः। स चेह वाच्यत्वरूपः।<br>
एकोऽपीत्यत्र एकत्वं प्राणत्वन्यूनवृत्तिधर्मशून्यत्वम्। अपिरत्र<br>
विरोधार्थकः। विरोधश्च<br>
समभिव्याहृतपदार्थन्तावच्छेदकैकत्वाधिकरणनिरूपितोपाधिभेदानवच्छि न्नवृत्तिकत्वाभावः।<br>
तस्य च सम्बन्धे अन्वयः। तथा च</p>
<p>एकत्वविरुद्धोपाधिभेदप्रयुक्तप्राणापानादिसञ्ज्ञानिरूपितसम्बधाश्रयः<br>
स इति बोधः।</p>
<p>केचित्तु अपिशब्दस्य<br>
विरोधार्थकतामाहुः। तदसत् । धर्मिणि<br>
तादृशसम्बन्धाश्रयत्वभानेनैव तादृशसम्बन्धाश्रयत्वे<br>
एकत्वाविरोधलाभेन पृथक्कथनवैयर्थ्यात् । अस्मन्मते तु<br>
विरोधतत्सामानाधिकरण्ययोरेकत्र सम्भवप्रदर्शनपरतया<br>
तत्सार्थक्यात् । के ते उपाधय इत्याशङ्कायामुपाधिशब्दार्थमाह<br>
दीपिकायाम् [८२] स्थानेति। तत्र प्रमाणमाह प्रकाशिकायाम्<br>
[८२] हृदि प्राण इत्यादि इति।</p>
<p>{सृष्टिसंहारप्रक्रिया}</p>
<p>दीपिकायाम् [८५] चिकीर्षावशादिति। यद्यपीश्वरेच्छा नित्यैव् तथाप्येतत्काले<br>
परमाणौ क्रिया भूयादिति रीत्या तस्याः कालविशेषावगाहितया<br>
तत्काल एव तत्र क्रियात्पत्तिः नान्यदेति नियम उपपद्यत् एवं<br>
सञ्जिहीर्षावशादित्यत्रापि बोध्यम्। चाक्षुषद्रव्यत्वादित्यत्र चाक्षुषं<br>
यत्द्रव्यत्वमित्यर्थविवक्षायामात्मनि व्यभिचारतादवस्थ्यमभिसन्धाय<br>
द्रव्यपदेन कर्मधारयं १ अर्मधारयोपरिऽ इत्यादिन्यायं<br>
चाभिप्रेत्यार्थमाह [८५] चाक्षुषत्वे सतीत्यादि। [८५] रूपादाविति। इदं च जन्यद्रव्यत्वस्य साध्यताभिप्रायेण्<br>
द्रव्यसमेवतत्वरूपसावयवत्वसाधने तु घटाभावादौ व्यभिचारो<br>
बोध्यः। एतत्सङ्ग्राहकमेवादिपदमिति ध्येयम्। [८५] कार्यत्वेऽनवस्थाप्रसङ्गादिति।<br>
अवयवत्वव्यापकसावयवत्वकत्वरूपाव्यवस्थितपरम्परा<br>
धीनमेरुसर्षपगतपरिमाणतारतम्यानुपपत्तिरूपानिष्टप्रसज्जनादित्यर्थः।<br>
तथा चऽत्र्यणुकावयवः सावयवः महादारम्भकत्वात्ऽ इत्यत्र<br>
उक्ततर्कबलात्नित्यावयवसमवेत इत्यनुमितिरुत्पद्यत इति भावः।</p>
<p>[८६] प्रकाशिकायां सङ्क्षेप इति। अयमत्र भावः।<br>
यद्यपि त्रुटिमहत्त्वस्य नित्यत्वोपगमे अवयवसङ्ख्यायाः</p>
<p>नापेक्षेति<br>
दर्शितानुमानस्याप्रयोजकत्वशङ्का दुर्वारा, तथापि</p>
<p>ऽजालसूर्यमरीचिस्थं<br>
यत्सूक्ष्ममुपलभ्यत्</p>
<p>तस्य षष्ठतमो भागः<br>
परमाणुःप्रकीर्तितः॥ऽ</p>
<p>इति<br>
स्मृतिप्रामाण्यबलात्द्व्यणुकपरमाण्वोः स्वीकार आवश्यक इति।<br>
दिगिति। अत्रायमाशयः सर्वशब्दस्य<br>
स्वसमभिव्याहृतपदार्थतावच्छेदकव्यापकत्वार्थकतया<br>
कार्यद्रव्यत्वव्यापकत्वमवान्तरप्रलयस्य, भावकार्यत्वव्यापकत्वं<br>
महाप्रलस्य च लक्षणम्। व्यापकत्वं च<br>
स्वनिष्ठध्वंसप्रतियोगितासम्बन्धेन्  स्वननिष्ठत्वं च<br>
कालिकसम्बन्धेन्  एतेन कार्याणां भावकार्याणां चानन्तानां<br>
विशिष्यासर्वज्ञदुर्ज्ञेयत्वेन तावद्ध्वंससमुदायत्वस्य सुतरां<br>
परिज्ञानासम्भवातेतल्लक्षणकथनमसङ्गतमित्यपास्तमिति।</p>
<p>{आकाशनिरूपणम्}</p>
<p>[८८] द्योतनायेति। तथा च शब्दगुणकमिति<br>
सङ्ग्रहवाक्येऽसर्व वाक्यऽमिति न्यायेन शब्द एव गुणो विशेषगुणो<br>
यस्मिन्निति बहुव्रींहिरिति भावः। ननु तच्चैकमिति सङ्ग्रहवाक्ये<br>
आकाशस्यैकत्वमुक्तम्, तन्न युक्तम्,</p>
<p>१.<br>
कर्मधारयोपरीत्यादिन्यायमिति। कर्मधारयोपरि विद्यमानः<br>
भावार्थकप्रत्ययः सामानाधिकरण्यबोधक इति न्यायमित्यर्थः।</p>
<p>घटाकाशो मठाकाश<br>
इत्यादिव्यवहारस्य आकाशानेकत्वसाधकस्य सत्त्वात्, व्यवहारभेदे<br>
व्यवहर्तव्यभेदस्यैव नियामकत्वात् । तथा चऽघटाकाशव्यवहारः<br>
मठाकाशत्वावच्छिन्नभिन्ननिष्ठव्यवहर्तव्यताकः<br>
मठाकाशत्वभिन्नधर्मावच्छिन्नव्यवहर्तव्यताकव्यवहारत्वात्, यो<br>
यद्धर्मभिन्नधर्मावच्छिन्नव्यवहर्तव्यताकव्यवहारः स<br>
तद्धर्मावच्छिन्नभिन्ननिष्ठव्यवहर्तव्यताकःऽ इति<br>
सामान्यव्याप्त्युपष्टभ्यमनुमानमत्र मानमित्याशङ्कायां<br>
ऽव्यवहर्तव्यतावच्छेदकभेद एव व्यवहारभेदनियामकः, अन्यथा<br>
प्राणापानादिव्यवहारभेदानुपपत्तेः। एवं च दर्शितानुमाने<br>
प्राणापानादिव्यवहारमादाय व्यभिचारः। तथा च प्रकृते<br>
घटमठादिरूपव्यवहर्तव्यतावच्छेदकभेदेन तादृशव्यवहारोपपत्तौ<br>
न तस्याकाशभेदसाधकत्वम्ऽ इति समाधानमभिसन्धायाह [८८] घटाकाशो मठाकाश इत्यादीति। [८८] अनेकत्वे<br>
आकाशत्वन्यूनवृत्तिधर्मवत्त्व् [८८] प्रमाणम्  प्रमा, तस्य<br>
विशेष्यतासम्बन्धावच्छिन्नप्रतियोगिताकाभावदित्यर्थः। तथा च<br>
ऽआकाशमाकाशत्वन्यूनवृत्तिधर्मशून्यं,<br>
तादृशधर्मवत्त्वप्रकारकप्रमाविशेष्यत्वाभावात्, यन्नैवं तन्नैवम्ऽ<br>
इति व्यतिरेक्यनुमानमाकाशस्य एकत्वे प्रमाणमुपदर्शितम्। [८८] एकत्वादेवेति। आकाशत्वन्यूनवृत्तिधर्मशून्यत्वादेवेत्यर्थः।</p>
<p>केचित्तु<br>
आकाशत्वव्याप्यधर्मविरुद्धधर्माव्यापकाकाशत्वकत्वमेव आकाशे<br>
एकत्वम्। अत्रायमनुगमःभेदविशिष्टाकाशत्वकत्वं तत् । वैशिष्ट्यं च<br>
स्वप्रतियोगितावच्छेदकत्वस्वाश्रयत्वोभयसम्बन्धेन्  अवच्छेदकता<br>
स्वव्याप्यधर्मविशिष्टत्वसम्बन्धेन्  वैशिष्ट्यं च<br>
स्वविरुद्धधर्मविशिष्टत्वसम्बन्धेन्  वैशिष्ट्यं च<br>
स्वसेत्यादिभेदवत्त्वसम्बन्धेन  इत्याहुः।</p>
<p>यत्तु<br>
विभाजकधर्मद्वयशून्यत्वं तदिति। तत्तुच्छम्। पदार्थविभाजकद्रव्यत्व<br>
द्रव्यविभाजकाकाशत्वयोः सत्त्वेनासम्भवापत्तेः।<br>
आकाशविभाजकत्वनिवेशने च सिद्ध्यसिद्धिभ्यां व्याघातापत्तेरिति<br>
ध्येयम्। आकाशकालदिगात्मनां साधारणं विभुत्वं न जातिः।<br>
तत्साधिकायाः अनुगतप्रत्यक्षधियोऽसम्भवात्, तेषु रूपाद्यभावात्,</p>
<p>अनन्यथासिद्धलिङ्गानुपलम्भेनानुमानासम्भवात् । शब्दस्य<br>
चाप्तोक्तत्वानिश्चयेन सन्दिग्धप्रामाण्यकत्वात्, अन्यथा<br>
वैपरीत्यस्यापि सुवचत्वात् । न च विभुपदवाच्यतावच्छेदकतया<br>
विभुत्वजातिसिद्धिरिति वाच्यम्। १ उल्ययुक्त्या भूतत्वस्यापि<br>
सिद्ध्यापत्त्या प्रागुक्तत्रितयसम्बन्धेन तद्विशिष्टत्वरूपजातिसाङ्कर्यस्य<br>
जातित्वाभावव्याप्यतया गृहीतस्य जातिबाधकस्य सत्त्वेन तस्य<br>
जातित्वासिद्धेः।</p>
<p>यत्तु<br>
परममहत्परिमाणवत्त्वं विभुत्वमिति। तन्न् ऽवैभवात्<br>
महानाकाशस्तथा चात्माऽ इति सूत्रे कणादेन<br>
परममहत्वसाधकलिङ्गात्वेन विभुत्वस्योक्तत्वात्<br>
परममहत्परिमाणवत्त्वस्य तत्स्वरूपतायाः सूत्रकाराननुमतत्वात्<br>
इत्यभिप्रायेण प्रकारान्तरेण विभुत्वं निर्वक्ति [८८] सर्वमूर्तेति। अत्र च पटादिसंयुक्तघटादिवारणाय सर्वपदम्।</p>
<p>विभूनां<br>
क्रियाविरहेण परस्परसंयोगाभावातसम्भवनिरासाय मूर्तपदम्।<br>
मूर्तत्वस्य क्रियासमवायिकारणतावच्छेदकतया<br>
सिद्धजातिविशेषरूपत्वपक्षे<br>
प्राचीनाभिमतोत्पन्नविनष्टद्रव्यमादायासम्भववारणाय द्रव्यपदं<br>
संयोगवदर्थकम्। अत एवोक्तदोषवारणाय मूर्तपदं<br>
नित्यमूर्तपरमिति प्रलपितमनादेयम्। द्रव्यपदवैयर्थ्यापाताच्च्<br>
ऽक्रियावत्त्वं मूर्तत्वम्ऽ इति मते उत्पन्नविनष्टद्रव्यानुपगन्तृनये<br>
वा नोपादेयमेव तत् ।</p>
<p>अथ<br>
ऽसर्वमूर्तद्रव्यसंयोगित्वम्ऽइत्यस्य सर्वाणि यानि मूर्तद्रव्याणि<br>
तावत्प्रतियोगिकसंयोगवत्त्वार्थकत्वे<br>
तावत्प्रतियोगिकैकसंयोगाप्रसिद्ध्या असम्भवः। तावतां<br>
प्रत्येकप्रत्येकप्रतियोगिकसंयोगसमुदायवत्त्वार्थकत्वे<br>
घटपटसंयोगादेरपि तादृशसमुदायघटकतया<br>
तद्घटितसमुदायवत्त्वस्य आकाशादावभावात्स एव दोषः। यत्तु<br>
यावन्ति मूर्त द्रव्याणि तेषां<br>
प्रत्येकप्रतियोगिकैकसंयोगघटितसमुदायवत्त्वं तदिति  नैष<br>
दोषः। न च मूर्तत्वजातिपक्षे</p>
<p>१. तुल्ययुक्त्येति।<br>
भूतपदवाच्यतावच्छेदकतयेत्यर्थः। प्रागुक्तेति।<br>
स्वसामानाधिकरण्यस्वाभावसामानाधिकरण्यस्वसमानाधिकरणात्यन्ताभावप्रतियोगित्वैतत्त्रितयसम्बन्धेनेत्यर्थः।</p>
<p>उत्पन्नविनष्टपृथिव्यादेरपि तदाश्रयतया<br>
सर्वमूर्तानतर्गतत्वेन तत्प्रतियोगिकसंयोगाप्रसिद्ध्या न<br>
तद्घटितसंयोगसमुदायवत्त्वमाकाशादावित्यसम्भवतादवस्थ्यमिति<br>
वाच्यम्। द्रव्यपदस्य संयोगवदर्थकतायाः प्रागेवावेदिततया<br>
तादृशपृथिव्याद्यसङ्ग्रहात्मूर्तपदस्य क्रियावत्परत्वे<br>
सुतरामदोषाच्चेति। तत्तुच्छम्। अपेक्षाबुद्धिविशेषविषयत्वरूपस्य<br>
आकाशादिचतुष्टयघटकप्रत्येकमात्रसमवेतसंयोगसमुदायपर्याप्तसमुदायत्वस्य<br>
भिन्नभिन्नतया तादृशैकैकसमुदायत्वावच्छिन्नवत्त्वस्य<br>
विभुसामान्यलक्षणत्वोपगमे वाच्यतासम्बन्धेन<br>
विभुपदवत्त्वरूपलक्ष्यतावच्छेदकवत्यन्यस्मिन् तस्यासत्त्वातव्याप्तेः।<br>
तत्तत्समुदायचतुष्टयवत्त्वस्य लक्षणत्वे असम्भवापत्तेः। तस्य<br>
कुत्राप्यसत्त्वात् । तावदन्यतमवत्त्वस्य तथात्वे तादृशान्यतमत्वस्य<br>
तत्तत्समुदायत्वावच्छिन्नेभेदचतुष्टयवदन्यत्वरूपतया<br>
व्यासज्यवृत्तिधर्मावच्छिन्नानुयोगिताकाभावानुपगमे असम्भवापत्तेः।<br>
तदुपगमे च घटाकाशादिसंयोगस्यापि तादृशान्यतमत्वाश्रयतया<br>
घटादावतिव्याप्तेः कथमिदं सङ्गच्छत्</p>
<p>यदपि<br>
ऽसर्वमूर्तद्रव्यसंयोगित्वम्ऽ इत्यनेन मूर्तद्रव्ये<br>
गगनादिसंयुक्तत्वं नास्तीति लभ्यत् एवं च स्वासंयुक्तमूर्तद्रव्यकं<br>
यद्यत्स्वं तत्तद्व्यक्तित्वावच्छिन्नप्रतियोगिताकभेदकृटवत्त्वं लक्षण<br>
फलितम्। अत्र गगनाद्यसंयुक्तमूर्ताप्रसिद्ध्या स्वपदेन<br>
गगनाद्युपादानासम्भवात्गगनादौ लक्षणसमन्वयः। गगनादेरपि<br>
स्वासंयुक्तगुणादित्वादसम्भववारणाय मूर्तेति। मूर्तत्वजातिपक्षे<br>
तदाश्रयोत्पन्नविनष्टघटादेरपि स्वासंयुक्तत्वादसम्भववारणाय<br>
संयोग्यर्थकं द्रव्यपदम्। तादृशघटादेश्च गगनाद्यसंयुक्तत्वेऽपि<br>
संयोगित्वविरहान्नासम्भवः। न चैवं मूर्तपदवैयर्थ्यम्,<br>
गुणादेरतथात्वादिति वाच्यम्। तथापि गगनादेः<br>
स्वासंयुक्तगगनादिकत्वात्</p>
<p>तद्दोषावारणाय<br>
तस्यावश्यकत्वादिति  तदप्यसत् ।<br>
कालान्तरीणपुरुषान्तरीयमूर्तपदार्थव्यक्तीनां<br>
विशिष्यास्माभिर्ज्ञातुमशक्यतया तादृशभेदकूटघटितलक्षणस्य<br>
दुष्करत्वात् । स्वासंयुक्तमूर्तसंयुक्तकत्वतादात्म्योभयसम्बन्धेन<br>
प्रमेयविशिष्टान्यत्वस्यानुगतस्य लक्षणत्वसम्भवेऽपि<br>
स्वसंयुक्ताप्रसिद्ध्या संयुक्तत्वसम्बन्धेन<br>
स्वावच्छिन्नभिन्नत्वघटितलक्षणस्य रूपादावतिव्याप्तेः, स्वातन्त्र्येण<br>
द्रव्यत्वनिवेशेन तद्वारणेऽपि उत्पन्नविनष्टपृथिव्यादावतिव्याप्तेः।<br>
द्रव्यत्वस्थले संयोगित्वं निवेश्य तत्परिहारेऽपि महागौरवात्<br>
वक्ष्यमाणरीत्या यथाश्रुतशब्दलभ्यार्थस्य निर्देषस्य सम्भवे<br>
तत्परित्यागेनार्थान्तरं परिकल्प्य तत्र दोषान्तरव्युदासाय<br>
विशेषणान्तरनिवेशस्य १ रक्षालनाद्धिन्यायेनायुक्तत्वाच्च्</p>
<p>एतेन<br>
स्वासंयुक्तेत्यनेन<br>
स्वनिष्ठसंयुक्तत्वसम्बन्धावच्छिन्नप्रतियोगिताकात्यन्ताभावविवक्षणान्नोत्पन्नविनष्टपृथिव्यादावतिव्याप्तिः।<br>
एवं क्रियावदवृत्तिद्रव्यविभाजकधर्मत्त्वं<br>
मूर्तत्वजातिव्यधिकरणद्रव्यविभाजकधर्मवत्त्वं वा<br>
सर्वमूर्तद्रव्यसंयोगित्वमित्यनेन विवक्षितम्। तादृशधर्मवत्ता च<br>
स्वरूपसमवायान्यतरसम्बन्धेन्  नातः कालात्मादावव्याप्तिरित्यपि<br>
परास्तम्। उदक्षरताया दुर्वारत्वात् ।<br>
अन्यतरत्वघटकयोर्भेन्दयोर्मिथो विशेषणविशेष्यभावे<br>
विनिगमनाविरहेण</p>
<p>विभुपदार्थद्वैविध्यप्रसङ्गाच्च्</p>
<p>अत्रोच्यते<br>
सर्वमूर्तेत्यादेर्मूर्तद्रव्यत्वव्यापकत्वमर्थः। सर्वशब्दस्य<br>
समभिव्याहृतपदार्थतावच्छेदकव्यापकत्वार्थकत्वात् । व्यापकता च<br>
स्वानुयोगिकसंयोगप्रतियोगित्वसम्बन्धेन्  एतल्लाभायैव<br>
संयोगीत्युक्तम्। यद्यपि स्वानुयोगिकसंयोगप्रतियोगित्वसम्बन्धेन<br>
मूर्तद्रव्यत्वव्यापकत्वं<br>
मूर्तद्रव्यनिष्ठात्यन्ताभावीयतादृशसम्बन्धावच्छिन्नप्रतियोगिताशून्यत्वपर्यवसितम्,<br>
वृत्त्यनियामकसम्बन्धस्यात्यन्ताभावप्रतियोगितानवच्छेदकत्वमते न<br>
प्रसिद्ध्यति, तथापि<br>
मूर्तद्रव्यनिष्ठभेदप्रतियोगितानिरूपितनिरुक्तसम्बन्धावच्छिन्नावच्छेदकताशून्यत्वरूपं<br>
तदिह विवक्षितम्। अत्यन्ताभावप्रतियोगितावच्छेदकस्यापि<br>
वृत्त्यनियामकसम्बन्धस्यान्योन्याभावप्रतियोगितावच्छेदकतावच्छेदकतायाः</p>
<p>१.<br>
प्रक्षालनाद्धिन्यायेति।ऽप्रक्षालनाद्धि पङ्कस्य दूरादस्पर्शनं वरम्ऽ<br>
इति न्यायेनेत्यर्थः।</p>
<p>सर्वसम्मतत्वादिति<br>
मदेकपरिशीलितः पन्थाः।</p>
<p>ननु परिमाणे<br>
परिच्छन्नत्वं नापकर्षरूपम्, येनोक्तदोषः स्यात् । अपि<br>
त्वाकाशाद्यन्यतमासमवेतत्वम्।</p>
<p>यत्तु<br>
विभ्वसमवेतत्वं तदिति  तदसत् विभुत्वस्य<br>
मूर्तत्वघटितत्वेनान्योन्याश्रयप्रसङ्गात् । अतो न परमाणुषु<br>
अवयाप्तिरिति मनसि निधायाह  प्रकाशिकायाम् [८८] वस्तुतस्त्विति।</p>
<p>{कालनिरूपणम्}</p>
<p>[८९] अनागतादीत्यादिना वर्तमानपरिग्रहः।<br>
[९०] घटकतयेति। अतीतादिव्यवहारं प्रति<br>
१ तीतत्वादिप्रकारकज्ञानस्य कारणतया<br>
तादृशव्यवहारजनकतावच्छेदकप्रतियोगित्वप्रकारतानिरूपितध्वंसप्रकारता</p>
<p>निरूपिताधेयत्वप्रकारतानिरूपितप्रकारताद्याश्रयतयेत्यर्थः,<br>
अभेदस्तृतीयार्थहेतुत्वान्वितः। वस्तुतस्तु अतीतत्वं<br>
स्ववृत्तिध्वंसप्रतियोगित्वसम्बन्धेन,ऽअतीतिऽ इति<br>
शब्दप्रयोगाधिकरणकालवत्त्वम्। भविष्यत्वं च<br>
स्ववृत्तिप्रागभावप्रतियोगित्बसम्बन्धेन भविष्यतीति<br>
शब्दप्रयोगाधिकरणकालवत्त्वम्। वर्तमानत्वं च आधेयतासम्बन्धेन<br>
वर्तत इति शब्दप्रयोगाधिकरणकालवत्त्वम्। एवं च व्यवहारे<br>
व्यवहर्तव्यतावच्छेदकप्रकारकज्ञानस्य कारणतया<br>
तदवच्छेदकविषयतावत्त्वरूपं व्यवहारहेतुत्वं कालस्याक्षतमेव्<br>
घटकतयेत्यस्यापि तादृशविषयताश्रयतयेत्यर्थः। अभेदस्तृतीयार्थः।<br>
प्रागभावानुपगमे पुनः भविष्यतीति<br>
शब्दप्रयोगाधिकरणक्षणध्वंसावच्छिन्नकालोत्पत्तिकत्वरूपं<br>
स्वध्वंसावच्छिन्नकालोत्पत्तिकत्वसम्बन्धेन<br>
तादृशक्षणविशिष्टत्वपर्यवसितं निर्वाच्यमिति ध्येयम्।<br>
जनकतावच्छेदिका च</p>
<p>विषयता<br>
मुख्यविशेष्यतानिरूपितप्रकारत्वरूपा पूर्वङ्कल्पेऽ चरमकल्पे तु</p>
<p>१.<br>
अतीतत्वादिप्रकारकज्ञानस्येति। घटः<br>
वर्तमानकालवृत्तिध्वंसप्रतियोगो इत्याकारकज्ञानस्येत्यर्थः।<br>
तादृशव्यवहारजनकतावच्छेदकेत्यस्य अन्तिमप्रकारतायामन्वयः।<br>
प्रतियोगित्वनिष्ठप्रकारतानिरूपिता या ध्वंसनिष्ठप्रकारता</p>
<p>तन्निरूपिता या<br>
आधेयत्वनिष्ठप्रकारता तन्निरूपिता या वर्तमानकालनिष्ठप्रकारता<br>
तदाश्रयतयेत्यर्थः।</p>
<p>मुख्यविशेष्यतानिरूपितप्रकारत्वमुख्यविशेष्यतानिरूपितसंसर्गतानिरूपितोत्पत्तिविषयतानिरूपितविषयत्वान्यतररूपा<br>
ग्राह्या, अतो नातिप्रसङ्ग इति। [९०] अनुगतस्येत्यादि।<br>
प्रतिक्षणदिनादिकं सूर्यपरिस्पन्दादेर्भिन्नभिन्नत्वात्<br>
तत्रातीतादिव्यवहारानुपपत्तेरिति भावः।</p>
<p>[९०] दिगिति। यद्यपि<br>
अतीतादिव्यवहारस्यानुगतकालविषयकत्वे वर्तमानादावपि<br>
तादृशव्यवहारापत्त्याननुगतसूर्यपरिस्पन्दादिरूपोपाधिविषयकत्वमेवानायत्या<br>
स्वीकर्तव्यमिति नोक्तरीत्या अतिरिक्तकालसिद्धिः। तथापि<br>
कालिकपरत्वाद्यसमवायिकारणसंयोगाश्रयतया आकाशादीनां प्रत्येकं<br>
विनिगमनाविरहाततिरिक्तकालः सिध्यतीति कालिकसम्बन्धेन<br>
सर्वाधारत्वस्य क्रियादावतिव्याप्तिभ्रमं निराकारोति  [९०] अत्रेत्यादिना। प्रतीच्यादीत्यादिना उदीचीदक्षिणयोः परिग्रहः।</p>
<p>{आत्मनिरूपणम्}</p>
<p>[९२] समवायेन ज्ञानवदित्यर्थ इति। अन्यथा<br>
कालिकादिना ज्ञानवति कालादावतिव्याप्तिरिति भावः। [९२] विरोध इतीति। १ अया ईश्वरस्य ज्ञानस्वरूपत्वबोधनादिति<br>
भावः।ऽ(नित्यं) विज्ञानम्ऽ इति श्रुतौ विज्ञानपदस्य अर्श आद्यजन्यत्वं<br>
वा नन्द्यादित्वात्कर्तरिल्युप्रत्ययान्तत्वं वाभिप्रेयत्याह  [९३] विज्ञानवदर्थकतेति। नन्वीश्वरे सुखाभावात्कथमुक्तश्रुतेः<br>
प्रामाण्यमित्याशङ्क्याह  [९३] अत्रेति। [९३] सुखी<br>
संवृत्तोऽहमितिवदिति। तादृशवाक्यस्थसुखशब्द इवेत्यर्थः।<br>
अत्रौक्तश्रुतौ, आनन्दः आनन्दशब्दः दुःखाभावे उपचर्यत इति।<br>
सप्तम्या आधेयत्वमर्थः। उपचारो लक्षणा। निरूपकत्वमाश्यातार्थः।<br>
तथा च दुःखाभावनिष्ठलक्षणानिरूपकः उक्तश्रुतिस्थानन्दशब्द इति<br>
फलितम्।</p>
<p>१. तेयति।ऽनित्यं<br>
विज्ञानमानन्दं ब्रह्मऽ इति श्रुत्येत्यर्थः।</p>
<p>श्रुतिवाक्यस्थपदस्यासति बाधके लक्षणा न युक्तेत्यानन्दशब्दस्य<br>
मुख्यार्थपरत्वं वर्णयतां नवीनानां मतमाह [९३] नवीनास्त्विति। नन्वीश्वरे जन्यमुखाभावात्कथमानन्दशब्दस्य<br>
मुख्यार्थकत्वमत आह  [९३] नित्यसुखमिति। दर्शितश्रुतिबलादित्यादिः।<br>
[९३] विजातीयेति। अन्यथा परात्मनः परेण मनसा प्रत्यक्षापत्तेरिति<br>
भावः।</p>
<p>इदमत्र बोध्यम्<br>
ऽआत्मा बाह्यप्रत्यक्षीयलौकिकविषयताशून्यः<br>
उद्भूतरूपशून्यद्रव्यत्वात्ऽ,ऽजीवगतसुखाद्यतिरिक्तं<br>
मानसीयलौकिकविषयत्वाभाववत्<br>
विजातीयमनोयोगतदाश्रयसमवेतत्वादिशून्यत्वात्,<br>
गगनादिवत्ऽइत्यनुमानद्वयं विवक्षितम्। तेन न चार्वाकमते<br>
पक्षाप्रसिद्धिः। अवच्छेदकावच्छेदेन साध्यसिद्धेरुद्देश्यत्वात्<br>
नांशतस्सिद्धसाधनम्। [९२] नाप्यनुमानं लिङ्गाभावादित्यत्रापि<br>
प्रमेयसामान्यं<br>
स्वव्यतिरिक्तात्मसाधकत्वसम्बन्धावच्छिन्नजीवनिष्ठप्रतियोगिताकात्यन्ताभाववत्<br>
वस्तुत्वादित्यनुमानमवसेयमिति।</p>
<p>[९३] दिगिति। अयमत्र भावः  यद्यपि<br>
कुलालकृतित्वाद्यवच्छिन्नसत्त्वे घटत्वाद्यवच्छिन्नसत्त्वं तदभावे तदभाव<br>
इत्यन्वयव्यतिरेकाभ्यां घटत्वादिकुलालादिकृतित्वाभ्यामेव<br>
कार्यकारणभावस्सिध्यति, तथापि यद्विशेषयोरितिव्याप्तिबलात्<br>
कार्यत्वावच्छिन्नं प्रति कृतित्वेन कारणत्वमप्यावश्यकम्। एवं<br>
कार्यत्वावच्छिन्न प्रति ज्ञानत्वेच्छात्वाभ्यामपि तथात्वं<br>
तादृशान्वयव्यतिरेकाविशेषात् । एवं चऽकार्यं कृतिजन्यं<br>
कार्यत्वात्ऽ इत्यनुमानमिव</p>
<p>ऽकार्यं ज्ञानजन्यं<br>
इच्छाजन्यञ्च कार्यत्वात्ऽ इत्यनुमानद्वयमपि विवक्षितामिति,<br>
[९३] अपरोक्षज्ञानादेरित्यादिपदेन चिकिर्षापरिग्रहः। [९३] चिकिर्षादिकमित्यादिपदेन कृतिपरिग्रहः। ननुऽयः सर्वज्ञः<br>
सर्ववित्ऽइति श्रुतौ सर्वज्ञशब्देनैव ईश्वरस्य<br>
सर्वविषयकज्ञानत्वलाभे पुनः सर्ववित्पदं व्यर्थमित्याशङ्क्याह<br>
[९३] सर्वविदितीति। वस्तुतस्तु सर्वविदित्यस्य सर्वं विदन्तीति<br>
व्युत्पत्त्या सर्वव्याप्त इत्यर्थः। विद लाभ इति धातोः क्विपि<br>
तादृशार्थसम्भवादिति ध्येयम्।</p>
<p>ननु [९२] जीवस्य लक्षणमाह  जीव इतीति दीपिकायाम् [९१] जीवस्तु प्रतिशरीरं भिन्न इति सङ्ग्रहवाक्यावतरणमयुक्तम्।<br>
प्रतिशरीरं भिन्नत्वस्य इन्द्रियादिसाधारणतया<br>
जीवलक्षणत्वासम्भवात्, अतो लक्षणपदस्य बहुलग्रहणसामर्थ्यात्<br>
लक्ष्यत इदमिति व्युत्पत्त्या कर्मणि ल्युडन्तत्वमाश्रित्य<br>
स्वरूपपरत्वमभिसन्धाय व्याचष्टे  [९३] स्वरूपमाहेस्यर्थ इति।<br>
[९३] मूले प्रति शरीरं भिन्न इति। अत्र च<br>
प्रतिपदसमभिव्याहृतद्वितीयायाः</p>
<p>आधेयताश्रयभेदप्रतियोगितावच्छेदकत्वमभावश्च<br>
खण्डशोर्ऽथः। अन्यथा सामान्यतो व्यापकत्वस्य व्याप्यविशेषाघटितस्य<br>
दुर्वचत्वेन द्वितीयार्थतानुपपत्तेरिति ध्येयम्।</p>
<p>ननुऽप्रतिशरीरं<br>
भिन्नऽ इति वाक्यात्प्रतिद्रव्यं सत्तेत्यादिषु द्रव्यत्वव्यापिका<br>
सत्तेत्याद्यर्थवत्प्रतिपदसमभिव्याहृतशरीरपदस्य<br>
शरीतत्वव्यापकत्वार्थकतया शरीरत्वव्यापकभेदप्रतियोगीत्यर्थो<br>
लभ्यत् तच्च न घटत् जीवात्मन्येकत्वोपगमेऽपि<br>
ईदृशार्थनिर्वाहातात्मभेदस्य शरीरत्वव्यापकत्वाक्षतेः।<br>
अत्रोच्यते  न हि भेदस्य शरीरत्वव्यापकत्वं स्वरूपसम्बन्धेन<br>
विवक्षितम्। येनैवं स्यात् । अपि [तु] स्वसमानाधिकरणभोगावच्छेदकत्वस्वप्रतियोगितावच्छेदकत्वोभयसम्बन्धेन<br>
अवच्छेदकता<br>
स्वविशिष्टयोगजधर्माद्यजन्यशरीरावच्छिन्नभोगवत्त्वसम्बन्धेन्  शरीरे<br>
स्ववैशिष्ट्यं च स्वभिन्न</p>
<p>[त्व] स्वसमानकालीनत्वोभयसम्बन्धेन्  अतो<br>
नोक्तदोषः। एतदेवाभिप्रेत्याह  [९३] समानाकालिकेत्यादि। किं<br>
तर्हि जीवलक्षणमित्याशङ्कायामाह  दीपिकायाम् [९२] सुखादिकं जीवलक्षणमिति। अत्र सुखोपादानं<br>
प्राचीनमतमनुसृत्य् अन्यथा नवीनमते उक्तरीत्या<br>
ईश्वरेऽतिव्याप्तेः। आदिना दुःखद्वेषयोः परिग्रहः।</p>
<p>प्रकाशिकायाम् [९३] अन्यथाशरीरातिरिक्तस्यात्मत्व् सिद्धान्ते मनुष्यादिशब्दस्य<br>
स्ववृत्तिचेष्टासाधारणकारणयत्नवत्त्वसम्बन्धेन<br>
मनुष्यादिशरीरावच्छिन्नात्मपरतया<br>
मनुष्योऽहमित्यादिप्रतीत्युपपत्तिरित्यभिसन्धायोक्तम् [९३] अभिमान इति।</p>
<p>[९४] यन्मध्यमपरिमाणमित्यादि। परिमाणे<br>
मध्यमत्वं च परमाणुत्वपरमहत्त्वभिन्नत्वम्। तथा चात्मनस्तथात्वे</p>
<p>यथादेहं तस्यापि<br>
सङ्कोचविकासशालित्वापत्त्या अनित्यत्वप्रसङ्ग इति भावः।</p>
<p>[९४] दिगिति। अयमत्र भावः यदि च<br>
कायव्यूहस्थले शरीरान्तरेऽपि सुखादिसाक्षात्कारोपपत्तये<br>
प्रभाप्रसरणमङ्गीक्रियते, तदा अन्यत्रादृष्टस्येह कल्पनमनुपपन्नम्;<br>
दृष्टानुरोधेनैव कल्पनस्य सर्वसम्मतत्वात् ।<br>
एकग्रहवर्तिदीपप्रसरणस्य ग्रहान्तरेऽदृष्टेः। एवं<br>
व्यापित्वप्रतिपादकागमोऽपि तत्र प्रमाणमिति।</p>
<p>{मनोनिरूपणम्}</p>
<p>दीपिकायाम् [९८] स्पर्शरहितत्वे सतीति। वायावतिव्याप्तिभिया<br>
रूपादिरहितत्वोपेक्षणम्। सङ्ग्रहे [९८] प्रत्यात्मनियतत्वादिति।</p>
<p>अत्र केचित् यावन्तः<br>
आत्मानः तावतां मनसां वाच्यत्वात्मनसोऽनन्तत्वमिति<br>
विशिष्टार्थः। तल्लाभः कथमिति चेतित्थम्<br>
प्रतिपदसमभिव्याहृतमात्मपदं प्रातिस्विकरूपेण तत्तदात्मव्यक्तिपरम्।<br>
तन्नियतत्वं च तदन्यासम्बन्धित्वं तच्च<br>
तदन्यसमवेतज्ञानाजनकत्वम्। तथा च<br>
स्वजन्यज्ञानाश्रययत्किञ्चिदात्मभिन्नसमेवतज्ञानाजनकत्वादित्यर्थः।<br>
एकैकस्य मनस इति शेषः। ज्ञानज्ञाप्यत्वं पञ्चम्यर्थः अनन्तत्वे<br>
अन्वेतीति  तत्तुच्छम्। आत्मशब्दस्यात्मत्वजातिविशिष्टशक्तितया<br>
तत्तद्व्यक्तित्वावच्छिन्नपरत्वे तस्य लक्षणाप्रसङ्गात् ।<br>
आत्मनामनन्तत्वेन विशिष्ट दुर्ज्ञेयत्वाच्च्</p>
<p>वस्तुतस्तु<br>
नियतत्वमत्र भेदाश्रयत्वम्; भेदे चात्मनः<br>
प्रतिपदीसमभिव्याहारबलात्<br>
१ वसेत्यादिभेदवत्त्वरूपव्यापकतासम्बन्धेन अन्वयः। स्वाधिकरणता<br>
तादात्म्यसम्बन्धेन्</p>
<p>१.<br>
स्वसेत्यादिभेदवत्त्वेति।<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नस्वनि ष्ठावच्छेदकताकप्रतियोगिताकभेदवत्वसम्बन्धेनत्यर्थः।</p>
<p>भेदः<br>
स्वभिन्नसमवेतज्ञानजनकत्वसम्बन्धावच्छिन्नस्वप्रतियोगितावच्छेदकत्वस्वाश्रयमनोजन्यज्ञानसमवायित्व<br>
उभयसम्बन्धेन्  एवं चात्मपदस्य मुख्यार्थपरतापि सुतरां<br>
सङ्गच्छत् अत एव सङ्ग्रहटिप्पण्यामुक्तमर्थान्तरमपि<br>
दूरतोऽपास्तम्। ननु लाघवात्सर्वेषामप्यात्मनामेकमेव मन<br>
आस्तामित्यत्राह  [९९] सर्वात्मनामित्यादि। ननु मनसोऽणुत्व एव<br>
उक्तदोषः स्यात् । न हि वयं तस्याणुत्वं स्वीकुर्मह् अपि तु<br>
विभुत्वमेव् तथा च सर्वात्मनां मनस एकत्वेऽपि सर्वेन्द्रियैरेकदा<br>
संयोगसम्भवात्नैकस्य पुंसः ज्ञानदशायामपरस्य<br>
तदनुपपत्तिरित्यभिप्रायेण शङ्कते  दीपिकायाम् [९९] ननु मन इत्यादिना। [९९]<br>
स्पर्शरहितत्वे सतीत्यादि।<br>
पृथिव्यादौ व्यभिचारवारणाय सत्यन्तम्। गुणादौ<br>
व्यभिचारनिरासाय विशेष्यम्। अत्र च मनसोऽणुत्वे आनन्त्यं<br>
कल्पनीयम्। विभुत्वे तु न तथेति लाघवमिति तर्कसत्त्वात्<br>
नास्यानुमानस्याप्रयोजकत्वमिति</p>
<p>भावः। समवायेन<br>
संयोगं प्रति समवायेन क्रियायाः कारणत्वात्विभुषु च<br>
क्रियाविरहेण नोक्तसंयोगोपपत्तिरित्याशयेनाह  प्रकाशिकायां<br>
[९९] विभुद्वयेति। [९९] क्रियादीत्यादिना संयोगपरिग्रहः।<br>
दीपिकायाम् [९९] तदा सुषुप्तिरिति। इदमत्र बोध्यम्<br>
सुषुप्तिः स्वापः<br>
पुरीतन्नाडीप्रदेशावच्छिन्नात्मानुयोगिकःमनःप्रतियोगिकसंयोगः न<br>
तु तादृशदेशानुयोगिकमनःप्रतियोगिकसंयोगः। तथा सतिऽचैत्रः<br>
स्वपितिऽ,ऽमैत्रः सुषुप्तःऽ इत्यादिवाक्यानामप्रामाण्यापातात् । तत्र<br>
चैत्रादिपदस्य तत्तच्छरीरावच्छिन्नात्मपरतया आत्मनि च<br>
तादृशसंयोगविरहात् । कर्तृप्रत्ययस्य चाश्रयत्वबोधकत्वात् । अत<br>
एवोक्तम्</p>
<p>व्युत्पत्तिवादटिप्पण्यां कृष्णम्भट्टेनापिऽतत्रैकस्मिन्<br>
स्वापे निद्रानाड्यवच्छिन्नमनोयोगरूपेऽ दैतिऽधात्वर्थस्वापे<br>
निद्रानाड्यवच्छिन्नात्ममनोयोरूपेऽ इति च्</p>
<p>यत्तु  स्वपितीत्यादौ<br>
पुरीतत्प्रदेशमनोयोगानुकूलकृतिमानिति बोधवर्णनम्<br>
तदयुक्तम्  स्वापदशायामात्मनि तादृशकृतेरभावात्<br>
जीवनयोनिरूपयत्नस्य च प्राणक्रियामात्रहेतुत्वेन<br>
तादृशसंयोगानुकूलत्वविरहात्<br>
इष्टसाधनताज्ञानजन्यतावच्छेदकप्रवृत्तित्वजातेरेवाख्यातार्थतावच्छेदकतायाः<br>
गदाधरेण उक्ततया<br>
जीवनयोनियत्नस्याख्यातार्थताप्रसक्तेरेवाभावाच्च् यद्यपि<br>
तादृशमनोयोगस्य स्वापरूपत्वे मनः<br>
स्वपितीत्याददिवाक्यप्रामाण्यापत्तिः, तथाप्यनुयोगिताया एव तत्र<br>
प्रत्ययार्थत्वस्वीकारेण तस्याश्च प्रतियोगिन्यनभ्युपगमात्<br>
नोक्तापत्तिः। यद्यप्याख्यातादेराश्रयत्वाद्यर्थकताया अप्यन्यत्र कॢप्तत्वात्<br>
तत्तात्पर्येण मनः स्वपिति इत्यादिप्रयोगापत्तिः दुर्वारैव् तथापि<br>
कृत्यादावेवाख्यातस्य शक्तिः, आश्रयत्वादौ तु निरूढलक्षणेति<br>
सर्वानुमतम्। तत्र स्वपिधातुसमभिव्याहृतप्रत्ययस्यानुयोगित्व<br>
एवानादितात्पर्यं कल्प्यत् अतो न दोषः।<br>
अथानुयोगित्वादेस्संसर्गतया भानेनैवोपपत्तौ<br>
किमाख्यातादेस्तदर्थकतामुपगम्य प्रकारविधया तद्भानस्वीकारेण?<br>
अन्यथा तत्संसर्गस्यापि शाब्दबोधविषयत्वकल्पनापत्त्या गौरवात् । न<br>
चैवं चैत्रो न स्वपितीत्यादौ नञर्थाभावान्वयानुपपत्तिः।<br>
प्रतियोगितावदनुयोगितायामपि<br>
वृत्त्यनियामकत्वेनाभावप्रतियोगितानवच्छेदकत्वादिति वाच्यम्।<br>
वृत्त्यनियामकस्याप्यभावप्रतियोगितावच्छेदकताघटकसम्बन्धत्वोपगमेनादोषात् ।<br>
न च वृत्त्यनियामकसम्बन्धावच्छिन्नप्रतियोगिताकाभावस्यातिरिक्तस्य<br>
कल्पने गौरवमिति वाच्यम्।<br>
तादृशसम्बन्धावच्छिन्नप्रतियोगिताकतदभावस्य<br>
तदीयतादृशसम्बन्धाभावसमनियतत्वेन तदभिन्नतया<br>
अतिरिक्तकल्पनाविरहात् । न चैवमपि<br>
वृत्त्यनियामकसम्बन्धावच्छिन्नप्रतियोगिताकल्पने गौरवमिति<br>
वाच्यम्। भवन्मतेऽपि प्रागुक्तगौरवसत्त्वेन साम्यात् । न च<br>
राजपुरषवादोक्तयुक्त्यानुयोगित्वस्य शाब्दबोधे<br>
प्रकारत्वमावश्यकमिति वाच्यम्। तादृशयुक्तीनां<br>
विस्तरेणान्यत्रास्माभिर्निरस्तत्वात् । स्वपितीत्येतावन्मात्रस्य<br>
बोधकत्वोपपत्तये आख्यातादेरनुयोगितार्थकताया आवश्यकत्वात् ।<br>
यद्यपि चैत्रः स्वपितीत्यादौ अनुयोगितायाः पदार्थत्वेऽपि शाब्बोधे<br>
संसर्गतया भाने न कोऽपि दाषः। तथापि<br>
तात्पर्यार्थविशेषानुरोधेन तत्संसर्गको वा तत्प्रकारको वा<br>
बोधो भावत्विति न तत्रास्माकमाग्रहः।</p>
<p>चैत्रो<br>
जानातीत्यादावप्येवमेव बोध्यम्। एवं भवन्मते पुरीतत्<br>
स्वपितीत्यादिप्रयोगस्य प्रामाण्यं दुर्वारम्। अस्मन्मते तु नेति<br>
मदेकपरिशीलितः पन्थाः।</p>
<p>[९८] सुखाद्युपलब्धिसाधनमिन्द्रियं मन इति<br>
सङ्ग्रहः। अत्र च घटाद्युपलब्धिसाधनीभूतचक्षुरादिनिरासाय<br>
सुखादीति। आत्मन्यतिव्याप्तिवारणाय विशेष्यम्। यदि च<br>
तादृशोपलब्धिसाधनत्वं<br>
तादृशोपलब्धिनिष्ठानुभवत्वव्याप्यधर्मावच्छिन्नजन्यतानिरूपितजनकत्वम्,<br>
अन्यथा कालविधया तज्जनके चक्षुरादावतिव्याप्तेः। तथा च<br>
नात्मन्यतिव्याप्तिरिति इन्द्रियत्वविशेषेणं व्यर्थमिति विभाव्यते,<br>
तदाप्याह  प्रकाशिकायामात्ममनोयोगादिति। आदिपदेन<br>
सुखादिपरिग्रहः। तथा च सुखादिमानसत्वावच्छिन्नं प्रति मनसः<br>
करणता निर्वाहर्थमात्ममनोयोगस्यात्मसमेवतयोग्यविशेषणत्वेन<br>
सुखादेर्वा व्यापरताकल्पनस्यावश्यकतया तद्वारणाय तत्सार्थक्यमिति<br>
भावः। [९९] अणुत्वसिद्धिरिति। इदमत्र<br>
प्रमाणाभिमतम्ऽमनः अणुत्वतदभावान्यतरवत्प्रमेयत्वात्ऽ<br>
इत्यनुमानं मनसोऽनणुत्वे उक्तरीत्या सुषुप्त्यनुपपत्तिरिति<br>
तर्कसहकृतमिति।</p>
<p>{रूपनिरूपणम्}</p>
<p>[१००] चक्षुर्मात्रग्राह्यो गुणो रूपमिति<br>
सङ्ग्रहवाक्यम्। अत्र च चक्षुर्मात्रग्राह्य इत्यनने<br>
चक्षुर्विशिष्टधर्माश्रयग्राह्य इति बोधः। वैशिष्ट्यं च<br>
लौकिकप्रत्यासत्त्या<br>
स्वग्राह्यरूपग्राहकेन्द्रियवृत्तिभेदप्रतियोगितावच्छेदकत्वसम्बन्धावच्छिन्न</p>
<p>स्वनिष्ठावच्छेदकताकप्रतियोगिताकभेदवत्त्वचक्षुष्ट्वनिष्ठाधेयत्वोभयसम्बन्धेन्<br>
अधिकमन्यत्र प्रपञ्चितमस्माभिः। प्रकाशिकायाम् [१०१] न<br>
रूपे सम्भवतीति। रूपस्यात्ममनोग्राह्यत्वादिति भावः। [१०१] तथापि त्वगिन्द्रियेति। यद्यपि<br>
चक्षुरितरनिरूपितज्ञानत्वानवच्छिन्नजन्यताश्रयज्ञानीयलौकिकविषयताशून्य</p>
<p>त्वरूपचक्षुरितराग्राह्यत्वविवक्षणे न दोषः। तथापि त्वगादेः<br>
चाक्षुषप्रत्यक्षं प्रति कालादिविधया</p>
<p>जनकतामादायासम्भववारणाय जनकतायां<br>
कालत्वाद्यनवच्छिन्नत्वस्य वा जन्यतायामेवव वा<br>
ज्ञानत्वव्याप्यधर्मावच्छिन्नत्वस्य वा विवक्षणीयतया<br>
चक्षुस्संयुक्तसमवायमादायासम्भववारणाय चक्षुरितरस्य द्रव्यत्वेन<br>
विशेषणीयतया च गौरवमित्यालोच्य तत्परित्यागः। [१०१] त्वगग्राह्यत्वेत्यादि। त्वाचनिरूपितलौकिकविषयताशून्यत्वं<br>
चाक्षुषनिरूपितलौकिकविषयतावत्वं च जातिविशेषणमत्र वक्तव्यम्।<br>
तेन त्वाचप्रत्यक्षे यपत्वस्योपनयमर्यादया भानेऽपि त्वचश्च<br>
कालविधया रूपचाक्षुषज्ञानजनकत्वेऽपि न क्षतिः। एवं गुरुत्वादेः<br>
चाक्षुषे उपनयमर्यादया भानेऽपि नातिव्याप्तिः। अत्र रसादिवारणाय<br>
चाक्षुषेति। प्रभादिवारणाय गुणविभाजकेति। गुणत्वव्याप्येत्यर्थः।<br>
ननु प्रभाभित्तिसंयोगेऽतिव्याप्तिवारणाय गुणपदमेव<br>
विशेषगुणपरं किं नोक्तमित्यशङ्कायामाह [१०१] अत<br>
एवेत्यादि। तथा च दर्शितातिव्याप्तिवारणा<br>
चक्षुर्मात्रग्राह्लयसांसिद्धिकद्रवत्वविशेषेऽतिव्याप्तिनिरासाय च<br>
जातिघटितपरिष्कारस्यावश्यकतया त्वगग्राह्यत्वादेः।<br>
तद्विशेषणतयैवोपपत्तौ लक्षणे विशेषत्वनिवेशनं गौरवावहमिति<br>
भावः।</p>
<p>दीपिकायाम् [१००] अव्याप्यवृत्तिनीलादीति। अत्राव्याप्तिवृत्तित्वविशेषणं<br>
परस्परवैयधिकरण्याशङ्कानिरासाय दैशिकाव्याप्यवृत्तित्वमिह<br>
विवक्षितम्। तच्च<br>
१ वप्रतियोगित्वस्वाधिकरणनिरूपितकिञ्चिद्देशावच्छिन्नाधेयत्वोभयसम्बन्धेनाभावविशिष्टत्वम्।<br>
ननु [१००] रूपस्य व्याप्यवृत्तित्वनियमादिति दीपिकोक्तिरसङ्गता।<br>
उत्पन्नं द्रव्यमिति न्यायेन रूपादीनां<br>
कालिकाव्याप्यवृत्तित्वस्यावश्यकत्वादित्यत आह  प्रकाशिकायाम् [१०१] व्याप्यवृत्तित्वेति। दैशिकव्याप्यवृत्तित्वेत्यर्थ</p>
<p>इति।<br>
दैशिकव्याप्यवृत्तित्वं च पूर्वोक्तोभयसम्बन्धनाभावविशिष्टान्यत्वम्।</p>
<p>१.<br>
स्वप्रतियोगित्वेत्यादि। स्वं कपिसंयोगाभावः तत्प्रतियोगित्वं<br>
कपिसंयोगे, एवं स्वं कपिसंयोगाभावः तदधिकरणं वृक्षः<br>
तन्निरूपिताग्रदेशावच्छिन्नवृत्तित्वं कपिसंयोगेऽस्तीति समन्वयः।</p>
<p>१ त्र च<br>
नीलादिसमुदायः नित्ररूपमिति प्रतीतिविषयत्वतदभावान्यतरवान्<br>
प्रमेयत्वादित्यनुमानं नीलादिसमुदायो यदि प्रतीतिविषयः स्यात्<br>
तर्ह्यव्याप्यवृत्तिः स्यादिति तर्कसहकृतं प्रमाणं वाच्यम्। तत्र रूपस्य<br>
व्याप्यवृत्तित्वनियमे विप्रतिपन्नं प्रति दूषणान्तरमाह  [१०१] इदमुपलक्षणमित्यादिना। एवं च<br>
दर्शितगौरवज्ञानसहकृतमुक्तानुमानमेव चित्ररूपस्यातिरिक्तत्वे<br>
प्रमाणमिति भावः। प्रागभावादीत्यादिना ध्वंसपरिग्रहः। ननु<br>
चित्रपटे रूपवत्ताप्रतीतेः<br>
२ आमानाधिकरण्सम्बन्धेनावयवरूपमादायोपपत्तेः अतिरिक्तचित्ररूपं<br>
नोपेयत् परस्परविरोधेन व्याप्यवृत्तिनीलादिसमुदायोऽपि न<br>
तत्रोत्पत्तुमर्हतीति आशङ्कते [१००] ननु चित्रेत्यादिना<br>
दीपिकायाम्। सामानाधिकरण्येन तत्र रूपसत्त्वादाह  प्रकाशिकायाम्<br>
[१०१] समवायेनेत्यादिरिति। ३ अमवेतत्वीयसम्बन्धस्य स्वरूपस्य<br>
कारणतावच्छेदकत्वाकल्पनया लाघवमभिसन्धायाह  [१०१] स्वाश्रयसमवेतत्वसम्बन्धेन रूपमिति। ज्ञानगतप्रत्यक्षत्वजातौ<br>
प्रयोजकत्वासम्भवादाह  [१०१]<br>
प्रत्यक्षविषयत्वेति। ननु<br>
द्रव्यवृत्तिलौकिकविषयतासम्बन्धेन प्रत्यक्षं प्रति समवायेन रूपस्य<br>
कारणत्वे चित्रपटस्थलेऽतिरिक्तरूपतत्प्रागभावतद्ध्वंसानां कल्पनया<br>
महागौरवमिति तदपेक्षया स्वश्रयसमवेतत्वसम्बन्धेनैव रूपस्य<br>
कारणत्वमुचितमित्यतो दूषणान्तरमाह  [१०१] चित्रावयवावयवकेत्यादिना। दीपिकायाम् [१०१] तस्मात्पटस्येत्यादि। अयमत्र भावः  अयं पटः<br>
रूपतदभावान्यतरवान् प्रमेयत्वादित्यनुमानेन यद्ययं रूपशून्यः<br>
स्यात्तर्ह्यप्रत्यक्षः स्यादिति तर्कसहकृतेन सिद्धं रूपं</p>
<p>१. अत्र चेति।<br>
नीलीदिसमुदायस्य चित्ररूपत्वाभाव इत्यर्थः। यद्वा रूपस्य<br>
व्याप्यवृत्तित्व इत्यर्थः। अथवा चित्ररूपस्यातिरिक्तत्व इत्यर्थः।</p>
<p>२.<br>
सामानाधिकरण्यसम्बन्धेनेति। स्वाधिकरणवृत्तित्वसम्बन्धेनेत्यर्थः।<br>
स्वमवयवतन्तुरूपं तदधिकरणं तन्तवः तद्वृत्तित्वं पटस्थेति तेन<br>
सम्बन्धेन पटस्य तन्तुरूपवत्त्वम्।</p>
<p>३. समवेतत्वीयेति।<br>
रूपवत्समवेतत्वस्य प्रत्यक्षत्वप्रयोजकत्वे तस्य स्वरूपसम्बन्धेनैव<br>
प्रयोजकत्वं वाच्यमिति समवेतत्वप्रतियोगिकस्वरूपसम्बन्धस्य<br>
कारणतावच्छेदकसम्बन्धत्वं वक्तव्यम्। स्वाश्रयसमवेतत्वसम्बन्धेन<br>
रूपस्य</p>
<p>कारणत्वे तु<br>
समवेतत्वमेव कारणतावच्छेदकसम्बन्धः न तु तदीयस्वरूपमिति<br>
लाघवमिति। कारणतावच्छेदकधर्मलाघवमप्यत्र बोध्यम्।</p>
<p>पूर्वोक्तयुक्त्या<br>
अतिरिक्तत्वसिद्धेः चित्ररूपमिति व्यवह्रियत इति। चित्ररसासिद्धौ<br>
हेतुमाह  [१०१] द्रव्यलौकिकेत्यादि। तथा चायं<br>
रसतदभावान्यतरवान्<br>
प्रमेयत्वादित्यनुमानमनुकूलतर्कविरहादप्रयोजकमिति भावः। अत्र<br>
च नानारसवदवयवद्वयारब्धे वस्तुनि अत्र रस इति प्रतीत्युपपत्तये<br>
चित्ररसाङ्गीकार आवश्यक इति त्वनाशङ्कनीयम्।<br>
तत्रावयवरसस्यैव १ आमानाधिकरण्येन भानाभ्युपगमात् । यत्र च<br>
नानारसवत्परमाणुद्वयारब्धद्व्यणुकादिक्रमेण महावयविपर्यन्तं<br>
उत्पन्नं तत्र रसप्रतीतिर्नोपेयत एव् धर्मिणः रासनप्रत्यक्षे<br>
उपनयमर्यादयैव भानाभ्युपगमात् । परमाणुरसस्यापि<br>
विशेष्यविधयालौकिकप्रत्यक्षासम्भवात् । उपनीतं विशेषणतयैवेति<br>
नैयायिकसिद्धान्तादिति। वस्तुतस्तु तसस्य व्याप्यवृत्तित्वनियमे<br>
प्रमाणाभावात्देशभेदावच्छेदेन एकस्मिन्नेव वस्तुनि<br>
नानारसोत्पत्तिसम्भवात्समवायेनात्र रस इति प्रतीतेः<br>
प्रमारूपाया नानुपपत्तिः। सर्वमिदमभिसन्धायोक्तम् [१०१] सङ्क्षेप इति।</p>
<p>{रसनिरूपणम्}</p>
<p>ननु [१०३] रसनग्राह्यो गुणो रस इति लक्षणवाक्ये<br>
परमाणुरसेऽव्याप्तिः। रसनग्राह्यजातिमत्त्वविवक्षायामपि</p>
<p>सत्तादिकमादाय<br>
रूपादावतिव्याप्तिरत आह  [१०४]<br>
रसनेत्यादि। [१०४] गुणविभाजकेति। २ उणत्वन्यूनवृत्तित्वं विवक्षितम्।</p>
<p>{स्पर्शनिरूपणम्}</p>
<p>ननु त्वगिन्द्रयमात्रग्राह्य<br>
इत्यादिलक्षणेऽसम्भवः। स्पर्शस्यत्वगितरात्मादिग्राह्यत्वात् । एवं<br>
परमाणुस्पर्शेऽव्याप्तिः। त्वग्रग्राह्यत्वातित्यत आह  [१०४] चक्षुरग्राह्येत्यादि।</p>
<p>१.<br>
सामानाधिकरण्येनेति। स्वाश्रयसमवेतत्वसम्बन्धेनेत्यर्थः।</p>
<p>२. ननु<br>
गुणविभाजकत्वं गुणत्वव्याप्यत्वम्, तच्च गुणत्वस्याप्यक्षतमिति<br>
तदादाय रूपादावतिव्याप्तिरित्यत आह  गुणत्वन्यूनवृत्तित्वं<br>
विवक्षितमिति। गुणत्वन्यूनवृत्तित्वं च गुणत्वसमानाधिकरणत्वे<br>
सति गुणत्वसमानाधिकरणभेदप्रतियोगितावच्छेदकत्वम्। तच्च<br>
गुणत्वस्य नास्तीति भावः</p>
<p>चक्षुरग्राह्यत्वं च<br>
चाक्षुषनिरूपितलौकिकविषयताशून्यत्वम्। त्वगिन्द्रियग्राह्यत्वं च<br>
त्वाचनिरूपितलौकिकविषयतावत्त्वम्। नातः १ ऊर्ववद्दोषः।<br>
गुणविभाजकत्वं च वायुप्रत्यक्षतावादिनवीनमते<br>
वायुत्वजातिमादाय वायावतिव्याप्तिवारणाय उपात्तम्।</p>
<p>{पाकप्रक्रियानिरूपणम्}</p>
<p>[१०६] परावृत्त्यादीत्यादिना रूपान्तरपरिग्रहः।<br>
ननु [१०५] आमनिक्षिप्ते घट इति दीपिकावाक्ये<br>
सप्तम्यन्तघटपदस्योत्तरत्रान्वयासम्भवातसङ्गतिरित्यतो<br>
योजनामाह  [१०६] घटे आमनिक्षिप्ते सतीति। तथा च<br>
घटपदोत्तरसप्तम्या आमसंयोगोर्ऽथः। तस्य<br>
चोत्तरकालीनत्वसम्बन्धेन श्यामघटनाशे अन्वय इति भावः।</p>
<p>ननु परमाणुषु<br>
रूपोत्पत्तौ श्यामघटनाश इति दीपिकावाक्यात्श्यामघटनाशे<br>
परमाणुनिष्ठरूपोत्पत्त्युत्तरकालीनत्वं लभ्यत् तच्चयुक्तम्<br>
अवयविनाशानन्तरमेव परमाणुषु रूपान्तरोत्पत्तेः वैशेषिकैः<br>
स्वीकाराततो योजनया अन्वयमाह  [१०६] श्यामघटनाश इत्यादि।<br>
जाति इति शेषः। तथा च नाशपदोत्तरसप्तम्याः उत्पत्तिरर्थः।<br>
तस्याश्चोत्तरकालीनत्वसम्बन्धेन रूपान्तरोत्पत्तावन्वय इति भावः।<br>
[१०६] स्वतन्त्रेष्विति। विशकलितेष्वित्यर्थः।<br>
आरम्भकसंयोगरहितेष्विति यावत् । [१०६] अपरावयवीति।<br>
पूर्वविनष्टावयविव्यतिरिक्तावयवीत्यर्थः। [१०६] अत<br>
एवेति। अवयविन्यपि परमाणुवत्पाकाङ्गीकारादेवेत्यर्थः। ननु</p>
<p>सोऽयं घट इति<br>
प्रत्यभिज्ञासाजात्यमवलम्बत् निर्वापितारोपितदीपे सेयं<br>
दीपज्वालेति प्रत्यभिज्ञावत्न त्वेकस्या एव व्यक्तेः कालद्वयसम्बन्धम्।<br>
अतो न विरोध इत्यतो दूषणान्तरमाह  [१०५] अनन्तावयवीत्यादि। नाशादीत्यादिना</p>
<p>प्रागभावपरिग्रहः।<br>
[१०७] वारणसम्भवादिति।<br>
वैजात्यस्यावयवरूपाजन्यावयविरूपव्यावृत्तत्वादिति भावः।</p>
<p>१. पूर्ववद्दोष इति।<br>
चाक्षुषे उपनयमर्यादया स्पर्शत्वस्य, त्वाचे<br>
गुरुत्वस्योपनयमर्यादया भानेऽपि नासम्भवः अतिव्याप्तिर्वेत्यर्थः।</p>
<p>[१०७] यथायोग्यमिति। तथा च<br>
रूपादिचतुष्टयपदं तादृशचतुष्टयान्यतमपरमिति भावः।</p>
<p>ननु उद्भूतत्वस्य<br>
जातिरूपताया इन्द्रियलक्षणावसरे निरस्तत्वातत्र च<br>
जातिरूपत्वोक्तेः पूर्वोत्तरग्रन्थविरोध इत्याशङ्क्य<br>
मतभेदनोभयग्रन्थसङ्गतिरिति तस्य जातिरूपत्वमेवेत्याह  [१०७] उद्भूतत्वं जातिरित्यादिना। गुणगतेति। गुणघटितेत्यर्थः।<br>
[१०७] न दोषः  न पूर्वोततरग्रन्थविरोध इत्यर्थः। अयं भावः<br>
साङ्कर्यस्य जातिबाधकतायां प्रमाणभूते धर्मशास्त्रे<br>
द्रव्यगतसाङ्कर्यस्यैव जातिबाधकत्वोक्तेः।<br>
स्वाधिकरणद्रव्यवृत्तित्वस्वाभावाधिकरणद्रव्यवृत्तित्वस्वाधिकरणद्रव्यवृत्त्यभावप्रतियोगित्वत्रितयसम्बन्धेन<br>
जातिविशिष्टत्वरूपद्रवयघटितजातिसाङ्कर्यस्यैव<br>
जातित्वाभावव्याप्यताया उपगमेन जातिबाधकत्वं स्वीक्रियत् न तु<br>
गुणादिसाधारणस्वाधिकरणघटितजातिसाङ्कर्यस्येति।</p>
<p>वस्तुतस्तु<br>
प्रागुक्तसम्बन्धेन द्रव्यत्वव्याप्यजातिविशिष्टत्वमेव<br>
जातित्वाभावव्याप्यमित्युपगमात्गुणत्वव्याप्यजातिवैशिष्ट्यस्य<br>
चातथाभूतस्य न जातिबाधकत्वमिति ध्येयम्।<br>
जातिसाङ्कर्यसामान्यस्यैव जातिबाधकत्वमभ्युपेत्य<br>
प्रकृतग्रन्थमुपपादयतां मतमाह  केचित्त्विति।<br>
आहुरित्यनेनास्वरसः सूचितः। तद्बीजन्तूद्भूतत्वस्य<br>
तत्तदनुद्भूतत्वाभावकूटरूपत्वे तस्य गगनादिसंयोगसाधारणतया<br>
गगनादिप्रत्यक्षभियाप्रत्यक्षप्रयोजकत्वासम्भवातुद्भूतत्वं<br>
प्रत्यक्षप्रयोजकमितिदीपिकाग्रन्थासङ्गतिरिति।</p>
<p>{परिमाणनिरूपणम्}</p>
<p>[१०८] भावप्रधान इति। भावः प्रधानं<br>
मुख्यविशेष्यः यस्मिन्निति व्युत्पत्त्या धर्मनिष्ठमुख्यतानिरूपकत्वं<br>
भावप्रधानत्वम्, निरूपकत्वं च ज्ञानद्वारकम्, एवं<br>
चाणुमहदादिशब्दः सङ्ग्रहवाक्यस्थः अणुत्वमहत्वादिकं लक्षणया<br>
बोधयतीति भावः।</p>
<p>{संयोगनिरूपणम्}</p>
<p>[११०] साधारणकारणत्वेन<br>
कार्यत्वावच्छिन्नकार्यतानिरूपितकारणत्वेन्  ननु<br>
स्वात्यन्ताभावसमानाधिकरणत्वमव्याप्यवृत्तित्वमिति दीपिकावाक्ये<br>
स्वपदस्य यत्राव्याप्यवृत्तित्वं स्थाप्यं तद्व्यक्तिपरताया<br>
आवश्यकतया संयोगादिव्यक्तीनामानन्त्यात्<br>
एकव्यक्त्युपादानेऽपरव्यक्त्यसङ्ग्रहः। स्वात्यन्ताभावसमानाधिकरणं<br>
यद्यत्स्वं तावदन्यतमत्वं तु सर्वज्ञेनैव ज्ञेयम्, महागौरवं, च अतो<br>
निष्कृष्टार्थमाह  [११०] स्वप्रतियोगित्वेत्यादि। यद्यपि<br>
स्वात्यन्ताभावसमानाधिकरणत्वतादात्म्योभयसम्बन्धेन<br>
प्रमेयविशिष्टत्वमनुगतम्, तथापि<br>
तादात्म्यादिरूपाधिकपदार्थनिवेशात्गौरवमिति तदुपेक्षितम्।<br>
अथात्र<br>
संयोगादिसम्बन्धावच्छिन्नप्रतियोगिताकघटत्वाद्यभावाद्यधिकरणे<br>
समवायादिना घटत्वादेस्सत्त्वात्तत्रातिव्याप्तिः। न च<br>
तत्सम्बन्धावच्छिन्नप्रतियोगिताकतदभावाधिकरणे<br>
तत्सम्बन्धेनाधेयत्वस्य विवक्षया न दोष इति वाच्यम्।<br>
यत्त्वतत्त्वाननुगमेन लक्षणस्य तत्तद्व्यक्तिविश्रमापातात् ।</p>
<p>न चाभावविशिष्टत्वं<br>
तत्, वैशिष्ट्यं च स्वप्रतियोगित्वस्वविशिष्टाधेयत्वोभयसम्बन्धेन्<br>
आधेयतायां स्ववैशिष्ट्यं<br>
स्वप्रतियोगितावच्छेदकसम्बन्धावच्छिन्नत्वस्वाधिकरणनिरूपितत्वोभयसम्बन्धेन्<br>
अतो नाननुगम इति वाच्यम्, एवमपि<br>
संयोगादिसम्बन्धावच्छिन्नप्रतियोगिताकघटत्वाद्यभावस्याव्याप्यवृत्तिताप्रसङ्गात् ।<br>
स्वस्य संयोगादिना योऽभावः तदीयपूर्वक्षणादिवृत्तित्वविशिष्ट<br>
स्वाभावनिष्ठप्रतियोगितावच्छेदकस्वरूपसम्बन्धेन पटादौ<br>
तत्सत्त्वात् ।</p>
<p>न च स्वस्मिन्<br>
स्वाभावीयं यत्प्रतियोगित्वं तदवच्छेदकसम्बन्धेन<br>
स्वाभावाधिकरणवृत्तित्वनिवेशात्नायं दोषः इति वाच्यम्।<br>
यत्त्वतत्त्वाननुगमस्य दुर्वारत्वात् ।</p>
<p>न च<br>
अधिकरणताविशिष्टत्वं तत्, वैशिष्ट्यं च<br>
स्वाश्रयाश्रयत्वस्वविशिष्टाधेयत्वोभयसम्बन्धेन्  आधेयतायां<br>
स्ववैशिष्ट्यं च<br>
स्वनिरूपकाभावाधिकरणनिरूपितत्वस्वाश्रयावच्छेदकसम्बन्धावच्छिन्नत्वोभयसम्बन्धेन्<br>
अधिकरणता च</p>
<p>स्वनिरूपितप्रतियोगितात्वसम्बन्धावच्छिन्ना। अतो न कोऽपि<br>
दोषः। यद्वा प्रतियोगिताविशिष्टत्वं तत्, वैशिष्ट्यं च<br>
स्वाश्रयत्वस्वविशिष्टाधेयत्वोभयसम्बन्धेन्  स्ववैशिष्ट्यं च<br>
स्वावच्छेदकसम्बन्धावच्छिन्नत्वस्वनिरूपकाभावाधिकरणनिरूपितत्वोभयसम्बन्धेनेति<br>
वाच्यम्।</p>
<p>एवमपि<br>
द्रव्यान्यत्वविशिष्टसत्ताभावादावतिव्याप्तेः।<br>
तदभावरूपविशिष्टसत्तायाः शुद्धसत्तानतिरिक्ततया तदधिकरणे<br>
घटादौ तत्सत्त्वात् । न चाभावत्वविशिष्टत्वमधिकरणताविशिष्टत्वं<br>
वा तत् । प्रथमे वैशिष्ट्यं च<br>
स्वनिरूपितप्रतियोगित्वस्वविशिष्टाधेयत्वोभयसम्बन्धेन्<br>
स्ववैशिष्ट्यं च<br>
स्वावच्छिन्नाधिकरणनिरूपितत्वस्वनिरूपितप्रतियोगितावच्छेदकसम्बन्धावच्छिन्नत्वोभयसम्बन्धेन्<br>
द्वितीये अधिकरणता स्वनिरूपितप्रतियोगितात्वसम्बन्धेन्  वैशिष्ट्यं<br>
च स्वाश्रयाश्रयत्वस्वविशिष्टाधेयत्वोभयसम्बन्धेन्  स्ववैशिष्ट्यं च<br>
स्वनिरूपकाभावत्वावच्छिन्नाधिकरणनिरूपितत्वस्वाश्रयावच्छेदकसम्बन्धावच्छिन्नत्वोभयसम्बन्धेन्<br>
अतो न दोषः। अत्र द्रव्यान्यत्वविशिष्टसत्ताभावो नास्तीत्यप्रत्ययात्<br>
गुणादौ तादृशसत्ताभावाभावत्वेन वृत्त्यनुपगमादिति वाच्यम्।<br>
एवमप्यभावत्वस्यानुगताखण्डोपाधिरूपताया अन्यत्र व्यवस्थापितत्वेन<br>
तस्य सर्वत्राभिन्नतया तद्दोषतादवस्थ्यात् ।</p>
<p>अत्रोच्यते<br>
अधिकरणताविशिष्टत्वमव्याप्यवृत्तित्वम्। अधिकरणता च<br>
स्वविशिष्टप्रतियोगितात्वसम्बन्धेन्  स्ववैशिष्ट्यं च<br>
स्वविशिष्टाभावनिरूपितत्वस्वनिरूपित<br>
किञ्चिद्धर्मावच्छिन्नप्रकारतानिरूपितसंसर्गत्वोभयसम्बन्धेन्  अभावे<br>
स्ववैशिष्ट्यं च स्वाश्रयत्व१ वसेत्यादिभेदवत्त्वोभयसम्बन्धेन्<br>
स्वाधिकरणता च स्वावच्छेदकतासम्बन्धेन्</p>
<p>१.<br>
स्वसेत्यादिभेदवत्त्वेति।<br>
स्वाधिकरणवृत्तिभेदप्रतियोगितावच्छेदकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वेत्यर्थः।</p>
<p>भेदप्रतियोगितावच्छेदकता च आधेयतासम्बन्धेन्<br>
अधिकरणताविशिष्टत्वं<br>
स्वाश्रयाश्रयत्वस्वविशिष्टाधेयत्वोभयसम्बन्धेन्  स्ववैशिष्ट्यं च<br>
स्वाश्रयावच्छेदकसम्बन्धावच्छिन्नत्वविशिष्टाधिकरणनिरूपितत्वीभयसम्बन्धेन्<br>
अधिकरणे स्ववैशिष्ट्यं च स्वसेत्यादिभेदवत्त्वसम्बन्धेन्<br>
स्वाधिकरणत्वं च स्वनिरूपकविषयतावच्छेदकतासम्बन्धेन्<br>
भेदप्रतियोगितावच्छेदकता<br>
स्वरूपसम्बन्धावच्छिन्नाधेयतावच्छेदकतासम्बन्धेन्  यद्यपि<br>
कालिकसम्बन्धेन घटत्वाभावादिविशिष्टस्य ध्वंसस्य घटादौ<br>
सम्भवाततिप्रसङ्गः, तथापि स्वविशिष्टाधिकरणनिरूपितत्वस्थाने<br>
स्वविशिष्टाधिकरणतावन्निरूपितत्वं निवेश्यम्। स्ववैशिष्ट्यं च<br>
स्वावच्छिन्नप्रतियोगिताकभेदनिरूपितत्वस्वसेत्यादिभेदवत्त्वोभयसम्बन्धेन्<br>
भेदप्रतियोगितावच्छेदकता स्वविशिष्टावच्छेदकतासम्बन्धेन्<br>
वैशिष्ट्यं च<br>
स्वाश्रयनिरूपितस्वरूपसम्बन्धावच्छिन्नाधेयत्वनिरूपितत्वस्वनिरूपकविषयतावच्छेदकतावच्छेदकसम्बन्धावच्छिन्नत्वोभयसम्बन्धेन्</p>
<p>वस्तुतस्तु<br>
१ रतियोगिताविशिष्टत्वमव्याप्यवृत्तित्वम्। वैशिष्ट्यं च<br>
स्वाश्रयत्वस्वविशिष्टाधेयत्वोभयसम्बन्धेन्  स्ववैशिष्ट्यं च<br>
स्वावच्छेदकसम्बन्धावच्छिन्नत्वस्वावच्छेदकधर्मावच्छिन्नत्वस्वनिरूपकाभावाधिकरणनिरूपितत्वत्रितयसम्बन्धेन्<br>
२ एन विशिष्टसत्त्वस्य नाव्याप्यवृत्तित्वमिति ध्येयम्।</p>
<p>१.<br>
प्रतियोगिताविशिष्टत्वमित्यादि। प्रतियोगिता कपिसंयोगनिष्ठा<br>
तद्विशिष्टत्वं कपिसंयोगे स्वाश्रयत्वसम्बन्धेनास्ति, कपिसंयोगस्य<br>
प्रतियोगिताश्रयत्वात् । एवं<br>
प्रतियोगितावच्छेदकसमवायसम्बन्धावच्छिन्ना<br>
प्रतियोगितावच्छेदककपिसंयोगत्वावच्छिन्ना<br>
प्रतियोगितानिरूपककपिसंयोगाभावाधिकरणवृक्षनिरूपिता च<br>
कपिसंयोगनिष्ठाधेयता भवति इति त्रितयसम्बन्धेन<br>
प्रतियोगिताविशिष्टमाधेयत्वं च कपिसंयोगेऽस्तीति<br>
कपिसंयोगस्याव्याप्यवृत्तित्वम्।</p>
<p>२. तेन<br>
विशिष्टसत्त्वस्येति। विशिष्टसत्तानिष्ठायाः<br>
विशिष्टसत्तानिष्ठप्रतियोगितानिरूपकाभावाधिकरणगुणनिरूपिताधेयतायाः<br>
प्रतियोगितावच्छेदकविशिष्टसत्तात्वावच्छिन्नत्वविरहात्<br>
उक्तत्रितयसम्बन्धेन प्रतियोगिताविशिष्टत्वाभावादिति भावः</p>
<p>{विभागनिरूपणम्}</p>
<p>[१११] केचिदित्यस्वरसस्सूचितः। तद्बीजन्तु<br>
जन्यमात्रस्य कालत्वपक्षे जन्यरूपादावतिव्याप्तिरिति। परे त्वित्यादि।<br>
अत्र चावच्छिन्नान्तेन जन्यताविशेषणेन घटितमेकं लक्षणम्।<br>
समवायसम्बन्धावच्छिन्नत्वेन कारणताविशेषणेन घटितमपरं<br>
लक्षणमिति विवेकः। अन्यथा एकत्र लक्षणे उभयनिवेशने<br>
प्रयोजनाभावात् । तत्तद्ध्वंसव्यक्तित्वावच्छिन्नं प्रति तादात्म्येन<br>
तत्तत्प्रतियोगिव्यक्तेः कारणतयैव संयोगा  [द्य] (दि)तिव्याप्तिवारणादिति बोध्यम्।</p>
<p>ननु कार्यसामान्यं<br>
प्रति तादात्म्येन हेतुभूते कालादौ अतिव्याप्तिविरहात्<br>
गुणपदवैयर्थ्यमित्याशङ्कां तस्य<br>
दर्शितार्थतात्पर्यग्राहकत्वोपगमेन परिहरति  [१११] एतत्तात्पर्येति।</p>
<p>{परत्वापरत्वनिरूपणम्}</p>
<p>ननु<br>
परापरव्यवहारासाधारणकारणे परत्वापरत्वे इति<br>
सङ्ग्रहवाक्यातुभयव्यवहारासाधारणकारणत्वमुभयलक्षणमिति<br>
लभ्यत् तच्चासम्भवि, परत्वादेः<br>
प्रत्येकमपरव्यवहाराद्यसाधारणकारणत्वविरहात्, अतो व्याचष्टे<br>
[११२] दीपिकायां परव्यवहारेत्यादि। असमवायिकारणत्वमात्रस्य<br>
गुरुत्वलक्षणत्वे तन्तुद्वयसंयोगादावतिव्याप्तिः। पतनकारणत्वस्य<br>
तथात्वेऽपि आश्रयतया पतनसमवायिकारणे फलादावतिव्याप्तिः<br>
स्फुटैवेत्यालोच्याद्यपदस्य कृत्यमाह  [११३] द्वितीयादीति।<br>
नन्वाद्यत्वमिहादौ भवमिति व्युत्पत्त्या पूर्वकालोत्पन्नत्वं, तच्च<br>
द्वितीयादिपतनस्यापि तृतीयादिपतनपूर्वकालोत्पन्नतया अक्षतमिति<br>
कथं तद्वारणसम्भव इत्यत आद्यत्वमन्यादृशं निर्वक्ति  [१११] प्रकाशिकायामाद्यत्वमिहेति। स्वसमानाधिकरणेत्यादि। अथात्र<br>
स्वपदमनुयोगिपरं वा प्रतियोगिपरं वा। नाद्यः,<br>
आद्यपतनव्यक्तीनामानन्त्यात् । तेनैकोपादाने इतरासङ्ग्रहात् ।<br>
स्वसमानाधिकरणपतनप्रतियोगिकध्वंसासमानकालीनं यद्यत्स्वं<br>
तावदन्यतमत्त्वं तु असर्वज्ञदुर्ज्ञेयम्। अन्यतमत्त्वघटकभेदानां मिथो<br>
विशेषणविशेष्यभावे विनिगमनाविरहश्च् नाप्युत्तरः,<br>
तादृशयत्किञ्चिदेकपतनव्यक्तिभेदस्य द्वितीयादिपतनसाधारणत्वात् ।<br>
तादृशं यद्यत्स्वं तत्तद्व्यक्तित्वावच्छिन्नभेदकूटवत्त्वस्य<br>
तावदन्यतमत्वावच्छिन्नभेदवत्त्वस्य वा प्रागुक्तदोषदूषितत्वात् ।</p>
<p>अत्रोच्यते<br>
१ आदात्म्यस्वसमानाधिकरणपतनप्रतियोगिकध्वंससमानकालीनत्वसम्बन्धावच्छिन्नस्वनिष्ठावच्छे</p>
<p>दकताकप्रतियोगिताकभेदवत्त्वोभयसम्बन्धेन<br>
पतनविशिष्टत्वमाद्यत्वमिति अनुयोगिनि स्वत्वान्तर्भावे<br>
स्थूलानुगमः।<br>
२ वसमानाधिकरणपतनध्वंससमानकालीनत्वसम्बन्धावच्छिन्नस्वप्रतियोगितावच्छेदकत्वाश्रयत्वोभयसम्बन्धेनभेदविशिष्टत्वमिति<br>
सूक्ष्मानुगमः। ३ रतियोगिनि स्वत्वादरे तु<br>
स्वसमानाधिकरणपतनध्वंससमानकालिकत्ववादात्म्योभयसम्बन्धेन<br>
पतनविशिष्टान्यत्वमिति स्थूलानुगमः।<br>
४ वसमानकालीकत्वस्वसमानाधिकरणपतनप्रतियोगिकत्वसम्बन्धावच्छिन्नाधेयत्वोभयसम्बन्धेन</p>
<p>१. तादात्म्येत्यादि स्वं<br>
प्रथमपतनं तत्समानाधिकरणं यत्द्वितीयपतनं<br>
तद्ध्वंससमानकालिकत्वं प्रथमपतने नास्तीति<br>
तादृशसमाननकालिकत्वसम्बन्धेन स्ववद्भिन्नत्वस्य स्वतादात्म्यस्य च<br>
प्रथमपतने सत्त्वात्तस्य आद्यत्वोपपत्तिः।</p>
<p>२.<br>
स्वसमानाधिकरणेत्यादि। प्रथमस्वशब्दः आद्यपतनपरः। द्वितीयस्वशब्दः<br>
आद्यपतनवद्भेदपरः। आद्यपतनसमानाधिकरणं यत्द्वितीयपतनं<br>
तत्प्रतियोगिकध्वंससमानकालिकत्वसम्बन्धेन यः आद्यपतनवद्भेदः<br>
तदाश्रयत्वं तत्प्रतियोगितावच्छेदकत्वं चाद्यपतनेऽस्तीति समन्वयः।</p>
<p>३. प्रतियोगिनीत्यादि।<br>
स्वं द्वितीयपतनं तत्समानाधिकरणं यत्प्रथमपतनं<br>
तद्ध्वंससमानकालिकत्वं तादात्म्यं च द्वितीयपतनेऽस्तीति<br>
उक्तोभयसम्बन्धेन द्वितीयपतनविशिष्टं तदेव, तदन्यत्वं<br>
प्रथमपतनेऽस्तीति समन्वयो बोध्यः।</p>
<p>४.<br>
स्वसमानकालिकत्वेत्यादि। ध्वंसपदेन प्रथमपतनध्वंसो ग्राह्यः।<br>
तद्विशिष्टत्वं द्वितीयपतने तदन्यत्वं प्रथमपतन इति समन्वयो<br>
वाच्यः। तथाहि  प्रथमस्वपदं प्रथमपतनध्वंसपरम्।<br>
तादृशध्वंससमानकालिकत्वं द्वितीयपतनेऽसित् द्वितीयस्वपदं<br>
द्वितीयपतनपरम्। द्वितीयपतनं हि<br>
स्वसमानाधिकरणपतनप्रतियोगिकत्वसम्बन्धेन प्रथमपतनध्वंसेऽस्ति<br>
इति द्वितीयपतननिष्ठा प्रथमपतनध्वंसनिरूपिता आधेयता<br>
स्वसमानाधिकरणपतनप्रतियोगिकत्वसम्बन्धावच्छिन्ना भवति। तथा च</p>
<p>तादृशाधेयतासम्बन्धेन प्रथमपतनध्वंसविशिष्टं द्वितीयपतनं<br>
तदन्यत्वमाद्यपतने इति बोध्यम्।</p>
<p>ध्वंसविशिष्टान्यत्वमिति सूक्ष्मानुगमः। तादृशाधेयत्वस्थाने<br>
१ वप्रतियोगिपतनसमानाधिकरणत्वं वा निवेश्यमिति न कोऽपि<br>
दोषः। एवमन्यत्रापि। यद्यपि वृक्षात्सौधे पतितस्य फलादेः<br>
सौधात्पतनदशायां तत्र निरुक्तमाद्यत्वमसम्भवि। तथापि तत्र<br>
सौधावधिकपतनं तादृशफलादिगतं न तावत्सामान्यत आद्यम्,<br>
परन्तु सौधावधिकपतनेषु प्राथमिकपतनस्याद्यत्वं सम्भवति। तच्च<br>
स्वसमानाधिकरणसौधावधिकपतनध्वंसमानकालीनत्वादिरूपमित्यवधिविशेषघटितमाद्यत्वं<br>
वाच्यम्। एवं च वृक्षावधिकपतनस्य<br>
स्वसमानाधिकरणवृक्षावधिकपतनप्रागभावासमानाकालीनत्वादिरूपं<br>
अवधिविशेषघटितमेव चरमत्वं निर्वाच्यम्।<br>
प्रकाशिकोक्तमवधिविशेषाघटितमाद्यत्वन्तु<br>
सम्भवस्थलाभिप्रोयणेत्यवधेयम्।</p>
<p>{शब्दनिरूपणम्}</p>
<p>दीपिकायाम् [११३] गुणपदमिति। न चैवमदृष्टवारणाय<br>
पिण्डीभावासाधारणकारणत्वस्य विवक्षणीयतया गुणपदमिति<br>
व्यर्थमिति वाच्यम्। असमवायिकारणभूतचूर्णादिवारणाय<br>
तदावश्यकत्वात् । प्रकाशिकायाम् [११३] पिण्डीभावस्संयोगविशेष इति। धारणकर्षणादियोग्य<br>
इत्यर्थः। शब्दमात्रे आकाशस्य समवायिकारणतायाः स्पष्टत्वादाह<br>
[११३] आद्ये असमवायिकारणमित्यादि।</p>
<p>{बुद्धिनिरूपणम्}</p>
<p>ननु [११४] सर्वव्यवहारहेतुर्ज्ञानं बुद्धिरिति सङ्ग्रहवाक्ये<br>
सर्वव्यवहारहेतुत्वं बुद्धिलक्षणं फलितम्। तच्च न घटत्<br>
शुकाद्युच्चरितव्यवहारहेतुत्वस्य बुद्धावभावात् ।<br>
बुबोधयिषाधीनव्यवहारं प्रति हेतुत्वोक्त्या व्यभिचारविरहेऽपि<br>
येन ज्ञानेन प्रतिबन्धकवशात्व्यवहारो न जनितः तस्य<br>
व्यवहारोपधायकत्वाभावात्तत्राव्याप्तिः।<br>
स्वरूपयोग्यतारूपहेतुत्वस्य निवेशेऽपि घटादिज्ञानेषु<br>
पटादिव्यवहारहेतुत्वाभावात्नैकज्ञानस्य<br>
सर्वव्यवहारहेतुत्वमित्यत आह  [११४] ज्ञानत्वमात्रं लक्षणमिति।<br>
ननु तर्हिं सङ्ग्रहे सर्वव्यवहारहेतुरिति</p>
<p>१. स्वप्रतियोगीति। अत्र<br>
स्वपदं प्रथमपतनध्वंसपरम्। तत्प्रतियोगि प्रथमपतनम्,<br>
तत्समानाधिकरणत्वं द्वितीयपतन्</p>
<p>किमर्थमुक्तमित्यत्राह<br>
इदं चेति। [११४] संस्कारस्य त्रिविधत्वादिति। तथा च इह<br>
संस्कारपदेन वेगस्थितस्थापकयोर्विवक्षणे स्मृतावसम्भव इति<br>
भावः। [११४] भावनाख्य इतीति। तथा च भावनायाः<br>
स्मृतिहेतुत्वात्नायं दोष इति भावः। [११४] संस्कारजन्यत्वस्य सत्त्वेनेति। अयं भावः  ज्ञानप्रत्यासत्तेः<br>
अनुद्बुद्धसंस्कारान्यसविषयकत्वेन हेतुत्वमावश्यकम्, अन्यथा<br>
इच्छाद्यनुव्यवसायेन घटादिभानानुपपत्तेः। एवं च संस्कारस्यापि<br>
उपनयविधया हेतुत्वमिति संस्कारजनयत्वमिति तेन<br>
नानुमित्यादावतिव्याप्तिंरिति भावः। [११४] तथापि चक्षुरादीति। न<br>
चात्र मनोजन्यत्वाभावानिवेशेऽयोऽहं घटमद्राक्षं सोऽहं<br>
इदानीं स्पृशामिऽ इमि मानसप्रत्यभिज्ञायामतिव्याप्तिः। तन्निवेशे<br>
त्वसम्भवः। ज्ञानसामान्ये मनसः करणत्वात् । एवं चक्षुरादेः<br>
कालादिविधया स्मृतिहेतुत्वादसम्भवश्चेति वाच्यम्।<br>
चाक्षुषत्वमानसत्वादिरूपजात्यवच्छिन्नप्रतियोगिताकभेदकूटवत्त्वस्य<br>
प्रत्यक्षत्वावच्छिन्नप्रतियोगिताकभेदस्य वा निवेश्यत्वात् ।</p>
<p>इदमत्र चिन्त्यम्<br>
मात्रपदघटितयथाश्रुतशब्दलभ्यस्य<br>
संस्कारेतरनिरूपितज्ञानत्वव्याप्यधर्मावच्छिन्नजन्यताशून्यत्वस्य<br>
लघोः निवेशेनैवोपपत्तौ उक्तरीत्या भेदनिवेशे<br>
उदक्षरतापत्तिरिति।</p>
<p>{यथार्थानुभवलक्षणम्}</p>
<p>ज्ञानत्वनिवेशेनापीच्छादिवारणसम्भवादाह  स्मृतीति। [११६] एतत्फलमनुभवत्वनिवेशप्रयोजनम्। [११६] यत्रेतीति। अत्र चऽघटपटोभयं घटऽ इत्यादिज्ञानानामपि<br>
आंशिकप्रमात्वस्येष्टत्वात्न तत्रातिव्याप्तिशङ्केति भावः।</p>
<p>केचित्तुऽघटपटोभयं<br>
घटऽइत्यादिज्ञानस्यालक्ष्यत्वेऽपि तत्र नातिप्रसङ्गः।<br>
तत्सम्बन्धावच्छिन्नतदधिकरणतावच्छेदकधर्मावच्छिन्नविशेष्यतानिवेशात्<br>
तत्प्रतियोगिकतत्सम्बन्धानुयोगितावच्छेदकधर्मावच्छिन्नविशेष्यतानिवेशाद्वा<br>
घटपटोभयत्वादेः निरुक्ताधिकरणतानवच्छेदकत्वात्<br>
निरुक्तानुयोगितानवच्छेदकत्वाच्च तादृशोभयत्वादेः<br>
तादृशाधिकरणतादिन्यूनवृत्तित्वात् । न च<br>
निर्धर्मितावच्छेदककप्रमायामव्याप्तिरित वाच्यम्।<br>
तादृशाधिकरणताद्यत वच्छेदकधर्मानवच्छिन्नविशेष्यतानिवेशात् । न<br>
च तथा</p>
<p>सति<br>
निर्धर्मितावच्छेदककभ्रमेऽतिव्याप्तिरिति वाच्यम्।<br>
तादृशभ्रमस्याप्रामाणिकत्वात् इत्याहुः।</p>
<p>तदसत्<br>
रजतत्वादिना शुक्त्याद्यवगाहिनः रजतत्वाद्यंशे<br>
निर्धर्मितावच्छेदककस्य इह रजतमस्तीद्याकारकस्य<br>
भ्रान्तजनानामनुभवसिद्धत्वातुक्तपरिष्कारे तत्रातिव्याप्तेः<br>
दुर्वारत्वात् ।</p>
<p>अन्ये तु<br>
प्रसक्ताधिकरणताद्यवच्छेदकधर्मानवच्छिन्नत्वावच्छिन्नत्वोभयाभावस्य<br>
विशेष्यतायां निवेशातुक्तरीत्याऽघटपटोभयं घटऽ इत्यादिभ्रमे<br>
नातिप्रसङ्गः। नापि निर्धर्मितावच्छेदकप्रमायामव्याप्तिः। यत्तु<br>
व्यासज्यवृत्तिधर्मानवच्छिन्नविशेष्यतानिवेशात्नेयमतिव्याप्तिरिति<br>
तत्तुच्छम्।ऽएतद्घटतद्घटोभयं घटऽ इति<br>
प्रमायामव्याप्तेरिति वदन्ति। तदप्यसत् । उक्ताव्याप्तेरेवावरणात् ।<br>
एतद्घटतद्घटोभयत्वादेः घटत्वादिन्यूनवृत्तितया<br>
घटत्वाद्यधिकरणतानिरूपितस्वरूपसम्बन्धरूपावच्छेदकत्वे<br>
मानाभावात्तदन्यूनानतिप्रसक्तस्यैव तदवच्छेदकत्वोपगमात् ।<br>
अन्था अनन्तानां तादृशोभयत्वादीनां तदवच्छेदकत्वे<br>
महागौरवप्रसङ्गात् । अनितिरिक्तवृत्तित्वरूपतदवच्छेदकत्वनिवेशे<br>
द्रव्यत्वादिसामानाधिकरण्यमात्रेण घटत्वाद्यवगाहिन्यांऽद्रव्यं घटऽ<br>
इत्यादि प्रमायामव्याप्तेः।</p>
<p>[११६] ननु तद्वतीत्यस्येत्यादि।<br>
निरूपकतासम्बन्धस्य<br>
वृत्त्यनवच्छेदकत्वेनाभावप्रतियोगितानवच्छेदकतया<br>
नञर्थान्वयानुपपत्तेः विशेष्यतार्थकत्वासम्भवादाह [११५] सप्तम्यर्थो विशेष्यित्वमिति। यद्वा भूतलं वह्निमात्, पर्वतो<br>
घटवानित्यादि समूहालम्बनतो वैलक्षण्यसिद्धये पर्वतो<br>
वह्निमानित्यादिज्ञाने विशेष्यत्वप्रकारत्वयोः निरूप्यनिरूपकभावः<br>
स्वीकार्य इत्येकं मतम्। तन्निरूपितविषयितारूपयोः<br>
विशेष्यित्वप्रकारित्वयोरवच्छेद्यावच्छेदकभावस्तथेत्यपरं मतम्।<br>
तत्र द्वितीयमतमनुसृत्याह  विशेष्यित्वमिति। अत्र च विशेष्यतायाः<br>
सप्तम्यर्थत्वे प्रकारताविशिष्टविशेष्यतानिरूपकानुभवत्वं<br>
प्रमात्वम्। विशेष्यितायास्तदर्थत्वे तु<br>
प्रकारिताविशिष्टविशेष्यितावदनुभवत्वं तत् । प्रथमे वैशिष्ट्यं च<br>
१ वावच्छेदकसम्बन्धेन स्वाश्रयवन्निष्ठत्वस्वनिरूपितत्वोभयसम्बन्धेन्<br>
द्वितीये वैशिष्ट्यं च<br>
स्वावच्छिन्नत्वस्वनिरूपितप्रकारताविशिष्टविशेष्यतानिरूपितत्वोभयसम्बन्धेन्<br>
प्रकारतावैशिष्ट्यं च<br>
स्वावच्छेदकसम्बन्धेनस्वाश्रयवन्निष्ठत्वसम्बन्धेनेति। ध्येयम्। [११६] तद्वतीस्यस्य तत्सम्बन्धिनीत्यर्थ इति। प्रथमे<br>
प्रकारताविशिष्टविशेष्यतानिरूपकानुभवत्वम्। वैशिष्ट्यं च<br>
२ वनिरूपितत्वस्वविशिष्टप्रतियोगितानिरूपितानुयोगिताश्रयनिष्ठत्वोभयसम्बन्धेन्</p>
<p>१. स्वावच्छेदकेत्यादि।<br>
रजते इदं रजतमिति ज्ञाने समन्वयः क्रियत् स्वं<br>
रजतत्वनिष्ठप्रकारता तदवच्छेदकसम्बन्धः समवायः तेन सम्बन्धेन<br>
प्रकारताश्रयरजतत्ववत्रजतं तन्निष्ठत्वं विशेष्यतायाम्, एवं स्वं<br>
रजतत्वनिष्ठप्रकारता तन्निरूपितत्त्वं च विशेष्यतायामिति<br>
तादृशविशेष्यतानिरूपकानुभवत्वमिदं रजतमिति ज्ञानेऽस्तीति।<br>
द्वितीयानुगमे स्वं प्रकारिता रजतत्वनिष्ठप्रकारतानिरूपिता<br>
ज्ञाननिष्ठ तदवच्छिन्नत्वं<br>
रतजनिष्ठविशेष्यतानिरूपितज्ञानष्ठिविशेष्यितायामस्ति, एवं स्वं<br>
प्रकारिता तन्निरूपिता या रजतत्वनिष्ठा प्रकारता<br>
तदवच्छेदकसमवायसम्बन्धेन<br>
प्रकारताश्रयरजतत्वन्निष्ठविशेष्यतानिरूपितत्वं च<br>
विशेष्यितायामस्ति,</p>
<p>तदाश्रयानुभवत्वम्<br>
इदं रजतमिति प्रमायामस्तीति समन्वयः।</p>
<p>२.<br>
स्वनिरूपितत्वेत्यादि। स्वं रजतत्वनिष्ठप्रकारता तन्निरूपितत्वं<br>
रजतनिष्ठविशेष्यतायाम्। एवं स्वं प्रकारता तद्विशिष्टा<br>
रजतत्वनिष्ठा प्रतियोगिता (समवायसम्बन्धनिरूपिता) तन्निरूपिता<br>
अनुयोगिता रजतनिष्ठा रजतत्वसमवायं प्रति<br>
रजतस्यानुयोगित्वात्तदाश्रयरजतनिष्ठत्वं विशेष्यतायाम्।<br>
रजतत्वनिष्ठप्रकारतावैशिष्ट्यं च<br>
रजतत्वनिष्ठप्रतियोगितायमेवमुपपादनीयम्  स्वं प्रकारता<br>
स्वाश्रयः रजतत्वं तन्निष्ठत्वं प्रतियोगितायाम्। एवं स्वं प्रकारता<br>
तस्याः स्वावच्छेदकतावच्छेदकतासम्बन्धेनाधिकरणं समवायत्वं,<br>
तन्निष्ठो यो भेदः स्वनिरूपकतावच्छेदकतासम्बन्धेन<br>
प्रतियोगितावद्भेदो न भवति, समवायस्य<br>
रजतत्वनिष्ठप्रतियोगितानिरूपकतया समवायत्वे<br>
रजतत्वनिष्ठप्रतियोगितानिरूपकतावच्छेदकत्वसत्त्वात्तेन<br>
सम्बन्धेन प्रतियोगितावति समवायत्वे तद्वद्भेदासम्भवात् । अपि<br>
तु अन्यो भेदः तत्प्रतियोगितावच्छेदकत्वं प्रतियोगितायां<br>
नास्तीति स्वसमानाधिकरणभेदप्रतियोगितावच्छेदकत्वसम्बन्धेन<br>
स्ववद्भिन्नत्वरूपं स्वसेत्यादिभेदवत्त्वं च प्रतियोगितायामस्ति।<br>
तथा योक्तोभयसम्बन्धेन प्रकारताविशिष्टा प्रतियोगिता भवतीति।<br>
एवमुत्तरत्रापि ऊहनीयम्।</p>
<p>प्रतियोगितायां<br>
स्ववैशिष्ट्यं च स्वाश्रयनिष्ठत्वस्वसेत्यादिभेदवत्त्वोभयसम्बन्धेन्<br>
स्वाधिकरणत्वं च स्वावच्छेदकतावच्छेदकतासम्बन्धेन्<br>
भेदप्रतियोगितावच्छेदकतास्वनिरूपकत्वीयविलक्षणावच्छेदकतासम्बन्धेन्<br>
तेन समवायैक्यवादिप्राचीनमतेऽवायुः समवायेन रूपवान्ऽ इति<br>
भ्रमे नातिव्याप्तिः। न वाऽगुणाद्यन्यत्वविशिष्टसत्तावान् गुणऽ<br>
इत्यादिभ्रमे विशिष्टनिरूपितत्वावच्छिन्नसमवायस्य<br>
संसर्गतापक्षेऽतिव्याप्तिः। यद्यपि संयोगसमवायादीनां स्वरूपतः<br>
संसर्गतापक्षेऽसम्भवः, तथापि तन्मते<br>
स्वावच्छेदकसम्बन्धनिरूपितत्वमेव प्रतियोगितायां निवेश्यम्।<br>
विशिंष्टसत्तावानिति भ्रमे तु<br>
वैशिष्ट्यावच्छिन्नसमवायनिष्ठनिरूपकताकाधिकरणताया एव<br>
विलक्षणायाः संसर्गत्वमिति</p>
<p>नातिप्रसङ्गः। यदि<br>
चैवं सति संयोगसमवायोभयसम्बन्धेन<br>
घटत्वादिप्रकारकज्ञानेऽतिव्याप्तिः<br>
तादृशोभयसम्बन्धावच्छिन्नप्रकारतामादाय दुर्वारेत्युच्यत् तदा<br>
प्रतियोगितायां स्ववैशिष्ट्यं च<br>
स्वाश्रयनिष्ठत्वस्वसेत्यादिभेदवत्त्वोभयसम्बन्धेन्  स्वाधिकरणता<br>
स्वावच्छेदकसंसर्गतासम्बन्धेन्  भेदप्रतियोगितावच्छेदकता<br>
स्वनिरूपकतासम्बन्धेन्</p>
<p>यत्तु<br>
प्रतियोगितायां स्ववैशिष्ट्यङ्घटकतया<br>
स्वावच्छेदकपर्याप्तावच्छेदकतावत्वं निवेश्यम्। तच्च<br>
स्वसेत्यादिभेदवत्त्वपर्यवसितम्। स्वाधिकरणावच्छेदकता च<br>
अवच्छेदकतासम्बन्धेन न<br>
चैवमनवच्छिन्नघटत्वादिप्रकारताकप्रमायामव्याप्तिरिति वाच्यम्।<br>
निरुक्तस्वसेत्यादिसम्बन्धेन स्ववैशिष्ट्यमनिवेश्य<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नस्वनि ष्ठप्रतियोगिताकात्यन्ताभाववत्त्वसम्बन्धेन<br>
स्ववैशिष्ट्यनिवेशनादोषात् । अनवच्छिन्नप्रकारतां प्रत्युक्तसम्बन्धस्य<br>
व्यधिकरणत्वात् । तथा च विशिष्टसत्तावा निति भ्रमे नातिप्रसङ्गः।<br>
अथ वा प्रतियोगितायां स्ववैशिष्ट्यं च<br>
स्वाश्रयनिष्ठत्वस्वावच्छेदकसम्बन्धनिरूपितत्वस्वनिष्ठभेदप्रतियोगितावच्छेदकत्वत्रितयसम्बन्धेन्<br>
अवच्छेदकत्वं स्वविशिष्टधर्मावच्छिन्नत्वसम्बन्धेन्  स्ववैशिष्ट्यं<br>
चावच्छेदकतासम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन्<br>
स्वानवच्छेदकधर्मानवच्छिन्नत्वं तु न शक्यनिवेशम्।<br>
स्वानवच्छेदकत्वस्य स्वावच्छेदकभिन्नत्वरूपत्वे<br>
स्वावच्छेदकाप्रसिद्ध्या प्रागुक्तप्रमायामव्याप्तेः।<br>
अवच्छेदकसम्बन्धावच्छिन्नस्वनिष्ठप्रतियोगिताकाभावरूपत्वेऽपि<br>
प्रतियोगितायां तादृशधर्मावच्छिन्नत्वसत्त्वने तद्दोषानिरासादिति।</p>
<p>तन्न्<br>
ऽविशिष्टसत्तावान् गुणऽ इत्यादिभ्रमेऽतिव्याप्तेः।<br>
गुणाद्यन्यत्वोपलक्षितसत्तावान् गुण इत्यादिज्ञानस्य प्रमारूपतायाः<br>
सर्वसम्मततया गुणाद्यन्यत्ववैशिष्ट्यस्यापि<br>
गुणादिनिरूपिताधेयतावच्छेदकत्वानपायात् ।<br>
आधेयतादिविशेषणस्यैव आधेयताद्यवच्छेदकत्वात् । अत एव<br>
विशिष्टाभावप्रतियोगितावच्छेदकसम्बन्धत्वादिकं<br>
विशिष्टनिरूपितत्वावच्छिन्नसमवायस्योपलक्षिताभावप्रतियोगितावच्छेदकसम्बन्धत्वादिकम्<br>
अनवच्छिन्नसमवायस्य च स्वीकृतं गदाधरेण सिद्धान्तलक्षण् अन्यथा<br>
विशेषणस्य प्रतियोगितावच्छेदकत्वतदभावाभ्यामेव<br>
विशिष्टाभावोपलक्षिताभावयोः वैलक्षण्यनिर्वाहे दर्शितरीत्या<br>
तदुपपादनस्यासङ्गतत्वापातात् ।</p>
<p>गुणाद्यन्यत्वविशिष्टसत्तावानित्याकारकगुणाद्यन्यत्ववैशिष्ट्योपलक्षितसमवायसंसर्गकप्रतीत्यादेरप्रामाणिकतया<br>
मन्मते</p>
<p>दर्शितदोषानवकाशात् । अन्यथा उक्तरीत्या अव्यवस्थापत्त्या<br>
सिद्धान्तलक्षणविरोधापत्तेरिति ध्येयम्।</p>
<p>[११६] प्रमाणान्तरतापत्तेरिति।<br>
प्रत्यक्षादिचतुष्टयातिरिक्तप्रमाणतापत्तेरित्यर्थः।<br>
भावनारूपसंस्कारात्मकव्यापारवत्त्वे सति असाधारणकारणत्वस्य तत्र<br>
सत्त्वादिति भावः।</p>
<p>{अयथार्थानुभवनिरूपणम्}</p>
<p>[११९] सङ्ग्रहे तदभाववतीत्यादि। अत्र च<br>
प्रकारताविशिष्टविशेष्यतानिरूपकत्वविशेषितं<br>
प्रकारिताविशिष्टविशेष्यितावत्त्वविशेषितं वानुभवत्वं भ्रमत्वम्।<br>
प्रथमे वैशिष्ट्यं च<br>
१ वविशिष्टैकमात्रवृत्तिधर्मावच्छिन्नप्रतियोगिताकाभाववन्निष्ठत्वस्वनिरूपितत्वोभयसम्बन्धेन्<br>
स्ववैशिष्ट्यं च<br>
१ वविशिष्टैकमात्रवृत्तिधर्मावच्छिन्नप्रतियोगिताकाभाववन्निष्ठत्वस्वनिरूपितत्वोभयसम्बन्धेन्<br>
स्ववैशिष्ट्यं च<br>
स्वावच्छेदकसम्बन्धावच्छिन्नत्वस्वाश्रयनिंष्ठत्वोभयसम्बन्धेन्  द्वितीये<br>
वैशिष्ट्यं चोक्तरीत्या २ वयमूह्यम्। अत्र संसर्गमध्ये स्वाश्रये<br>
व्याप्यवृत्तित्वस्य निवेशनीयतया<br>
नाव्याप्यवृत्तिप्रकारकप्रमायामतिप्रसङ्गः। वस्तुतस्तु</p>
<p>निरवच्छिन्नाधिकरणतायामभावीयत्वेन निवेशात्न कोऽपि<br>
दोष इति सारम्। स्वाभावस्य स्वावच्छेदकतया भ्रमे<br>
भानविरहादाह  दीपिकायाम् [१२०] संयोगाभावेति। ननु<br>
तदभावावच्छेदकदेशावच्छिन्नविशेष्यतेत्यादिभ्रमलक्षणस्य शुक्ताविदं<br>
रजतमित्यादिव्याप्यवृत्तिरजतत्वादिप्रकारकभ्रमेऽव्याप्तिरित्यह आह<br>
[१२०] अत्रेदमवधेयमित्यादि। इदमत्र चिन्तनीयम्<br>
प्रकारताविशिष्टविशेष्यतानिरूपकानुभवत्वमिति रीत्या<br>
व्याप्याव्याप्यवृत्तिप्रकारभेदेऽपि लक्षणेक्यस्य सुवचतया तद्भेदेन<br>
लक्षणभेदवर्णनमयुक्ततमम्। वैशिष्ट्यं च<br>
३ वनिरूतिपत्वस्वविशिष्टाधिकरणनिष्ठत्वोभयसम्बन्धेन्<br>
स्ववैशिष्ट्यं च स्वविशिष्टाभाववत्तासम्बन्धेन्  स्ववैशिष्ट्यं च अभावे<br>
स्वावच्छेदकसम्बन्धेन<br>
स्वाश्रयानधिकरणवृत्तित्वस्वविशिष्टप्रतियोगिताकत्वोभयसम्बन्धेन्<br>
स्ववैशिष्ट्यं च<br>
स्वावच्छेदकसम्बन्धावच्छिन्नत्वस्वाश्रयनिष्ठत्वोभयसम्बन्धेन्</p>
<p>१. स्वविशिष्टेति।<br>
स्वविशिष्टेत्यस्य एकमात्रवृत्तिधर्मावच्छिन्नप्रतियोगितायामन्वयः।<br>
तथा च स्वं रजतत्वनिष्ठप्रकारता तदवच्छेदकसम्बन्धः<br>
समवायसम्बन्धः तदवच्छिन्ना रजतत्वनिष्ठा प्रतियोगिता एवं सा<br>
प्रकारताश्रयनिष्ठा च भवति इति प्रकारताविशिष्टा प्रतियोगिता<br>
रजतत्वत्वरूपैकमात्रवृत्तिधर्मावच्छिन्ना तन्निरूपाभाववन्निष्ठत्वं<br>
विशेष्यतायामिति रीत्या समन्वयः कार्यः।</p>
<p>२. स्वयमूह्यमिति।<br>
प्रकारिताविशिष्टविशेष्यितावदनुभवत्वं भ्रमत्वम्। वैशिष्ट्यं च<br>
स्वावच्छिन्नस्वनिरूपितप्रकारताविशिष्टविशेष्यतानिरूपितत्वोभयसम्बन्धेन्<br>
विशेष्यतायां प्रकारतावैशिष्ट्यं च<br>
स्वविशिष्टैकमात्रवृत्तिधर्मावच्छिन्नप्रतियोगिताकाभाववन्निष्ठत्वस्वनि रूपितत्वोभयसम्बन्धेन्<br>
प्रतियोगितायां स्वविशिष्टत्वं च<br>
स्वावच्छेदकसम्बन्धावच्छिन्नत्वस्वाश्रयनिष्ठत्वोभयसम्बन्धेनेत्यूह्यमित्यर्थः।</p>
<p>३.<br>
स्वनिरूपितत्वेत्यादि। अत्रानुगभे स्वशब्दाः सर्वेऽपि प्रकारतापराः।<br>
समन्वयः पूर्ववदूह्यः।</p>
<p>यत्तु  दशितसम्बन्धेन<br>
स्वविशिष्टविशेष्यतानिरूपितत्वतादात्म्योभयसम्बन्धेन<br>
प्रकारताविशिष्टप्रकारतानिरूपकानुभवत्वं<br>
तदितितदसत्प्रकारत्वस्य द्विधा निवेशेनाधिकस्य तादात्म्यस्य च<br>
प्रवेशेन महागौरवप्रसङ्गात् । न च [१२०] यदवच्छेदेन इत्यादि<br>
दीपिकावाक्यस्वरस्यानुरोधेर तथावर्णनमिति वाच्यम्।<br>
तादृशदीपिकावाक्यस्य लक्षणभेदपरत्वे मूलोपलक्षितो वृक्षः<br>
कपिसंयोगीत्यादिप्रमायामतिव्याप्तेः।<br>
अव्याप्यवृत्तिप्रकारस्थलीयभ्रमलक्षणस्य दुर्वारत्वात् ।<br>
विषयबाधविरहेणेष्टापत्तेरयोगात् । तस्मातुक्तदीपिकावाक्यं<br>
अस्मदुक्तरीत्या<br>
भ्रमलक्षणपरिष्काराभिप्रायेणाव्याप्यवृत्तिप्रकारकभ्रमेऽव्याप्तिमाशङ्क्य<br>
मूलादिविशिष्टानुयोगिकसंयोगादिवैशिष्ट्यावगाहिज्ञानस्यैव<br>
भ्रमत्वेन लक्ष्यताप्रदर्शनपरम्। एवं च दीपिकायाम् [१२०] विवक्षितत्वादित्यस्य लक्ष्यत्वेनेत्यादिः। [१२०] विशेष्यित्वेति। अत्र यद्यपि विशेष्यताप्रकारतयोः<br>
निरूप्यनिरूपकभावं निवेश्यापि समूहालम्बनव्यावृत्तिसम्भवः,<br>
तथापि शिष्यधीवैशद्याय प्रकारान्तरमप्युक्तमिति ध्येयम्।</p>
<p>{यथार्थानुभवविभागः}</p>
<p>दीपिकायाम् [१२३] प्रसङ्गादिति। अत्र पञ्चम्यर्थो ज्ञानजन्यजिज्ञासाधीनत्वं<br>
विभागान्वितम्। कः प्रसङ्गः इत्याकाङ्क्षायामाह  प्रकाशिकायाम्<br>
[१२३] स्मृतस्योपेक्षानर्हत्वमित्यादि। स्मृतस्य<br>
पूर्वाहितपदार्थसम्बन्धेन स्मृतिगोचरस्योपेक्षानर्हत्वं<br>
द्वेष्यज्ञानविषयताविरोधिरूपम्। तच्च प्रकृते प्रमितिकरणत्वम्।<br>
इदं<br>
चोपोद्घातादिपञ्चकभिन्नत्वमनिवेश्यानन्तराभिधानप्रयोजनकजिज्ञासाजनकज्ञानप्रकारत्वेनोपोद्घातादीनामपि<br>
प्रसङ्गे एवान्तर्भाव इत्यभिमानेन अन्यथा करणत्वस्य<br>
कारणताविशेषरूपतया कारणतासामान्यभेदघटितप्रसङ्गलक्षण्स्य<br>
प्रकृतेऽसम्भवेनासङ्गतेः। वस्तुतस्तु<br>
अनन्तराभिधाननियामकजिज्ञासाजनकनिरूप्यतावच्छेदकप्रकारकस्मरणप्रयोजकः<br>
निरूप्यनिष्ठौपोद्घातादिव्यातिरिक्तः सम्बन्धः प्रसङ्गसङ्गतिः।<br>
प्रकृते च चतुर्विधत्वेन प्रमितिसादृश्यमेव प्रमाणस्य तादृशमिति।</p>
<p>इदमत्रावधेयम्<br>
धर्मविशिष्टधर्मवत्वं सङ्गतिः वैशिष्ट्यं च<br>
स्वभिन्नत्वस्वविशिष्टशब्दविशिष्टत्वोभयसम्बन्धेन्  स्ववैशिष्ट्यं च<br>
स्वविशिष्टशब्दोत्तरत्वसम्बन्धावच्छिन्नस्वनिष्ठावच्छेदकताकप्रति योगिताकभेदवत्वस्वावच्छिन्नकर्मनिरूपणोत्तरत्वोभयसम्बन्धेन</p>
<p>। स्ववैशिष्ट्यं च<br>
स्वावच्छिन्नकर्मकनिरूपणोत्तरत्वस्वभिन्नधर्मावच्छिन्नविशेष्यकलक्षणादिप्रकारकज्ञानजनकत्वोभयसम्बन्धेनः।<br>
शब्दवैशिष्ट्यं च आधेयत्वस्वप्रयोजकेच्छाविशिष्टत्वोभयसम्बन्धेन्<br>
इच्छावैशिष्ट्यं च आधेयत्वस्वजनकज्ञानप्रकारत्वोभयसम्बन्धेन्<br>
आधेयत्वं<br>
स्वनिष्ठप्रकारतानिरूपितव्याप्यत्वप्रकारतानिरूपितधर्मप्रकारतानिरूपितप्रकारत्वप्रकारतानिरूपितनिरूपकत्वप्रकारतानिरूपितज्ञानत्वावच्छिन्नविशेष्यताकत्वसम्बन्धेन्<br>
तथा चानुमानं प्रत्यक्षसङ्गतमित्यादौ धर्मविशिष्टधर्म एव<br>
सङ्गतिपदार्थः। तत्र प्रत्यक्षत्वनिष्ठाधेयतासम्बन्धेन प्रत्यक्षस्य<br>
प्रथमधर्मेऽन्वयः। धर्मत्वोनान्वयितावच्छेदकधर्मविशेषबोधकत्वं<br>
सङ्गतिपदस्य व्युत्पत्तिसिद्धम्।<br>
एवमन्वयिसमर्पकपदप्रवृत्तिनिमित्तताघटकसम्बन्धावच्छिन्ननिष्ठनिरूपितत्वसम्बन्धेनप्रत्ययार्थैकदेशाश्रयतायां<br>
द्वितीयधर्मान्वयबोधकत्वमपि तथा।</p>
<p>वस्तुतस्तु<br>
धर्मविशिष्टत्वमेव सङ्गतिः। वैशिष्ट्यं च<br>
स्वविशिष्टाधिकरणताविशिष्टत्वसम्बन्धेन्  स्ववैशिष्ट्यं च<br>
स्वभिन्नधर्मावच्छिन्नप्रतियोगिताकभेदनिरूपितत्वस्वविशिष्टशब्दवि शिष्टबोभयसम्बन्धेन्<br>
शब्दे स्ववैशिष्ट्यं च प्राग्वत् । शब्दवैशिष्ट्यं च<br>
आधेयत्वस्वप्रयोजकेच्छाविशिष्टत्वोभयसम्बन्धेन्  आधेयता<br>
स्वनिरूपकभेदप्रतियोगितावच्छेदकधर्मावच्छिन्नविशेष्यकलक्षणादि प्रकारकज्ञानजनकत्वसम्बन्धेन्<br>
इच्छावैशिष्ट्यं च<br>
स्वनिरूपकभेदप्रतियोगितावच्छेदकत्वोपलक्षितधर्मव्याप्यधर्मप्रकारज्ञानत्वावच्छिन्नविशेष्यताकत्वसम्बन्धावच्छिन्नाधेयत्वप्रयोजकसमरणविशिष्टत्वोभयसम्बन्धेन्<br>
वैशिष्ट्यं च<br>
स्वप्रयोजकसम्बन्धनिष्ठत्वस्वनिरूपकभेदप्रतियोगितावच्छेदकधर्मप्रकारकत्वसम्बन्धावच्छिन्नाधेयत्वोभयसम्बन्धेन्<br>
अधिकरणतावैशिष्ट्यं च स्वाश्रयाश्रयत्वसम्बन्धेन्  अत्र च<br>
सङ्गतमित्यादौ तत्प्रत्ययार्थैकदेशभूताश्रयतायामधिकरणतायाः<br>
येन सम्बन्धेन सम्बन्धज्ञानस्य स्मारकत्वं<br>
तत्सम्बन्धावच्छिन्ननिष्ठस्वाश्रयनिरूपितत्वसम्बन्धेन अन्वयव्युत्पत्तिः<br>
स्वीकार्या। अन्यत्पूर्ववदति।</p>
<p>{करणलक्षणम्}</p>
<p>[१२४] अदृष्टादेरित्यादिना ईश्वरपरिग्रहः। [१२४] अनुभवत्वव्याप्येति। यद्यपि<br>
कार्यत्वातिरिक्तधर्मावच्छिन्नकार्यतानिरूपितकारणत्वनिवेशादपि<br>
कालादिवारणसम्भवः, तथापि<br>
ज्ञानसामान्यहेतुभूतस्यात्मदादेरवारणात्तदुपेक्षा। [१२४] प्रमावृत्तीति। इदं भ्रमजनकदोषेऽतिव्याप्तिवारणाय् ननु<br>
निरुक्तप्रमाणलक्षणस्य चक्षुस्संयोगादावतिव्याप्तिः। न च<br>
द्रव्यत्वनिवेशात्न दोष इति वाच्यम्। तथा सति व्याप्तिज्ञानादेः<br>
प्रमाणत्वानुपपत्तेरित्यत आह  [१२४] व्यापारवत्त्वे<br>
सतीत्यपीति। व्यापारवत्त्वं च<br>
स्वजनकत्वस्वजन्यजनकत्वोभयसम्बन्धेन किञ्चिद्विशिष्टत्वम्।<br>
व्यापारत्वं च तज्जन्यत्वे सति तज्जन्यजनकत्वम्।</p>
<p>कारणवारणाय<br>
सत्यन्तम्। फलवारणाय विशेष्यम्।<br>
स्वजन्यत्वस्वजन्यजनकत्वोभयसम्बन्धेन प्रमेयविशिष्टत्वमनुगतार्थः।<br>
यदि च प्रमेयत्वादिरूपाधिकपदार्थनिवेशात्गौरवमित्युच्यते<br>
तदा जन्यताविशिष्टत्वं तद्वाच्यम्। वैशिष्ट्यं च<br>
स्वाश्रयत्वस्वनिरूपकजन्यजनकत्वोभयसम्बन्धेन्  अथ वा<br>
स्वाश्रयजनकत्वस्वनिरूपकजन्यत्वोभयसम्बन्धेन्<br>
जन्यताविशिष्टत्वमित्यनुगमो बोध्यः।</p>
<p>वस्तुतस्तु<br>
फलजनकताप्रयोजकजनकतानिरूपकत्वं व्यापारत्वम्। तेन<br>
कुलालपुत्रादेः कुलालादिव्यापारताप्रसङ्गस्य नावकाशः। यद्वा<br>
तज्जन्यजनकत्वं तादृशजनकतावच्छेदकसम्बन्धत्वरूपमिह बोध्यम्।<br>
नन्वेवं सति श्रोत्रेन्द्रियस्य प्रमाणतानुपपत्तिः। तत्र समवायस्यैव<br>
सन्निकर्षतया तस्याजन्यत्वेन निरुक्तव्यापारत्वासम्भवादित्यत आह<br>
[१२४] श्रोत्रेति। ननु कारणत्वं फलाव्यवहितपूर्ववृत्तित्वम्। तच्च<br>
कारणतावच्छेदकसम्बन्धेन वाच्यम्। अन्यथा यागादेः<br>
स्वर्गादिकारणत्वानुपपत्तेः। तथोक्तौ तु स्वजन्यापूर्वसम्बन्धेन<br>
यागादेस्तथात्वात्नानुपपत्तिः। एवं च<br>
व्यापारसम्बन्धावच्छिन्नकारणत्वमेव करणत्वम्। व्यापारवत्त्वे सतीति<br>
पृथग्विशेषणस्य व्यर्थत्वात्चक्षुस्संयोगादेरुक्तरूपाभावेन<br>
तत्रानतिप्रसङ्गात् । तथा च शब्दवृत्तिलौकिकविषयतासम्बन्धेन<br>
श्रावणं प्रति स्ववृत्तिमनस्संयोगसम्बन्धेन श्रोत्रस्य कारणत्वं न<br>
सम्भवतीत्यत आह [१२४] शब्दो वेति। तथा च<br>
स्ववृत्तिशब्दतादात्म्यसम्बन्धेन श्रोत्रस्य कारणत्वं सम्भवतीति भावः।<br>
[१२४] वदन्तीति। प्राञ्च इति शेषः। नवीनमतमाह [१२४] यद्विलम्बादिति।<br>
स्वेतरयावत्प्रकृतकार्यकारणसमवधानकालीनकार्योत्पत्त्यभावप्रयोजकीभूताभावप्रतियोगित्वं<br>
कार्योत्पत्त्यभावविशिष्टत्वपर्यवसितमसाधारणत्वमिति निष्कर्षः।<br>
तेन न स्वत्वाननुगमः। वैशिष्ट्यं च</p>
<p>स्वप्रयोजकीभूताभावप्रतियोगित्वस्वाधिकरणक्षणवृत्तिभेदप्रतियोगितावच्छेदकत्वोभसम्बन्धेन्<br>
भेदप्रतियोगितावच्छेदकता१ वसेत्याद्यवच्छेदकत्वसम्बन्धेन्<br>
स्वाधिकरणता स्वेतरप्रकृतकार्यकारणाधिकरणत्वसम्बन्धेन्<br>
भेदप्रतियोगितावच्छेदकता आधेयत्वसम्बन्धेन्  यस्तु<br>
स्वविशिष्टक्षणवृत्तिप्रकृतकार्योत्पत्त्यभावप्रयोजकाभावप्रतियोगित्वतादात्म्योभयसम्बन्धेन<br>
प्रमेयविशिष्टत्वं तत्,</p>
<p>१.<br>
स्वसेत्याद्यवच्छेदकत्वसम्बन्धेनेति।<br>
स्वसमानाधिकरणभेदप्रतियोगितावच्छेदकत्वसम्बन्धेनेत्यर्थः।<br>
अत्रैवं समन्वयः</p>
<p>स्वप्रयोजकेत्यत्र<br>
स्वाधिकरणेत्यत्र च स्वशब्दः कार्योत्पत्यभावपरः। स्वसेत्यादीत्यत्र<br>
स्वशब्दः दण्डादिकारणपरः। स्वेतरेत्यत्रस्वशब्दः दण्डादिकारणपरः।<br>
तथा च</p>
<p>स्वं घटोत्पत्त्यभावः<br>
तद्विशिष्टत्वं दण्डे इति तस्यासाधारणकारणत्वम्। स्वं<br>
घटोत्पत्त्यभाव तत्प्रयोजकीभूतोऽभावः दण्डभावः तत्प्रतियोगित्वं<br>
दण्ड् एवं स्वं घटोत्पत्त्यभावः तदधिकरणक्षणे वर्तते यः भेदः<br>
दण्डवद्भेदः तत्प्रतियोगितावच्छेदकत्वं च दण्ड्<br>
दण्डवद्भेदशब्देनात्र<br>
स्वेतरप्रकृतकार्यकारणाधिकरणवृत्तिभेदप्रतियोगितानिरूपिताधेयतासम्बन्धावच्छिन्नावच्छेदकतासम्बन्धेन<br>
दण्डवद्भेदो</p>
<p>ग्राह्यः।<br>
दण्डेतरघटकारणाधिकरणप्रदेशस्य<br>
घटोत्पत्त्यभावाधिकरणक्षणवृत्तित्वनियमात्तादृशप्रदेशे वर्तमानः<br>
भेदः आधेयतासम्बन्धेन घटोत्पत्त्यभावाधिकरणक्षणवद्भेदः न<br>
भवति, अतः<br>
स्वेतरप्रकृतकार्यकारणधिकरणवृत्तिभेदप्रतियोतावच्छेदकत्वं<br>
तादृशक्षणे नास्तीति तादृशावच्छेदकतासम्बन्धेन दण्डवान्<br>
तादृशक्षणो न भवति। अतः दण्डवद्भेदः तादृशक्षणवृत्तिः।<br>
तत्प्रतियोगितावच्छेदकत्वं दण्डेऽस्तीति उक्तोभयसम्बन्धेन<br>
घटोत्पत्त्यभावविशिष्टत्वात्दण्डस्व घटासाधारणकारणत्वनिर्वाहः।</p>
<p>वैशिष्ट्यं च<br>
१ वसेत्यादिभेदत्त्वसम्बन्धेन्  स्वाधिकरणत्वादिकं प्राग्वदिति रीत्या<br>
अनुगमः। स तु तादात्म्यादिनिवेशेन गौरवदूषितत्वादनादरणीयः।</p>
<p>{कारणलक्षणम्}</p>
<p>ननु<br>
स्वभिन्नत्वनिवेशनेनापि स्ववारणसम्भवः। एवं संयोगादिना<br>
घटाद्यधिकरणे भूतलादौ तादात्म्यादिसम्बन्धेन कपालाभावसत्त्वात्<br>
कपालादीनां घटाधिकरणत्वाद्यनुपपत्तिः। एवं कार्याधिकरणे<br>
कार्याव्यवहितपूर्वकालावच्छेदेन कार्योत्तरकालावच्छेदेन च<br>
कारणाभावसम्भवात्स एव दोषः। एवं सर्वेषामेव</p>
<p>द्वित्वाद्यवच्छिन्नाभावप्रतियोगित्वादसम्भवः।<br>
तादृशाभावप्रतियोगितानवच्छेदकधर्मवत्त्वं तु<br>
तादृशप्रमेयत्वादिधर्ममादाय</p>
<p>रासभादावतिप्रसक्तम्,<br>
अतो निष्कर्षमाह [१२६] कार्यतावच्छेदकसम्बन्धेनेत्यादि। अत्र<br>
चाभावेत्यतः परं प्रतियोगितेत्यतः<br>
प्राक्कारणताघटकत्वेनाभिमतसम्बन्धावच्छिन्नेति पूरणीयम्। तेन न<br>
सम्बन्धान्तरावच्छिन्नकारणाभावमादाय दोष इति ध्येयम्।</p>
<p>{अन्यथासिद्धिनिरूपणम्}</p>
<p>[१२७] येन सहेत्यादि दीपिकावाक्ये<br>
तृतीयान्तयत्पदं कारणतावच्छेदकत्वाभिमततन्तुत्वाद्यवच्छिन्नपरम्।<br>
षष्ठ्यन्तयत्पदमन्यथासिद्धत्वाभिमततन्तुत्वादिपरम्।<br>
द्वितीयान्तयत्पदं प्रकृतकार्यतावच्छेदकधर्मावच्छिन्नपरमिति</p>
<p>१.<br>
स्वसेत्यादिभेदवत्त्वसम्बन्धेनेति।<br>
स्वसमानाधिकरणभेदप्रतियोगितावच्छेदकसम्बन्धावच्छिन्नस्वनिष्ठावच्छेदकताकप्रतियोताकभेदवत्त्वसम्बन्धेनेत्यर्थः।</p>
<p>मनसि निधायार्थमाह<br>
[१२७] येन तन्तुनेत्यादि। अत्र च सहशब्दः साहित्यम्।<br>
तच्चैकक्रियान्वयः। क्रिया च धातुत एव लभ्यत इत्यन्वय एव<br>
सहशब्दार्थः।ऽअनन्यलभ्यशब्दार्थःऽ इति न्यायात् । स चात्र<br>
प्रकारतानिरूपकत्वरूपः। येनेति तृतीयायाः<br>
प्रकारतान्वितमाधेयत्वमर्थः। विशेषणसङ्गतैवकारमहिम्ना<br>
यद्धर्मावच्छिन्नविशेष्यकप्रकृतकार्यनियतपूर्ववृत्तित्वप्रकारकज्ञानत्वव्यापकत्वविशिष्टस्वरूपसम्बन्धेन<br>
अवपूर्वकगमिधात्वर्थज्ञाने तादृशप्रकारतानिरूपकत्वान्वयः।<br>
आख्यातस्य प्रकारत्वमर्थः, यस्येति<br>
षष्ठ्यन्तार्थयद्धर्मावच्छिन्नविशेष्यकत्वस्य ज्ञानेऽन्वयः। प्रकारत्वं च<br>
प्रथमान्तपदार्थान्वयि। तथा चोक्तसम्बन्धेन</p>
<p>यन्निष्ठप्रकारतानिरूपकत्वविशेषितयद्धर्मावच्छिन्नविशेश्यकज्ञानप्रकारीभूतं<br>
प्रकृतकार्यनियतपूर्ववृत्तित्वमितिऽयेन सहेऽत्यादिवाक्याधीनो<br>
बोधः। एवं च<br>
यद्धर्मावच्छिन्नविशेष्यकप्रकृतकार्यनियतपूर्ववृत्तित्वप्रकारकज्ञानसामान्यं<br>
यद्धर्मावच्छिन्नप्रकारतानिरूपकं तद्धर्मवत्त्वमेकमन्यथासिद्धत्वमिति<br>
फलितम्।</p>
<p>अयमत्रानुगमः<br>
धर्मविशिष्टधर्मवत्त्वं वैशिष्ट्यं चाधेयतासम्बन्धेन्  सा च<br>
स्वसेत्यादिभेदवत्त्वसम्बन्धेन्  स्वाधिकरणता<br>
स्वावच्छिन्नविशेश्यकप्रकृतकार्यनियतपूर्ववृत्तित्वप्रकारकज्ञानत्वसम्बन्धेन्<br>
भेदप्रतियोगितावच्देदकता स्वावच्छिन्नप्रकारतानिरूपकत्वसम्बन्धेन्<br>
अत्र च पटादीनां तनतुत्वादेः<br>
समूहालम्बनमादायान्यथासिद्धिवारणाय<br>
सामान्यपदार्थव्यापकत्वनिवेशनम्। विषयतामात्रनिवेशे दण्डादेः<br>
स्वेनान्यथासिद्धिप्रसङ्गः इति प्रकारतानिवेशनम्। पटं प्रति<br>
तन्तुरूपस्य रूपत्वेन न कारणत्वं व्यभिचारादेव् अतः तदानीं<br>
प्रथमान्यथासिद्ध्यसम्भवेऽपि न क्षतिरिति<br>
सूचनायानतिप्रसक्तेत्युक्तम्।</p>
<p>[१२८] तन्तुविषयकमेवेति।<br>
जातिवाचिपदोल्लिखितप्रत्यये जातेः किञ्चिद्रूपेणैव भानात्<br>
तनतुत्वस्य प्रकृते तनतुत्वत्त्वेनैव विशेष्यत्वात्तन्तुत्वत्त्वस्य च<br>
तन्त्वितरासमवेतत्वे सति निखिलतन्तुसमवेतत्वरूपत्वादिति भावः।<br>
[१२७] सङ्क्षेप इति। यद्यपि तन्तुना<br>
तन्तुसंयोगस्यान्यथासिद्धिवारणायावश्यकेन विशेषणेनैव<br>
तन्तुत्वेन तन्तोरन्यथासिद्धिवारणात्येनेत्यस्य<br>
स्वतन्त्रान्वयव्यतिरेकशालिनेति विशेषणं विफलम्, तथापि<br>
तन्तुरूपस्य तन्तुत्वेनान्यथासिद्धिवारणाय विशेषणं विफलम्,<br>
तथापि तन्तुरूपस्य तन्तुत्वेनान्यथासिद्धिवारणाय तदावश्यकता<br>
बोध्या। अत एव यत्पदस्य यद्धर्मावच्छिन्नपरतया व्याख्यानादेव<br>
तन्तुत्वेन तन्तोरन्यथासिद्धिवारणसम्भवः। तन्तुः<br>
पटनियतपूर्ववृत्तिरिति ज्ञाने तन्तुत्वस्य स्वरूपत एव भानात् । एवं<br>
च शून्यान्तविशेषणं व्यर्थथ्मति शङ्का निरस्ता।<br>
तन्तुत्वत्वविशिष्टेन<br>
तदाश्रयवृत्तिरूपत्वावच्छिन्नस्यान्यथासिद्धिवारणाय तत्सार्थक्यात् ।<br>
स्वतन्त्रान्वयव्यतिरेकशालित्वं<br>
स्वेतरगतान्वयव्यतिरेकानधीनान्वयव्यतिरेकवत्त्वम्। अन्वयश्च<br>
प्रकृतकार्यसत्ताप्रयोजकसत्तावत्त्वम्। व्यतिरेकश्च<br>
प्रकृतकार्यविरहप्रयोजकविरहनिरूपकत्वम्। अत्र च<br>
१ आदृशसत्ताविशिष्टत्वे सति तादृशव्यतिरेकविशिष्टत्वमित्यनुगमः।<br>
प्रथमे वैशिष्ट्यं च<br>
स्वाश्रयत्वस्ववृत्तिभेदप्रतियोगितावच्छेदकत्वोभयसम्बन्धेन्<br>
अवच्छेदकत्वं स्वभिन्नगतान्वयाधीनत्वसम्बन्धेन्  द्वितीये वैशिष्ट्यं च<br>
स्वाश्रयत्वस्ववृत्तिभेदप्रतियोगितावच्छेदकत्वोभयसम्बन्धेन्<br>
भेदप्रतियोगितावच्छेदकता स्वभिन्नगतव्यतिरेकाधीनत्वसम्बन्धेन्<br>
अत्र च सत्यन्तं वा विशेष्यदलं वा एकैकमेवोपादेयम्। उभयनिवेशे</p>
<p>प्रयोजनविरहात्<br>
तादृशविशिष्टाभाव एव स्वतन्त्रान्वयव्यतिरेकशून्यत्वम्।</p>
<p>१. तादृशसत्तेत्यादि।<br>
प्रकृतकार्यसत्ताप्रयोजकसत्ताविशिष्टत्वे सति<br>
प्रकृतकार्यव्यतिरेकप्रयोजकव्यतिरेकविशिष्टत्वमित्यर्थः।<br>
प्रकृतकार्य पटः तत्सत्ताप्रयोजकसत्ताश्रयत्वं तन्तोः। एवं<br>
तादृशसत्तानिष्ठः यो भेदः स्वभिन्नगतान्वयाधीनत्वसम्बन्धेन<br>
तन्तुमद्भेदः तत्प्रतियोगितावच्छेदकत्वं तन्तौ। एवं<br>
पकृकार्यव्यतिरेकः पटाभावः तत्प्रयोजको यो व्यतिरेकः<br>
तन्त्वभावः तत्प्रतियोगित्वरूपं तदाश्रयत्वं तन्तौ। एवं<br>
तादृशव्यतिरेकनिष्ठः यः स्वभिन्नगतव्यतिरेकाधीनत्वसम्बन्धेन<br>
तन्तुमद्भेदः तत्प्रतियोगितावच्छेदकत्वं तन्ताविति समन्वयो<br>
द्रष्टव्यः।</p>
<p>१ अस्तुतस्तु<br>
स्वाश्रयान्वयव्यतिरेकप्रयुक्तत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन<br>
स्वविशिष्टान्वयव्यतिरेकवत्त्वस्वप्रतियोगित्वोभयसम्बन्धेन वा<br>
भेदविशिष्टत्वमित्यनुगमः। स्ववैशिष्ट्यं च<br>
स्वप्रतियोगीतरान्वयव्यतिरेकाधीनत्वसम्बन्धेन<br>
स्वावच्छिन्नभेदवत्तासम्बन्धेनेति। तत्तु<br>
तादात्म्यादिरूपाधिकपदार्थनिवेशनगौरवादुपेक्षणीयमिति<br>
ध्येयम्।</p>
<p>यत्तु ऽयेनैव यस्य<br>
यं प्रति पूर्ववृत्तित्वमवगम्यतेऽ इत्याद्युक्त्यैव सामञ्जस्ये<br>
सहशब्दवेयर्थ्यमिति  तन्न  तथा सति सस्येति<br>
षष्ट्यर्थविशेष्यत्वान्वयिनः अवच्छिन्नत्वस्य तृतीयार्थत्या<br>
प्रकृतकार्यनियतपूर्ववृत्तित्वज्ञानीययन्निष्ठविशेष्यतासामान्यं<br>
यदवच्छिन्नमिति लक्षणं सम्पद्यत् तत्र<br>
चावच्छेदककोटिप्रविष्टस्यावच्छेदकत्वानादरे दण्डत्वादावव्याप्तेः।<br>
सहशब्दोपादाने चास्मदुक्तार्थपर्यवसानेन दोषविरहादिति। अत<br>
एव तनतुसमवेतत्वादिविशिष्टरूपादेस्तन्तुत्वादिनान्यथासिद्धिंरपि<br>
सुवचेति ध्येयमिति भावः। तन्तुत्वस्य तद्व्यक्तित्वेन कारणत्वेऽपि<br>
प्रथमान्यथासिद्धिमुपपादयतां मतमाह  [१२७] इतरान्वयेति।<br>
स्वान्वयव्यतिरेकवत्त्वस्वभिन्नत्वोभयसम्बन्धेन<br>
किञ्चिद्विशिष्टत्वमन्यथासिद्धत्वमिति तु निष्कर्षः।</p>
<p>[१२७] दीपिकायामन्यं प्रतीत्यादि। अन्यं प्रति<br>
प्रकृतकार्येतरकार्यं प्रति।ऽपूर्ववृत्तित्वेऽ इत्यत्र सप्तम्याःऽयस्य च<br>
भावेनऽइत्युक्तन्यायेन ज्ञानमर्थः। तस्य च<br>
जन्यतासम्बन्धेनावगमेऽन्वयः। तथा च<br>
प्रकृतकार्येतरकार्यपूर्ववृत्तित्वप्रकारकज्ञानाधीनप्रकृतकार्यपूव्रवृत्तित्वप्रकारकज्ञानविशेष्यत्वं<br>
द्वितीयान्यथासिद्धस्य लक्षणमिति फलितम्। तत्र च कारणताज्ञानं<br>
विशिष्टानुयोगिकवैशिष्ट्यावगाहितया<br>
विशेष्यतावच्छेदकप्रकारकनिर्णयं नियमतोऽपेक्षत इति<br>
लक्षणगमनमित्याशयेनाह प्रकाशिकायाम् [१२७] तथा चेति।<br>
अनेकद्रव्यसमवेतत्वेति। अणुभिन्नद्रव्यत्वेत्यर्थः। [१२८] तदुपस्थितेः  प्रागभावोपस्थितेः।</p>
<p>१. वस्तुतस्तु<br>
स्वाश्रयान्वयेत्यादि। सर्वत्र स्वशब्दः तन्वादिभेदपरः।</p>
<p>{कारणविभागः}</p>
<p>सङ्ग्रहे<br>
यत्समवेतमित्यादि। कार्यमित्यत्र यदित्यादिः कार्यं यत्समवेतं<br>
सदुत्पद्यत इति योजनया यत्समवेतं प्रतियोगितया<br>
यदनुयोगिकसमवायवतुत्पद्यत इत्यर्थः। धात्वर्थ<br>
आद्यक्षणावच्छिन्नाधेयत्वम्। आख्यातार्थ आश्रयत्वम्।<br>
उद्श्यविधेयभावमहिम्ना तादृशसमवायावच्छिन्नत्वमाधेयतायां<br>
भासत् सदन्तविशेषणतावच्छेदकस्योद्देश्यतावच्छेदकत्वनियमात् ।<br>
उद्देश्यविधेयभावस्थले<br>
उद्देश्यतावच्छेदकविधेययोरवच्छेद्यावच्छेदकभावभानव्युत्पत्तेः। तथ<br>
च यत्कार्यं यदनुयोगिकसमवायावच्छिन्नतादृशाधेयतावत्तत्कार्यं<br>
प्रति तत्समवायिकारणमिति वाक्यार्थः। अत्र च यत्तत्पदयोः<br>
कार्यकारणव्यक्तिपरत्वे कार्यकारणभावान्त्यमित्यालोच्य तयोः<br>
यत्तद्धर्मावच्छिन्नपरतामभिसन्धायाह  प्रकाशिकायाम् [१३४] यद्धर्मावच्छिन्नमित्यादिना। एवं च<br>
समवायसम्बनधावच्छिन्नकार्यतानिरूपिततादात्म्यसम्बन्धावच्छिन्नकारणत्वं<br>
समवायिकारणस्य लक्षणं फलितम्। तत्र च घटादिप्रत्यक्षे<br>
घटादिरूपविषयस्य तादात्म्यसम्बन्धेन कारणत्वात्</p>
<p>घटादिविषयस्य<br>
स्वप्रत्यक्षं प्रति समवायिकारणतावारणाय कार्यतायां<br>
समवायसम्बन्धावच्छिन्नत्वनिवेशनम्।<br>
प्रत्यक्षनिष्ठविषयनिरूपितकार्यतायाः विषयतासम्बन्धावच्छिन्नत्वात्<br>
न दोषः। असमवायिकारणेऽतिव्यापितवारणाय कारणतायां<br>
तादात्म्यसम्बन्धावच्छिन्नत्वनिवेशः।</p>
<p>सङ्ग्रहे [१३३] कार्येण कारणेन वा सहेत्यादि। अत्र च कार्येण सहैकस्मिन्नर्थे<br>
समेवतं सत्यत्कारणं तदेकमसमवायिकारणम्। कारणेन<br>
सहैकस्मिन्नर्थे समवेतं सत्यत्कारणं तदपदमसमवायिकारणमिति<br>
वाक्यभेदेन योजना। वाकारश्च एतद्द्योतक एव् सहशब्दार्थः<br>
सहितत्वम्, तच्च प्रकृते अधिकरणनियपितत्वरूपम्<br>
समवेतपदार्थतावच्छेदकसमवेतत्वे अन्वितम्। कार्येणेत्यत्र<br>
तृतीयायाः अधिकरणतान्वयिनिरूपितत्वमर्थः। एकपदमत्र<br>
यत्किञ्चित्परम्। अर्थपदोत्तरसप्तम्याः निरूपितत्वमर्थः। तथा च<br>
कार्याधिकरणनिरूपितयत्किञ्चिदर्थनियपितसमवेतत्ववत्<br>
कारणमिति एको वाक्यार्थः। एवं कारणेनेत्यादिवाक्येऽपि बोध्यम्।</p>
<p>वस्तुतः सङ्ग्रहे [१३३] कार्येण सहेत्यादि। अत्र सहशब्दार्थंः साहित्यम्।<br>
तच्चैकक्रियान्वयित्वरूपम्। प्रकृते<br>
समवेतत्वनिरूपकत्वपर्यवसितम्। कार्येणेत्यत्र तृतीयार्थ<br>
आधेयत्वम्, एकशब्दोऽधिकरणपरः। अर्थ इत्यत्र<br>
समवेतत्वान्वयिनिरूपितत्वमर्थः। तथा च<br>
कार्यनिष्ठसमेवतत्वनिरूपकीभूताधिकरणार्थनिरूपितसमेवतत्ववदित्यर्थ<br>
इति फलितम्। कारणेनेत्यादावपि एवमेव बोध्यमिति तु सारम्।<br>
कारणेनेत्यत्र कस्य कारणमित्याकाङ्क्षायामाह  प्रकाशिकायाम् [१३४] स्वकार्येति। स्वकार्यस्य समवायिकारणेनेत्यर्थः। अत्र च<br>
समवायसम्बन्धावच्छिन्नकार्यतानिरूपितसमवायस्वाश्रयसमवेतत्वान्यतरसम्बन्धावच्छिन्नकारणत्वं<br>
असमवायिकारणसामान्यस्य लक्षणम्। कारणतायां<br>
समवायसम्बन्धावच्छिन्नत्वमात्रनिवेशे प्रथमासमवायिकारणस्य<br>
स्वाश्रयसमवेतत्वसम्बन्धावच्छिन्नत्वमात्रनिवेशे<br>
द्वितीयासमवायिकारणस्य च तदेव लक्षणं बोध्यम्।<br>
द्रव्यवृत्तिलौकिकविषयतासम्बन्धेन<br>
द्रव्यसमवेतवृत्तिलौकिकविषयतासम्बन्धेन च प्रत्यक्षं प्रति<br>
समवायेन स्वाश्रयसमवेतत्वसम्बन्धेन च हेतुभूते<br>
उद्भूतरूपादावतिव्याप्तिवारणाय लक्षणद्वयेऽपि कार्यतायां<br>
समवायसम्बन्धावच्छिन्नत्वनिवेशः। द्वितीयासमवायिकारणे<br>
अतिव्याप्तिवारणाय प्रथमासमवायिकारणलक्षणे कारणतायां<br>
समवायसम्बन्धावच्छिन्नत्वनिवेशः। प्रथमासमवायिकारणे<br>
अतिव्याप्तिवारणाय द्वितीयासमवायिकारणलक्षणे तत्र</p>
<p>स्वाश्रयसमवेतत्वसम्बन्धावच्छिन्नत्वनिवेशेः। अत्र<br>
चोक्तान्यतरसम्बन्धावच्छिन्नत्वस्थले<br>
समवायसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वस्वाश्रयसमवेतत्वसम्बन्धावच्छिन्नस्वनिष्ठावच्छिदकताकप्रतियोगिताकभेदवत्त्वोभयसम्बन्धावच्छिन्नस्वनिष्ठावच्छेदकताकप्रतियोगि ताकभेदवत्त्वसम्बन्धावच्छिन्नत्वं<br>
निवेशनीयमित्यवधेयम्। तृरीतन्तुसंयोगादेरपि<br>
तृरीपटसंयोगादिकं प्रत्यसमवायिकारणत्वात्<br>
असमवायिकारणसामान्यलक्षणे<br>
तद्भिन्नत्वनिवेशनमव्याप्तिसम्पादकमित्यालोच्य उक्तम्<br>
तत्तदसमवायिकारणलक्षण इति। [१३४] दिगिति। अयं भावः<br>
समवायेन पटं प्रति संयोगेन तुर्या एव कारणत्वस्वीकारात्न<br>
विशेषणलक्षणेऽपि तद्भिन्नत्वं निवेशनीयमिति तु न सम्यक् ।<br>
नियतपूर्ववृत्तित्वलक्षणस्य कारणत्वस्य<br>
तुरीतन्तुसंयोगेऽप्यक्षतत्वात् । यद्यप्येवमपि तन्त्वाकाशसंयोगादौ<br>
विशिष्टलक्षणस्य अतिव्याप्तिः। तद्भिन्नत्वस्यापि निवेशे<br>
महागौरवम्, तथापि तन्त्वादिमात्रसमवेतत्वं<br>
तन्त्वन्यासमवेतत्वादिपर्यवसितं विशेषणं निवेश्यमिति न दोष<br>
इति।</p>
<p>सङ्ग्रहे [१३३] तदुभयभिन्नमित्यादि। निमित्तकारणलक्षणे तदुभयपदं<br>
समवाय्यसमवायिकारणद्वयपरमित्याह  दीपिकायाम् [१३३] समवायीत्यादि। अत्र च तत्कार्यविशिष्टं तत्कार्यं प्रति<br>
निमित्तकारणमिति लक्षणं वाच्यम्। वैशिष्ट्यं च<br>
स्वनिरूपितसमवायिकारणत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वस्वनिरूपितासमवायिकारणत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वस्वनिरूपितकारणत्वत्रि तयसम्बन्धेन्<br>
यद्यपि ध्वंसादौ प्रतियोग्यादेः निमित्तकारणत्वहानिः। आभावकार्ये<br>
समवायिकारणाद्यप्रसिद्धेः, तथापि<br>
स्वनिरूपितसमवायिकारणत्वसम्बन्धावच्छिन्नस्वनिष्ठप्रतियोगिताकाभावस्वनिरूपितासमवायिकारणत्वसम्बन्धावच्छिन्नस्वनिष्ठप्रतियोगिताकाभावस्वनिरूपितकारणत्वत्रितयसम्बन्धेन<br>
तत्कार्यवैशिष्ट्यं निवेश्यमिति न दोषः। ध्वसादिकं</p>
<p>प्रति<br>
समवायिकारणत्वादेर्व्यधिकरणसम्बन्धतया<br>
तादृशसम्बन्धावच्छिन्नप्रतियोगिताकतदभावसौलभ्यात् । अत एव<br>
तुर्यादेः स्वगतरूपादौ समवायिकारणत्वादिमत्त्वेऽपि<br>
सामान्यतस्समवाय्यादिभिन्नत्वासम्भवनिबन्धना न क्षतिरिति।</p>
<p>{प्रत्यक्षविभागः}</p>
<p>[१३६] तुरीयविषयतानिरूपकत्वस्येति। अन्यथा<br>
सविषयकत्वाभावेन ज्ञानत्वमेव निर्विकल्पकस्य भज्येत् ज्ञानत्वस्य<br>
सविषयत्वव्याप्यतया व्यापकनिवृत्तौ व्याप्यनिवृत्तेरावश्यकत्वादिति<br>
भावः। [१३६] विशेष्यादिविधयेत्यादि। इदं च<br>
विशेषणविशेष्यसम्बन्धानवगाहीति यथाश्रुतेऽसम्भवः। निर्विकल्पके<br>
घटादेः चक्षुस्संयोगसत्त्वेन भानवत्घटत्वसमवाययोरपि<br>
चक्षुस्संयुक्तसमवायचक्षुस्संयुक्तविशेषणतारूपसन्निकर्षसत्त्वेन<br>
तद्भानस्याप्यवर्जनीयत्वात् । परं तु घटघटत्वसमवायेषु तत्र<br>
तुरीयविषयतामात्रमित्याशयेन पूरितम्। [१३६] विशेष्यादीति। आदिपदेन प्रकारसम्बन्धयोः परिग्रहः।<br>
विशेष्यत्वादिनेत्यर्थः। विशेष्याद्यनवगाहीत्यत्र धात्वर्थोऽवगाहनम्,<br>
तच्च विषयता, णिनिप्रत्ययार्थो निरूपकम्, विधयेत्यत्र<br>
तृतीयार्थोऽभेदः विषयतान्वयि निरूपकस्य नञर्थभेदेऽन्वयः। तथा<br>
च विशेष्यत्वाद्यभिन्नविशेष्यादिनिष्ठविषयतानिरूपकभिन्नत्वलाभः। तत्र<br>
चाभेदतादृशनिष्ठत्वांशयोर्व्यर्थत्वात्<br>
विशेष्यतादिनिरूपकाभिन्नमात्रं लक्षणमित्यभिप्रायेणाह  [१३६] तथा चेति। [१३६] ज्ञानत्वघटितमिति।<br>
घटादिष्वतिव्याप्तिवारणाय इदमुक्तम्। [१३५] विशेष्यविशेषणसम्बन्धानवगाहीत्यत्र दीपिकावाक्ये न द्वन्द्वः।<br>
अपि तु विशेष्यणविशेष्ययोः यस्ससम्म्बन्ध इत्यभिप्रायेण<br>
व्याचक्षाणानां मतमाह  [१३६] केचित्त्विति। [१३६] भासमानेति।<br>
विषयताश्रयेत्यर्थः। तज्ज्ञानीयविषयताश्रयवैशिष्ट्यप्रतियोगित्वं<br>
तज्ज्ञाने प्रकारत्वमित्यर्थंः। तेन नातिप्रसङ्गः। ननु<br>
घटभूतलसंयोगा इति ज्ञाने घटस्य प्रकारतापत्तिः। अत आह  [१३६] संसर्गावच्छिन्नेति। ननु पूर्वोक्तयुक्त्या निर्विकल्पकेऽपि<br>
संसर्गभानस्यावश्यकत्वातसम्भव इत्यत आह  [१३६] संसर्गतेति। लाघवादित्यस्य<br>
संसर्गावच्छिन्नविषयताशन्यत्वरूपलक्षणापेक्षयेत्यादिः। तथा च<br>
संसर्गानवगाहित्वं संसर्गनिष्ठविषयत्वानिरूपकत्वम्।<br>
संसर्गावच्छिन्नविषयताशून्यत्वं च<br>
संसर्गनिरूपितावच्छिन्नत्ववद्विषयताशून्यत्वम्। तत्र च<br>
निरूपितत्वस्याधेयत्वस्थानीयत्वेऽपि अवच्छिन्नत्वस्याधिकस्य निवेशात्<br>
संसर्गावच्छिन्नेत्यादिलक्षणापेक्षया गौरवम्।<br>
संसर्गताशून्यत्वलक्षणमपेक्ष्य तु तादृशलक्षणस्य गौरवं स्फटमेवेति<br>
भावः। [१३६] बोध्यमिति। अन्यथा उक्तरीत्या<br>
निर्विकल्पकेऽतिव्याप्तेरिति भावः। [१३६] दिगिति। अयमत्र भावः<br>
विशेष्यविशेषणसम्बन्धानवगाहीत्यत्र षष्ठीतत्पुरुषाश्रयणे सम्बन्धेन<br>
विशेष्यविशेषणनिष्ठत्वनिवेशनं विफलमिति<br>
दीपिकावाक्यास्वारस्यम्। अस्मन्मते तु लक्षणत्रयलाभार्थतया न<br>
तदुक्तिवैफल्यमिति।ऽननु विशिष्टबुद्धिर्विशेषणज्ञानजन्या<br>
विशिष्टबुद्धित्वात्ऽ इत्यनुमानमप्रयोजकम्<br>
अनुकूलतर्कविरहादित्याशङ्क्य विशिष्टबुद्धिविशेषणज्ञानयोः<br>
कार्यकारणभावभङ्गप्रसङ्गलक्षणस्तर्कोऽत्रास्तीति<br>
नास्याप्रयोजकत्वमितयाशयेनाह  [१३६]</p>
<p>विशिष्टबुद्धिं<br>
प्रतीत्यादि। अत्र [यदि] विशिष्टबुद्धित्वं<br>
विशेषणजन्यत्वव्यभिचारि स्यात्तर्हि विशेषणज्ञानजन्यतावच्छेदकं<br>
न स्यादिति तर्कोऽभिमत इत्याशयेनाह  [१३६] भाव इति। दीपिकायाञ्[१३६] अनवस्थाप्रसङ्गादिति।<br>
जन्यज्ञानत्वव्यापकं स्वनिरूपकज्ञानजन्यत्वं<br>
स्वसमानाधिकरणप्रकारतानिरूपकत्वोभयसम्बन्धेन<br>
विषयताविशिष्टत्वमिति अव्यवस्थितपरम्परारोपात्<br>
सुषुप्त्याद्यनुपपत्तिरूपानिष्टप्रसञ्जनसहितात्निष्प्रकारकत्वेन<br>
ज्ञानमनुमितौ भासत् अथवा विशेषणनिष्ठायां<br>
विषयतायामनवच्छिन्नत्वं<br>
विषयतानिरूपितत्वसामान्याभावरूपमुक्ततर्कसङ्ग्रहबलात्तत्र भासत<br>
इति भावः। [१३६] गौरितीति। इदं च स्वस्मिन्<br>
यद्विशेषणं तद्विषयकधीजन्यत्वरूपसाध्यविशेषलाभायाभिहितम्।<br>
अन्यथा यद्विशेषणप्रकारकं ज्ञानं<br>
तदन्यविशेषणज्ञानजन्यत्वसिद्धिमादायार्थान्तरतापत्तेरिति भावः।</p>
<p>सङ्ग्रहे [१३५] इन्द्रियार्थसन्निकर्षजन्यमित्यादि। इदं च जन्यप्रत्यक्षस्यैव<br>
लक्ष्यत्वाभिप्रायेण् तेनेश्वरप्रत्यक्षस्य नित्यत्वात्<br>
तत्राव्याप्तिशङ्कानिरासः। तस्यालक्ष्यत्वात् । अन्यथा<br>
पुररिन्द्रियार्थसन्निकर्षाजन्यत्वजन्यत्वोभयाभावञ्जन्यनिष्ठस्वाभाववत्तासम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन<br>
इन्द्रियार्थसन्निकर्षजन्यताविशिष्टत्वपर्यवसितं निवेश्य<br>
तत्सङ्ग्रहो बोध्यः। अत्र यद्यपि आत्ममनःसंयोगस्य<br>
ज्ञानसामान्यहेतुत्वातनुमित्यादावतिव्याप्तिः। मनस<br>
इन्द्रियत्वातात्मनश्चार्थत्वात्तथापि<br>
जन्यतायामनुभवत्वव्याप्यधर्मावच्छिन्नत्वनिवेशात्न दोषः।<br>
यथाश्रुते ज्ञानपदमेतत्तात्पर्यग्राहकम्।</p>
<p>निरुक्तोभयाभावनिवेशने त्वाकाशादिवारणाय ज्ञानपदम्।<br>
केचित्तु  जन्यनित्यप्रत्यक्षसाधारणं ज्ञानाकरणकत्वे सति</p>
<p>ज्ञानत्वं लक्षणम्।<br>
अनुमित्यादीनां व्याप्त्यादिज्ञानकरणकत्वात्न तत्रातिव्याप्तिः।<br>
ईश्वरप्रत्यक्षस्याजन्यत्वात् । जन्यप्रत्यक्षे तु इन्द्रियस्यैव<br>
करणत्वाच्च लक्षणसमन्वयः। निर्विकल्पकस्य सविकल्पकारणत्वात्<br>
करणत्वं निवेशितमित्याहुः।</p>
<p>{सन्निकर्षविभागः}</p>
<p>दीपिकायाम् [१३७] द्रव्यप्रत्यक्ष इत्यादि। अत्र च<br>
द्रव्यवृत्तिलौकिकविषयतासम्बन्धेन चाक्षुषं प्रति समवायेन<br>
चक्षुस्संयोगस्य कारणत्वं वाच्यम्। तत्र रूपादौ व्यभिचारावारणाय<br>
कार्यदिशि द्रव्यवृत्तित्वनिवेशनम्।<br>
घटत्वादिसामान्यप्रत्यासत्तिजन्यचक्षुरसम्बद्धातीतानागतघटादिविषयकालौकिकचाक्षुषमादाय<br>
व्यभिचारवारणाय लौकिकत्वप्रवेशः। एवं दण्डाद्यंशे<br>
ज्ञानप्रत्यासत्तिजन्ये पूर्वदण्डवानयमासीदिति चाक्षुषेऽपि<br>
तद्बोध्यम्। एवं दव्यसमवेतवृत्तिलौकिकविषयतासम्बन्धेन<br>
चाक्षुषं प्रति स्वरूपसम्बन्धेन चक्षुस्संयुक्तसमवायस्य कारणत्वम्। अत्र<br>
चावयवपरम्परायाः त्र्यणुकपर्यन्तविश्रामपक्षे त्र्यणुके<br>
व्यभिचारनिरासाय कार्यदिशि वृत्त्यन्तम्। यद्यपि<br>
द्रव्यमवेतवृत्तित्वनिवेशनेऽपि परमाणुस्वीकारपक्षे<br>
तदवस्थोदोषः। तथापि द्रव्यान्यत्वस्य<br>
समवेतविशेषणत्वाभ्युपगमात्न दोषः। वृत्त्यन्तं च<br>
रूपत्वादिजातिप्रत्यक्षे व्यभिचारवारणाय बोध्यम्।<br>
रूपत्वादिसामान्यप्रत्यासत्तिजन्यातीतादिरूपादिविषयकालौकिकचाक्षुषमादाय<br>
तद्वारणाय विषयतायां लौकिकत्वनिवेशः। एवं नीलाद्यंशे<br>
ज्ञानप्रत्यासत्तिजन्यपूर्वन्नीलरूपवानयमासीदितिप्रत्यक्षेऽपि<br>
चक्षुस्संयोगविशिष्टनिरूपितसमवायविरहात्व्यभिचारवारणायापि<br>
तथा। एवं द्रव्यसमवेतसमवेतवृत्तिलौकिकविषयतासम्बन्धेन<br>
चाक्षुषं प्रति चक्षुस्संयुक्तसमवेतसमवायस्य कारणत्वम्।<br>
योगजधर्मम्प्रत्यासत्तिजन्यनिखिलविषयकयोगिचाक्षुषे<br>
जातित्वसामान्यप्रत्यासत्तिजन्यनिखिलजातिचाक्षुषे च<br>
व्यभिचारवारणायात्र लौकिकत्वनिवेशः। स्वतन्त्रत्र्यणुकपक्षे<br>
त्र्यणुकतद्रूपादौ व्यभिचारवारणाय वृत्त्यन्तम्। मतान्तरेऽपि<br>
तादृशविषयताया आकस्मिकतावारणाय तन्निवेश्यमेव्<br>
शब्दवृत्तिलौकिकविषयतासम्बन्धेन श्रावणप्रत्यक्षं प्रति<br>
श्रोत्रसमवायस्य कारणत्वम्, शब्दत्वादौ व्यभिचारवारणाय<br>
वृत्त्यन्तम्। शब्दत्वसामान्यप्रत्यासत्तिजन्ये अतीतादिशब्दविषयके<br>
योगजप्रत्यासत्तिजन्यतादृशप्रत्यक्षे च व्यभिचारनिरसाय<br>
लौकिकत्वनिवेशनम्। शब्दसमवेतवृत्तिलौकिकविषयतासम्बन्धेन<br>
श्रावणं प्रति श्रोत्रसमवेतसमवायस्य कारणत्वम्। शब्दे<br>
व्यभिचारवारणाय वृत्तित्वविशेषणम्।<br>
जातित्वसामान्यप्रत्यासत्त्यातीतानागतककारादिवृत्तिकत्वादिजातिप्रत्यक्षे<br>
व्यभिचारवारणाय लौकिकत्वनिवेशः। एवमन्यत्रापि बोध्यम्।</p>
<p>ननु विशेषणतानां<br>
संयुक्तविशेषणतासंयुक्तसमवेतविशेषणतादिभेदेन नानात्वात्<br>
कथं सन्निकर्षंषाड्विध्यम्। यदि च तासां विशेषणतात्वेनानुगमः<br>
तर्हि संयुक्तसमवायादीनां समवायत्वेनानुगमः। किं न<br>
स्यादित्याशङ्ङ्कां निराकरोति  [१३८] अत्रेदमवधेयमित्यादिना।</p>
<p>{अनुपलब्धेःप्रमाणान्तरत्वनिराकरणम्}</p>
<p>[१४२] विशेषणविशेष्यभावसन्निकर्षेति।<br>
विशेष्यत्वविशेषणत्वान्यतरसन्निकर्षेत्यर्थः। [१४२] घटोपलब्धिदशायामित्यादि।<br>
लौकिकसन्निकर्षाजन्यतदभाववत्ताबुद्धिं प्रत्येव तद्वत्तानिश्चयस्य<br>
प्रतिबन्धकतया लौकिकसन्निकर्षजन्यघटाभावप्रत्यक्षस्य<br>
घटवत्तानिश्चयदशायामापत्तिः। न च घटाभावरूपविषयविरहादेव न<br>
घटवति देशे घटाभावप्रत्यक्षप्रसङ्गः। घटासत्त्वे कथं<br>
घटवत्तानिश्चयसम्भव इति वाच्यम्। घटशून्यदेशेऽपि<br>
धर्म्यन्तरघटितसन्निकर्षेण भ्रमात्मकघटवत्तानिश्चयसम्भवेन तत्र<br>
घटाभावप्रत्यक्षापत्तिसम्भवात् । घटादिमति देशेऽपि<br>
धर्म्यन्तरघटितसन्निकर्षबलेन घटाभावप्रत्यक्षापत्तिसम्भवाच्चेति।<br>
[१४१] प्रमाणान्तरत्वमित्यादि। यद्यप्यन्यत्प्रमाणं प्रमाणान्तरमिति<br>
व्युत्पत्त्या प्रत्यक्षाद्यतिरेकेण प्रमितिकरणत्वं लभ्यते<br>
तत्तुसहकारितयोपगताया अनुपलब्धेः नैयायिकैरप्युपगतम्।<br>
तस्या अभावरूपाया एवाभावप्रमाकरणत्वस्य तैरभ्युपगमात्,<br>
तथाप्यन्तरपदव्यत्यासमुपगम्य प्रत्यक्षाद्यतिरिक्ता या प्रमा तत्करणत्वं<br>
प्रत्यक्षादिप्रमितिविजातीयप्रमितिकरणत्वपर्यवसितं विवक्षितमिति न<br>
कोऽपि दोषः। अभावप्रमितेः प्रत्यक्षरूपाया एव नैयायिकैरुपगमात् ।<br>
अत एवाग्रे विजातीयप्रमितिकरणत्वकल्पनमित्युक्तम्। ननु<br>
द्रक्ष्येतेत्यन्तेनैवानुपलब्धौ योग्यतोपपादनात्ऽदर्शनाभावात्<br>
नास्तीऽति वाक्यखण्डवेयर्थ्यमित्याशङ्क्यावतारयति</p>
<p>[१४२] तर्कस्येत्यादिना। [१४२] विपर्यये  आपादकाभावव्याप्याभाव् प्रतियोगित्वं<br>
कोट्यन्वितं सप्तम्यर्थः। तत्कोटिपर्यवसायित्वं  तस्य तर्कस्य<br>
कोटिः आपाद्यरूपा तद्विषयकत्वमित्यर्थः। [१४२] सत्त्वस्य  सत्त्वप्रसक्तेः विरोधिनी या उपलब्धिरिति।<br>
उपलब्धेयस्सत्त्वप्रसक्तिविरोधित्वं<br>
चापत्तिहेतुभूतापाद्यव्यतिरेकनिश्चयविघटनद्वारा, न तु</p>
<p>स्वरूपतः। तथा च<br>
सत्त्वप्रसक्तिविरोधित्वं<br>
तद्धतुभूतापाद्यव्यतिरेकनिश्चयप्रतिबन्धकत्वम्। प्रतिबन्धकत्वं<br>
चानाहार्यस्यैव सम्भवतीति अनाहार्यत्वमेव विरोधित्वविशेषणेन<br>
विवक्षणीयम्। अन्यथा<br>
आहार्यप्रतियोग्युपलम्भदशायामभावग्रहानापत्तेरिति वदन्ति [१४२] विरोधित्वविशेषणमिति। नन्वन्धकारे<br>
योग्योपलम्भविरहात्घटाभावप्रत्यक्षापत्तिरित्याशङ्क्य<br>
निष्कृष्टार्थमाह  [१४२] प्रतियोगिसत्तेत्यादिना।<br>
प्रतियोगिसत्त्वविषयकापत्तिजन्यापत्तिविषयेत्यर्थः। [१४२] सङ्क्षेप इति। अत्रायमाशयः  सर्वत्राभावप्रत्यक्षस्थलेऽयद्यत्र<br>
प्रतियोगि स्यात्तर्ह्युपलभ्येतऽ इत्यापादनोत्पत्तौ मानाभाव<br>
इति। [१४२] प्रतियोगिसत्तापादनेत्यादिना<br>
प्रतियोगिनिष्ठव्याप्यतानिरूपितव्यापकत्वं विवक्षणीयम्। अधिकं<br>
मुक्ताबलीप्रकाशादौ द्रष्टव्यमिति।</p>
<p>अन्धकारे<br>
घटाभावप्रत्यक्षापत्तिमनुपलब्धौ निरुक्तयोग्यताविशेषणमनिवेश्यैव<br>
प्रकारान्तरेण योग्यतां परिष्कृत्य</p>
<p>तन्निवेशेन वारयतां<br>
तर्कितेत्यादिदीपिकावाक्यमपि अन्यथा व्याचक्षाणानां<br>
केषाञ्चिन्मतमाह [१४२] केचित्त्विति। अत एव उपलम्भाभावे<br>
तादृशप्रयोज्यत्वविशेषणदानादेव् [१४२] आहुरित्यस्वरससूचनम्।<br>
तद्बीजन्तु प्रतियोगिसत्त्वे तर्कितत्वविशेषणवैयर्थ्यम्। पूर्वमते<br>
तु अनुपलब्धौ योग्यतानिवेशतात्पर्यग्राहकतया<br>
तर्कितपदस्योपयोगः। एतन्मते तु<br>
प्रतियोगिसत्त्वरूपकारणविरहप्रयोज्यत्वस्यैव योग्यतारूपतया तस्य<br>
च प्रतियोगिसत्त्वविरोधिपदेनैव लाभात्तर्कितपदस्य न<br>
क्वाप्युपयोगः। एवमधिकरणभेदेनाभावभेदविरहातन्धकारे<br>
घटाभावप्रत्यक्षापत्त्यवारणं चेति। न्यूनतापरिहारायाह  [१४३] अत्रेदमिति। [१४३] तत्रदर्शितत्रिविधप्रत्यासत्तिमध्य् ननु<br>
कथमेतादृशार्थलाभ इत्यत्राह  [१४३] सामान्यमित्यादि। [१४३] तदिति। धूमत्वादिसामान्येत्यर्थः। [१४३] तदिति। जातीत्यर्थः।<br>
सामान्यलक्षणेत्यत्र सामान्यशब्दस्य तद्ज्ञानपरत्वे लक्षणापत्त्या<br>
यथाश्रुतार्थानुरोधायाह  [१४२]<br>
विषयो वेति। ननु<br>
चक्षुस्संयोगादिरूपोक्तसन्निकर्षेणैव निर्वाहे किमस्याः<br>
प्रत्यासतितोपगमेनेत्यत आह  [१४३] अतीतेति। ननु विनैव<br>
सन्निकर्षमिन्द्रियेण तत्प्रत्यक्षं कुतो न स्यादित्यत्राह  [१४३] इन्द्रियाणामिति। असन्निकृष्टानामित्यस्य प्रत्यक्षेत्यस्य च<br>
तदर्थेत्यादिः। [१४३] भान इति। उपयुज्यत इत्यनुषज्यत्<br>
ननु चक्षुस्संयुक्तसमवायेनैव निर्वाहः कुतो न भवतीत्यत्राह<br>
[१४३] सौरभेणेति। तदिन्द्रियग्रहणयोग्यपदार्थस्यैव<br>
तदिन्द्रियसंयुक्तसमवायादिः प्रत्यक्षहेतुः न तु<br>
तदिन्द्रियग्रहणायोग्यपदार्थस्य, तथासति<br>
तदिन्द्रियग्राह्याग्राह्यगुणविशेषादिव्यवस्थानुपपत्तेरित्यभिप्रायेणोक्तम्<br>
योग्येति। मुक्तावलीप्रकाशोक्तं<br>
कारणतावच्छेदकसम्बन्धादिकमभिसन्धायाह  सङ्क्षेप इति।</p>
<p>{इति<br>
प्रसरणाख्यायां दीपिकाप्रकाशव्याख्यायां}</p>
<p>{प्रत्यक्षपरिच्छेदः<br>
समाप्तः}</p>
<p>{। । ।}</p>
<h2 id="अनमनपरचछद-1">अनुमानपरिच्छेदः</h2>
<p>{अनुमानलक्षणम्}</p>
<p>[१४७] प्रत्यक्षोपजीवकत्वसङ्गत्येति। प्रत्यक्षस्य<br>
प्रत्यक्षप्रमाणभूतस्य चक्षुरादेः उपजीवकं कार्यम्, तत्त्वलक्षणया<br>
सङ्गत्येत्यर्थः। निरूपणान्वयि ज्ञानजन्यजिज्ञासाप्रयोज्यत्वं<br>
तृतीयार्थः। ज्ञाने च विषयितया प्रकृत्यर्थान्वयः। सङ्गतिप्रदर्शनं<br>
च विष्याणासमङ्गतत्वज्ञानेन उन्मत्तप्रलपितत्वशङ्कया अनवधानं<br>
स्यादिति तन्निरासाय् पूर्वोत्तरग्रन्थयोः एकवाक्यताप्रतिपत्तिरपि<br>
सङ्गतिप्रदर्शनप्रयोजनमित्यपि द्रष्टव्यम्। तादृशप्रतिपत्तिश्च<br>
ऽअनुमानग्रन्थः प्रत्यक्षग्रन्थैकवाक्यतावान्<br>
प्रत्यक्षग्रनथप्रतिपाद्यार्थसङ्गतार्थप्रतिपादकत्वात्ऽ इत्यनुमानत<br>
इत्याद्यन्यत्र विस्तरः। [१४७] लक्षयतीति दीपिकावाक्यात्<br>
लक्षणप्रकारकज्ञानजनकशब्दानुकूलकृतिमानित्यर्थो लभ्यत् तत्र<br>
चाग्रे स्वरूपविभागादीनामपि प्रतिपादनात्तदप्रतिज्ञानेन न्यूनता<br>
स्यादिति निरूपयतीत्युक्तम्। निरूपणं च<br>
लक्षणस्वरूपप्रामाण्याद्यन्यतमप्रकारकज्ञानानुकूलशब्दः अतो न न्यूनता।<br>
एवमग्रेऽपि द्रष्टव्यम्। सङ्ग्रहे [१४७] अनुमितिकरणमनुमानमिति।<br>
१ नुमानपदस्यानुमानपदार्थत्वावच्छिन्नलाक्षणिकतया तत्पुरुषे<br>
२ ऊर्वपदलक्षणाविरहपक्षे</p>
<p>ऽघटो घटऽ<br>
इतिवदत्र न निराकाङ्क्षता। अनुमितिकरणत्वं<br>
चानुमितिनिष्ठानुभवत्वव्याप्यधर्मावच्छिन्न्कार्यतानिरूपितकारणताश्रयत्वम्।</p>
<p>१. ननु<br>
ऽअनुमितिकरणमनुमानम्ऽ इति मूले<br>
अनुमानपदस्यानुमितिकरणार्थकताया<br>
अनुमितिकरणमनुमितिकरणमिति वाक्यार्थपर्यवसानात्<br>
अभेदान्वयस्थले उद्देश्वतावच्छेदकविधेयतावच्छेदकयोर्भेदस्यऽघटो<br>
घटऽ इति वाक्यप्रामाण्यवारणावस्वीकरणीयत्वात्<br>
अनुमितिकरणत्वस्यैव उद्देश्यतावच्छेदकत्वाद्विधेयतावच्छेदकत्वाच्च<br>
कथमुक्तवाक्यस्य प्रामाण्यमित्यत आह  अनुमानपदस्येति। तथा<br>
चानुमितिकरणत्वमुद्देश्यतावच्देदकम्, अनुमानपदार्थत्वं<br>
विधेयतावच्छेदकमिति तयोर्भेदाल्<br>
अनुमितिकरणमनुमानपदार्थाभिन्नमिति वाक्यार्थे नानुपपत्तिरिति<br>
भावः।</p>
<p>२.<br>
पूर्वदलक्षणाविरहपक्ष इति। पूर्वपदलक्षणापशे तु<br>
अनुमितिसम्बन्ध्यभिन्नकरणत्वमुद्देश्यतावच्छेदकमनुमितिकरणत्वं<br>
विधेयतावच्छेदकमिति तयोर्भेदात्<br>
अनुमानपदस्यानुमितिकरणार्थकत्वेऽपि न निराकाङ्क्षतेति भावः।</p>
<p>१ एन तात्मादौ<br>
अतिव्याप्तिः। ननु परामर्शजन्यं ज्ञानमित्यनुमितेर्लक्षणं<br>
किमर्थमुक्तम्? न च घटितज्ञाने घटकज्ञानस्य<br>
कारणत्वादनुमितिज्ञानमन्तरा तद्घटितानुमानलक्षणज्ञानं न<br>
सम्भवतीति तदुक्तिसाफल्यामिति वाच्यम्।<br>
तथाप्यनुमितिस्वरूपप्रदर्शनमात्रणैव तन्निसद्धेः<br>
तल्लक्षणकथनानुपयोगातित्याशङ्क्य तल्लक्षणाकथतेऽनुमानस्य<br>
प्रमाणान्तरत्वं न सिध्यति प्रत्यक्षानुमितिप्रमित्योः<br>
व्यावृत्तलक्षणाभ्यां वैलक्षण्ये अज्ञाते सति<br>
प्रत्यक्षाद्यतिरिक्तप्रमाणत्वसाध्यकानुमितिकरणत्वहेतुकानुमाने<br>
व्यभिचारशङ्काया दुर्वारत्वात् । अतः सङ्ग्रहे<br>
अनुमितिलक्षणकथनमुचितमित्यभिप्रायेण भावमाह  [१४७] तथा चेति।</p>
<p>{अनुमितिलक्षणम्}</p>
<p>[१४७] ननु संशयोत्तरप्रत्यक्ष इति<br>
दीपिकावाक्यमसङ्गतम्,ऽनायं पुरुषऽ इति<br>
विपरीतनिश्चयोत्तरप्रत्यक्षेऽप्यतिव्याप्तिसम्भवेन तदकथनेन<br>
न्यूनतापत्तेरित्याशङ्क्य दीपिकावाक्यस्थसंशयपदं<br>
विरीतज्ञानमात्रोपलक्षणपरमित्यभिप्रायेणाह  [१८८] विपरीतज्ञानोत्तरप्रत्यक्षं प्रतीति। [१४८] अङ्गीकुर्वतामिति।<br>
मिश्रादीनामिति शेषः। एतेन प्रात्यक्षिकनिश्चये<br>
विशेषपदर्शनाभावविशिष्टविपरीतज्ञानस्नय प्रतिबन्धकत्वं<br>
तदभावस्य हेतुत्वमिति वदतां दीधितिकारादीनां मते<br>
नातिव्याप्तिरिति सूचितम्। ननु [१४७] स्थाणुपुरुषसंशयानन्तरमिति दीपिकावाक्यमसङ्गतम्।<br>
संशयस्य तत्तदभावकोटिकत्वनियमेन<br>
स्थाणुपुरुषकोटिकत्वायोगातित्यत आह  [१४८] इदमिति। [१४८] आहुः इत्यस्वरससूचनम्। तद्बीजन्तु<br>
स्थाणुत्वतदभावकोटिकसंशयस्य प्रथमं विवक्षितत्वे पुरुष एवेति<br>
प्रत्यक्षजननादित्युत्तरग्रन्थविरोधः। स्थाणुरेवेति प्रत्यक्षजननादिति<br>
वक्तव्यत्वात् । अतः तादृशग्रन्थपर्यालोचनया<br>
सथाणुपुरुषसुशयानन्तरमिति वाक्ये संशयद्वयं न विवक्षितम्,<br>
किन्तु एक एव संशय इति।</p>
<p>१. तेनेति। आत्मादेः<br>
अनुमितिनिष्ठज्ञानत्वावच्छिन्नकार्यतानिरूपितकारणताश्रयत्वेऽपि<br>
अनुमितित्वावच्छिन्नकार्यतानिरूपितकारणताश्रयत्वाभावन्नातिव्याप्तिरिति<br>
भावः।</p>
<p>तच्चैतन्मते न घटत<br>
इति। ननु पुरुष इति प्रत्यक्षजननादिति वक्तव्यम्<br>
किमेवकारोपादानेनेत्याशङ्याह  [१४८] पुरुष एवेतीति। ननु<br>
ऽपुरुषमनुमिनोमीऽत्यनुव्यवसायसत्त्वे अनुमितित्वमपि तत्र<br>
स्वीकार्यं स्यादित्यत आह  [१४८]<br>
इदमुपलक्षणमिति। [१४८] इदं बाधकयुक्तिप्रदर्शनम्। [१४८] उपलक्षणम्<br>
बाधकयुक्त्यन्तरस्यापि सूचकम्। ननु<br>
संशयोत्तरप्रत्यक्षेऽतिव्याप्तिवारणाथ<br>
१ अरामर्शजन्यत्वशरीरप्रविष्टजनकतायां<br>
विशिष्टपरामर्शत्वावच्छिन्नत्वमेव कुतो न निवेशितम्।<br>
संशेयोत्तरप्रत्यक्षे च पुरुषत्वव्याप्यकरादिमानयमिति परामर्शस्य<br>
२ इशकलितज्ञानसाधारण्यानुरोधेन ३ ञानविशिष्टज्ञानत्वेनैव<br>
कारणत्वोपगमात् । एवं विशेषपदर्शनस्य<br>
विपरीतज्ञानप्रतिबनधकतायामुत्तेजकतामते उक्तविशेषणं विफलं<br>
स्यात् । संशयोत्तरप्रत्यक्षे ४ तिव्याप्तेरनवकाशादिन्त्यत आह  [१४८] एतेनेति। जनकतायां</p>
<p>तादृशधर्मावच्छिन्नत्वमनिवेश्य<br>
पक्षतासहकृतपरामर्शजन्यत्वस्यैव विवक्षणेनेत्यर्थः। [१४८] विशेषणतावच्छेदकप्रकारकनिर्णयविधयेत्यनेन<br>
विशिष्टवैशिष्ट्यावगाहिबुद्धेः<br>
तादृशविशिष्टपरामर्शत्वावच्छिन्नजनकताकत्वमस्तीति सूचितम्।<br>
सङ्क्षेप इति। अत्रायमाशयः  पक्षतासहकृतस्यैव परामर्शस्य<br>
विशेषदर्शनत्वेन संशयोत्तरप्रत्यक्षे हेतुत्वात्<br>
तद्दोषतादवस्थ्यमिति पक्षताजन्यत्वे सति परामर्शजन्यत्वमिति<br>
तदर्थो वक्तव्यः। एवं पक्षताप्रत्यक्षे अतिव्याप्तिवारणाय<br>
परामर्शजन्यत्वोपादानम्।</p>
<p>१. परामर्शजन्यत्वेति।<br>
परामर्शनिष्ठजनकतानिरूपितजन्यत्वेत्यर्थः।</p>
<p>२. विशकलितज्ञानेति।<br>
ऽपुरुषत्वव्याप्यं करादिऽ,ऽकरादिमांश्चायम्ऽ इति<br>
ज्ञानद्वयसाधारण्यानुरोधेनेत्यर्थः।</p>
<p>३.<br>
ज्ञानविशिष्टज्ञानत्वेनेति।<br>
करादिविशेष्यकपुरुषत्वव्याप्यत्वप्रकारकज्ञानविशिष्टकरदिम्प्रकारकेदन्त्वावच्छिन्नविशेष्यकज्ञानत्वेनेत्यर्थः।</p>
<p>४.<br>
अतिव्याप्तेरनवकाशादिति।<br>
ज्ञानविशिष्टज्ञानत्वावच्छिन्नकारणतानिरूतिपकार्यतानिरूपितकार्यतायाः<br>
सत्त्वेऽपि परामर्शत्वावच्छिन्नकारणतानिरूपितकार्यतायाः<br>
विरहादिति भावः।</p>
<p>यद्यपि<br>
पक्षतापरामर्शोभयविषयकसमूहालम्बनप्रत्यक्षेऽतिव्याप्तिरेवमपि<br>
सम्भवति, तथापि<br>
पक्षताजन्यतावच्छेदकधर्मावच्छिन्नपरामर्शजन्यताविवक्षणात्१ अ<br>
दोषः। पक्षताप्रत्यक्षत्वपरामर्शप्रत्यक्षत्वोः अवच्छेदकयोः<br>
भेदादित्यादिकमनुमितिग्रन्थादौ विस्तरेणोक्तं द्रष्टव्यमिति।</p>
<p>{पक्षतालक्षणम्}</p>
<p>ननु<br>
साध्यसंशयरूपपक्षतासहकृतत्वं कुतो नात्र निवेशयितुं<br>
शक्यमित्यभिप्रायेण शङ्कते  [१५०] यद्यपीति। घनगर्जनेन<br>
सुप्तोत्थितस्य मेघानुमितौ साध्यसंशयरूपकारणाभावेन<br>
व्यभिचारापत्त्या साध्यसंशयस्यानुमितिहेतुभूतपक्षतारूपत्वं न<br>
सम्भवतीति नातृ तद्विवक्षणं शक्यमित्यभिप्रायेण समाधत्ते  [१५०] तथापीति। [१५०] साध्यानुमितीच्छाया इति। अत्र<br>
चेच्छामात्रनिवेशे सिद्धिसत्त्वे घटो भूयात्<br>
इतीच्छादशायामनुमित्यापत्तिः। अनुमित्यसानिवेशेऽपि<br>
घटानुमितिः भूयातितीच्छाया वारणासम्भवः।<br>
साध्यानुमितिविषयकेच्छानिवेशेऽपि घटानुमितिः<br>
भूयादितीच्छावारणं न सम्भवति।<br>
२ हटसाध्योभयसमूहालम्बनानुमितेर्विषयत्वसम्भवात् । अतः<br>
प्रकृतसाध्यकत्वविशेषितानुमितित्वप्रकारिकेच्छाया इति तदर्थो<br>
बोध्यः। अभावप्रतियोगितायां च तादृशेच्छात्वावच्छिन्नत्वं<br>
निवेश्यम्, तेन तादृशेच्छाघटोभयाभावादिकमादाय ३ अ दोषः।<br>
तादृशेच्छात्वावच्छिन्नत्वं च तादृशेच्छात्वपर्याप्तावच्छेदकताकत्वम्।<br>
तच्च ४ आदशेच्छात्वेतरधर्मानवच्छिन्नत्वपर्यवसितम्। तेन चैत्रस्य<br>
सिद्धिसिषाधयिषयोः सत्त्वे</p>
<p>१. न दोष इति।<br>
समूहालम्बनप्रत्यक्षनिष्ठायाः परामर्शजन्यतायाः<br>
परामर्शविषयकप्रत्यक्षत्वावच्छिन्नत्वेऽपि पक्षतायाः जन्यतावच्छेदकं<br>
यत्पक्षताप्रत्यक्षत्वं तदवच्छिन्नत्वाभावादिति भावः।</p>
<p>२. घटसाध्येति।<br>
ऽघटवह्न्युभयानुमितिर्भूयात्ऽ इति इच्छा अत्र विवक्षिता।</p>
<p>३. न दोष इति।<br>
सिद्धिसिषाधयिषोभयसत्त्वकाले न पक्षतानुपपत्तिरित्यर्थः।</p>
<p>४.<br>
तादृशेच्छात्वेत्यादि। तथा च घटवह्न्युभयानुमितिर्भूयादितीच्छायाः<br>
योऽभावः तदीयप्रतियोगितायाः<br>
तादृशेच्छात्वेतरघटसाध्यकत्वाद्यवच्छिन्नतया तदनवच्छिन्नत्वाभावात्<br>
तादृशाभावस्य न उत्तेजकाभावरूपतेत्याशय्</p>
<p>मैत्रवृत्तित्वविशिष्टसिषाधयिषया अभावमादाय<br>
नानुमित्यनुपपत्तिः। एवमग्रेऽपि प्रतियोगितायां<br>
विशिष्टसिद्धित्वेतरधर्मावच्छिन्नत्वं निवेश्यम्। तेन<br>
विशिष्टसिद्धिघटोभयाद्यभावस्य<br>
यत्किञ्चिदात्मवृत्तित्वविशिष्टतादृशसिद्ध्यभावस्य च व्युदासः।<br>
अन्यथा सिषाधयिषां विना सिद्धिसत्त्वेऽनुमित्यापत्तेः। यद्यपि<br>
तादृशेच्छात्वेतरधर्मः तादृशानुमितित्वप्रकारकत्वरूप इति<br>
सिषाधयिषाविरहस्यैवासङ्ग्रहः। एवमग्रेऽपि। तथापि<br>
१ आदृशप्रकारकत्वनिष्ठावच्छेदकताभिन्न</p>
<p>इच्छात्वनिष्ठावच्छेदकताभिन्नावच्छेदकत्वानिरूपकत्वं<br>
विवक्षणीयम्। एवं<br>
सिषाधयिषाविरहवैशिष्ट्यनिष्ठावच्छेदकताभिन्नसिद्धित्वनिष्ठावच्छेदकताभिन्नावच्छेदकत्वानिरूपकत्वमग्रिमप्रतियोगितायां<br>
निवेश्यमिति। एवमन्यत्रापि बोध्यम्। [१५१] समवायेनाभाव इति।<br>
सिषाधयिषासिद्ध्योः सत्त्वदशायां<br>
संयोगसम्बन्धावच्छिन्नप्रतियोगिताकसिषाधयिषाविरहस्यात्मनि<br>
सत्त्वातनुमित्यनुपपत्तिः अतः समवायेनेत्युक्तम्।<br>
अवच्छिन्नप्रतियोगिताकत्वमभावान्वयि तृतीयार्थः। ननु<br>
सिषाधयिषाविरहस्य स्वरूपसम्बन्धेन सिद्धिविशेषणत्वे<br>
सिद्धिसिषाधयिषयोः सत्त्वेऽनुमित्त्यनुपपत्तितादवस्थ्यम्।<br>
सिषाधयिषायाः समवायेनात्मन्येव सत्त्वातित्यत आह  [१५१] स्वरूपेत्यादि। तथा च सिषाधयिषाविरहवैशिष्ट्यं सिद्धौ न<br>
स्वरूपसम्बन्धेन, येनोक्तदोषः स्यात् । अपि तु<br>
स्वनिष्ठस्वरूपसम्बन्धावच्छिन्नाधेयतानिरूपकनिरूपितसमवायसम्बन्धावच्छिन्नाधेयतासम्बन्धेन<br>
तथा च नोक्तदोष इति भावः। [१५१] तद्विशिष्टायास्सद्धेरिति<br>
व्यासेन लेखनात्सिषाधयिषाविरहविशिष्टसिद्ध्यभाव इति<br>
दीपिकावाक्यस्थसमस्तपदे विशिष्टान्तं सिद्ध्यभावविशेषणमिति<br>
भ्रमो निरस्तः। तथा सति सिद्धिसिषाधयिषयोः</p>
<p>१.<br>
तादृशप्रकारकत्वेति।<br>
तत्साध्यविशिष्टतत्पक्षविषयकानुमितित्वप्रकारकत्वनिष्ठावच्छेदकताभिन्ना<br>
इच्छात्वनिष्ठावच्छेदकताभिन्ना व या अवच्छेदकता तदनिरूपिका या<br>
सिषाधयिषानिष्ठा प्रतियोगिता तन्निरूपकाभावः<br>
सिषाधयिषाविरहपदेन विवक्षित इति भावः।</p>
<p>सत्त्वेऽनुमित्यनुपपत्तितादवस्थ्यात् ।<br>
सिद्ध्यभावरूपविशेष्यविरहादिति ध्येयम्। [१५१] सिद्धेस्समवायेनाभाव इत्यर्थ इति।<br>
सिषाधयिषाविरहविशिष्टसिद्धेः संयोगेनाभावमादाय<br>
विशिष्टसिद्धिदशायामनुमितिवारणाय समवायेनेत्युक्तम्। अत्र<br>
सामानाधिकरव्यशरीरे प्रथमाधेयतायां<br>
स्वरूपसम्बन्धावच्छिन्नत्वानिवेशे सिद्धिसिषाधयिषयोः सत्त्वेऽपि<br>
आत्मनि सिषाधयिषाविरहस्य १ वप्रतियोगिमत्त्वसम्बन्धेन<br>
सत्त्वादनुमित्यनुपपत्तिः, अतः तन्निवेशः।<br>
अनवच्छिन्नस्वरूपसम्बन्धावच्छिन्नत्वं तदर्थः। तेन घटाद्यवच्छेदेन<br>
सिषाधयिषाविरहस्य सिषाधयिषावत्यप्यात्मनि सत्त्वेऽपि न क्षतिः।<br>
सिषाधयिषाविरहवति काले कालिकविशेषणतया सिद्धिसत्त्वात्२ अ<br>
एव दोष इति द्वितीयाधेयतानवच्छिन्नस्वरूपसम्बन्धेन कारणत्वं<br>
वक्तव्यम्। अन्यथा सिद्धिसत्त्वे घटाद्यवच्छेदेन तदभावसत्त्वात्<br>
विशिष्टसिद्धिदशायामनुमित्यापत्तेः। [१५१] साध्यसिद्धिः<br>
पक्षतावच्छेदकविशिष्ट इत्यादि।<br>
पक्षतावच्छेदकावच्छिन्नविशेष्यतानिरूपितसाध्यतावच्छेदकधर्मसम्बन्धावच्छिन्नप्रकारताशालिसंशयान्यज्ञानमित्यर्थंः।<br>
अत्र च पाषाणमयः संयोगेन वह्निमानित्यादेः, पर्वतः संयोगेन<br>
द्रव्यवानित्यादेः, पर्वतः कालिकादिना वह्निमानित्यादेश्च<br>
निश्चयस्य सत्त्वेऽपि अनुमित्यनुपपत्तिः स्यादिति<br>
पक्षतावच्छेदकादेर्निवेशनम्।<br>
विशेष्यताप्रकारतयोर्निरूप्यनिरूपकभावनिवेशनं च पर्वतो<br>
घटवान्, ह्रदश्च वह्निमानित्यादिसमूहालम्बननिर्णयस्य पर्वतो<br>
वह्निमानित्याद्यनुमितिविरोधितावारणायेति बोध्यम्। पर्वतो<br>
वह्निमान्नवेति संशयस्य प्रतिबन्धकतावारणाय<br>
संशयान्यत्वनिवेशनम्। तच्च न सामान्यतः संशयभिन्नत्वम, तथा<br>
सति पर्वतः संयोगेन वह्निमान् भूतं घटवान्</p>
<p>१.<br>
स्वप्रतियोगमत्त्वेति। स्वं सिषाधयिषाविरहः तत्प्रतियोगि<br>
सिषाधयिषा तद्वत्त्वमात्मनः।</p>
<p>२. स एव दोष इति।<br>
सिद्धिसिषाधयिषयोः सत्त्वेऽपि अनुमित्यनुपपत्तिरित्यर्थः।</p>
<p>नवेत्यादि<br>
समूहालम्बनज्ञानस्यांशिकसंशयरूपस्याप्रतिबन्धकत्वप्रसङ्गात्,<br>
किन्तु<br>
साध्यतावच्छेदकसम्बन्धावच्छिन्नप्रतियोगिताकाभावाप्रकारकत्वम्।<br>
यद्यपि अत्र वह्नित्वादिना पदार्थानतरावगाहिनःपर्वतः संयोगेन<br>
वह्निमान्नवेत्यादिसंशयस्यापि तादृशत्वमस्ति<br>
साध्यतावच्छेदकधर्मावच्छिन्नसाध्यतावच्छेदकसम्बन्धावच्छिन्नप्रतियोगितासम्बन्धावच्छिन्नप्रकारतानिरूपिताभावत्वावच्छिन्नप्रकारतानिरूपकत्वाभावविवक्षायामपि<br>
पर्वता वह्निमान् ह्रदश्च<br>
वह्न्यभाववानित्यादिग्रहस्याप्रतिबन्धकत्वप्रसङ्गः। तथापि<br>
पक्षतावच्छेदकावच्छिन्नविशेष्यतानिरूपिता या<br>
तादृशाभावत्वावच्छिन्नप्रकारतातन्निरूपकत्वाभावविवक्षणात्न दोषः।<br>
अभावत्वावच्छिन्नप्रकारतायां</p>
<p>स्वरूपसम्बन्धावच्छिन्नत्वं निवेशनीयम्। अन्यथा पर्वतः<br>
संयोगेन वह्निमान्कालिकादिना सम्बन्धेन<br>
वह्न्यभाववांश्चेत्यादिनिश्चयस्यापि विरोधितापत्तिः।<br>
पक्षतावच्छेदकावच्छिननविशेष्यतानिरूपितसाध्यवद्भेदत्वावच्छिन्नस्वरूपसम्बन्धावच्छिन्नप्रकारताकत्वाभावोऽपि<br>
निवेश्यः। अन्यथा पर्वतो वह्निमान् वह्निमदन्यो वेति संशयस्य<br>
विरोधितापत्तिरित्यलमधिकेन्</p>
<p>ननु सिद्धौ<br>
सिषाधयिषाविरहविशिष्टत्वनिवेशप्रयोजनंऽसिद्धिसत्त्वेऽपीऽत्यादि<br>
दीपिकाग्रन्थोक्तं सिद्धिसिषाधयिषापरामर्शानां यौगपद्य एव<br>
सम्भवति। तदेव च न घटत् योग्यविभुविशेषगुणानां<br>
स्वोत्तरोत्पन्नगुणनाश्यत्वनियमेन तेषां युगपदवस्थानासम्भवात्,<br>
अतः तत्प्रयोजनकथनमसङ्गतमित्याशङ्क्य<br>
सिद्ध्यात्मकपरामर्शस्थले तत्सङ्गमयति  [१५१] अत्र<br>
सिद्धिश्चेत्यादिना। [१५१] अतः समूहालम्बनपर्यन्तानुधावनात् ।<br>
परामर्शेति। अन्यथा यत्र प्रथमं परामर्शः ततः सिद्धिः, ततः<br>
सिषाधयिषा, ततः अनुमितिः न जायत एव् परामर्शस्य पूर्वं<br>
नष्टत्वाततो नात्र प्रयोजनं सम्भवतीति भावः। तथा च<br>
विशेषणाभावप्रयुक्तविशिष्टाभावसम्भवात्न सिद्धिसिषाधयिषयोः<br>
सत्त्वे व्यभिचार इति भावः।</p>
<p>{परामर्शलक्षणम्}</p>
<p>प्रकाशिकायाम्<br>
[१५५] सप्तमीतत्पुरुषाङ्गीकार इति। नन्वत्र व्याप्तिविशिष्टस्य<br>
पक्षधर्मतेति षष्ठीतत्पुरुषः कुतो नाश्रितः, स एव चाश्रयणीयः।<br>
कारकाधिकारीयात्ऽसप्तम्यधिकरणे चेऽति सूत्रादसामर्थ्येन<br>
समासानुपपत्तिभिया समस्तपदप्रविष्टक्रियासमभिव्याहारस्य<br>
दुर्वञ्चत्वेन सप्तम्यनुपपत्तेरिति चेत् न्<br>
शैषिकषष्ठीप्रसक्तावपि अकारकाधिकरणवाचिपदादपि क्वचित्सप्तमी<br>
साधुरिति सूचनायैव इह सप्तमीसमासादरः। तत्र प्रमाणं<br>
चोक्तसूत्रे चकारोपादानमेव् अन्यथा तद्वैयर्थ्यापत्तेरिति। स्पष्टं<br>
चेदं व्युत्पत्तिवादे सप्तम्यर्थविचार् ननु<br>
व्याप्तिविषयकपक्षधर्मताज्ञानस्य परामर्शरूपत्वे धूमो वह्निव्याप्यः<br>
धूमवान् पर्वत इति ज्ञानयोः व्यावृत्तिः यद्यपि सम्भवति, तथापि<br>
हेतुः साध्यव्याप्यः हेतुमान् पक्ष इति समूहालम्बनस्य<br>
परामर्शत्वापत्त्या ततोऽनुमित्यापत्तिः अतो निष्कर्षमाह  [१५५] व्याप्त्यवच्छिन्नेत्यादिना। अत्र च व्यभिचारिस्थले<br>
हेतुव्यापकसाध्यसामानाधिकरण्यरूपविशिष्टव्याप्त्यप्रसिद्ध्या<br>
भ्रमीयविषयतासाधारणनिरूप्यनिरूपकभावापन्नविषयतैव</p>
<p>व्याप्तिघटकतावत्पदार्थानां निवेशनीया। तथा च<br>
व्याप्त्यवच्छिन्नेत्यस्य<br>
हेतुप्रकारतानिरूपितव्यापकत्वप्रकारतानिरूपितसाध्यप्रकारतानिरूपि तसामानाधिकरण्यप्रकारतानिरूपितेत्यर्थः।<br>
व्यापकत्वघटकपदार्थानामपि निरूप्यनिरूपकभावापन्नविषयतैव<br>
निवेश्या। वह्निव्याप्यधूवान् ह्रदः, पर्वतो घटवानिति<br>
समूहालम्बनतः अनुमितिवारणाय<br>
विशेष्यताप्रकारतयोर्निरूप्यनिरूपकभावनिवेशः। वह्निव्याप्यधूवत्<br>
द्रव्यमिति ज्ञानात्पर्वतो वह्निमानित्यनुमितिवारणाय<br>
पक्षतावच्छेदकनिवेशः। पर्वतो वह्निव्याप्यधूमवान्न वेति<br>
संशयादनुमितिवारणाय निश्चय इत्युक्तम्। निश्चयत्वं च न<br>
सामान्यतः संशयभिन्नत्वमांशिकसंशयस्याजनकत्वापत्तेः। किं तु<br>
साध्यव्याप्यहेतुत्वाभावप्रकारतानिरूपितपक्षतावच्छेदकावच्छिन्नविशेष्यतानिरूपकत्वाभावादिरूपमिति<br>
ध्येयम्।</p>
<p>{व्याप्तिलक्षणम्}</p>
<p>यत्र धृमः<br>
तत्राग्निरिति साहचर्यनियमो व्याप्तिरिति सङ्ग्रहवाक्ये<br>
तादृशवाक्यप्रतिपाद्या साहचर्यनियमाभिन्ना व्याप्तिरिति बोध<br>
इत्यभिप्रायेणाह दीपिकायाम् [१५७] यत्रेत्यादि। [१५७] अभिनयः अभिलापकशब्दकथनम्। [१५७] साहचर्यनियम इति<br>
सङ्ग्रहवाक्ये सहचरत इति सहचरौ तयोर्भावः साहचर्यम्।<br>
सामानाधिकरण्यमित्यर्थः। तस्य नियमः प्राचीनमते<br>
साध्याभाववदवृत्तित्वादिवैशिष्ट्यम्। नीवीनमते<br>
हेतुव्यापकसाध्यनिरूतिपत्वात्मकं, तस्य हेतुनिष्ठत्वं<br>
स्वाश्रयाश्रयत्वरूपपरम्परासम्बन्धनैव वाच्यमिति व्याप्य इत्यादौ स<br>
एव प्रत्ययार्थः स्वादिति गौरवं नियमस्य विशेष्यत्वे दुर्वारम्।<br>
तस्य विशेषणत्वे तु<br>
नियमविशिष्टसामानाधिकरण्यस्याश्रयतासम्बन्धेनैव हेतुवृत्तित्वात्<br>
नोक्तरीत्या गौरवावकाश इति मनसि निधाय [१५७] नियतसामानाधिकरण्यमित्युक्तम्। [१५७] साध्याभाववदवृत्ति त्वादिरूपमिति। आदिना<br>
साध्यवदन्यावृत्तित्वपरिग्रहः। साध्याभाववदवृत्तित्वादिरूपं<br>
विशेषणं घटकमिति यावत् । तादृशं यत्रेति व्युत्पत्त्या<br>
साध्याभाववदवृत्तित्वादिघटितमित्यर्थः। अत्र वह्निमान्<br>
गगनादित्यादिविरुद्धवारणाय १ इशेष्यम्। द्रव्यं सत्त्वात्<br>
इत्यादिव्यभिचारिवारणाय २ इशेषणम्।</p>
<p>वृत्तिमात्रनिवेशेनोक्तविरुद्धनिरासे तुऽधूमवान्<br>
वह्नेऽरित्यादावपि प्रयोजनं बोध्यम्। केचित्तु  साहचर्यनियम<br>
इत्यत्र कृदभिहितो भावो द्रव्यवत्प्रकाशत इति न्यायेन<br>
नियमशब्दो नियतपरः सामानाधिकरण्यविशेषणमित्यभिप्रायेणाह<br>
[१५७] नियतसामानाधिकरण्यमिति  इति व्याचक्रुः। तदसत्<br>
तथासति साहचर्यं सामानाधिकरण्यम्, तस्य नियम इति<br>
षष्ठीसमासेन व्याख्यानविरोधात् । नियतपरनियमशब्दस्य<br>
ऽविशेषणं विशेष्येऽत्यादिसूत्रेणा पूर्वनिपातापत्तेश्च् तस्मात्<br>
नियतसामानाधिकरण्यम्मिति फलितार्थकथनम;</p>
<p>१. विशेष्यमिति।<br>
सामानाधिकरण्यरूपं विशेष्यमित्यर्थः।</p>
<p>२. विशेषणमिति।<br>
नियमरूपं विशेषणमित्यर्थः।</p>
<p>न तु<br>
शब्दार्थकथनमिति तत्त्वम्। तथा च नियतसामानाधिकरण्शरीरे<br>
नियमः साध्याभाववदवृत्तित्वादिवैशिष्ट्यरूपो न शक्यते वक्तुमिति<br>
भावः। तथात्वे दोषमाह  [१५७]<br>
इदं वाच्यमित्यादिना। अत्र च<br>
साध्याभाववदवृत्तित्वशरीरे किं साध्यनिष्ठप्रतियोगिताकाभावो<br>
निवेश्यते, उत<br>
साध्यतावच्छेदकेतरधर्मानवच्छिन्नसाध्यतावच्छेदकसम्बन्धावच्छिन्नप्रतियोगिताकाभावपर्यन्तमिति<br>
विकल्पं मनसि निधायाद्ये वाच्यत्वघटोभयाद्यभावमादाय<br>
घटादिवृत्तित्वविशिष्टवाच्यत्वाद्यभावं<br>
संयोगादिसम्बन्धावच्छिन्नप्रतियोगिताकवाच्यत्वाद्यभावं चादाय<br>
सद्धेतोरव्यभिचारित्वानुपपत्तेः स्फुटत्वात्द्वितीये दूषणमाह<br>
[१५७] साध्याभावाप्रतिसद्धेरिति। [१५७] प्रतियोगितानवच्छेदकसाध्यतावच्छेदकाविच्छन्नेत्यर्थ इति।<br>
धूमवान् वह्नेरित्यादौ प्रमेयत्वद्रव्यत्वादिकमादाय<br>
अतिव्याप्तिवारणाय विशिष्य साध्यतावच्छेदकप्रवेशः। यद्यपि<br>
महानसीयवह्न्याद्यभावप्रतियोगितावच्छेदकत्वं वह्नित्वादेरप्यधिकं<br>
त्विति न्यायादक्षतम्। तथापि तादृशप्रतियोगितानवच्छेदकेत्यादिना<br>
१ एतुसमानाधिकरणाभावविशिष्टान्यसाध्यतावच्छेदकावच्छिन्नविषयतावत्त्वविवक्षया<br>
न दोषः। वैशिष्ट्यं स्वसेत्यादिभेदवत्त्वसम्बन्धेन्  स्वाधिकरणता<br>
स्वप्रतियोगितावच्छेदकत्वसम्बन्धेन भेदप्रतियोगितावच्छेकता<br>
अवच्छेदकतासम्बन्धेन्  तथा च महानसीयत्वादौ<br>
तादृशविषयतावच्छेदकताविरहात्लक्षणसङ्गतिः। विषयतायां<br>
साध्यतावच्छेदकावच्छिन्नत्वं चैकमात्रवृत्तिधर्मस्य<br>
साध्यतावच्छेदकत्वे तन्निष्ठावच्छेदकताकत्वम्, धर्मद्वयादः तथात्वे</p>
<p>१.<br>
हेतुसमानाधिकरणाभावविशिष्टान्या या<br>
साध्यतावच्छेदकावच्छिन्नविषयता तद्वत्त्वमित्यर्थः। स्वपदेन<br>
हेतुसमानाधिकरणः घटाद्यभावो ग्राह्यः। स्वसेत्यादिभेदवत्त्वं नाम<br>
स्वाधिकरणवृत्तिभेदप्रतियोगितावच्छेदकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वम्।<br>
स्वं घटाभावः स्वप्रतियोगितावच्छेदकतासम्बन्धेन<br>
घटाभावाधिकरणं घटत्वं, तत्र यो भेदः अवच्छेदकतासम्बन्धनेन<br>
वह्नित्वावच्छिन्नविषयतावद्भेदः तत्प्रतियोगितावच्छेदकत्वं<br>
वह्नित्वावच्छिन्नविषयतायाम्मिति<br>
तादृशभेदप्रतियोगितावच्छेदकतासम्बन्धेन घटाभाववती<br>
वह्नित्वावच्छिन्नविषयता तेन सम्बन्धेन घटाभाववद्भिन्ना च<br>
घटत्वावच्छिन्नविषयतेति स्वसेत्यादिभेदवत्त्वसम्बन्धेन<br>
घटाभावविशिष्टा घटत्वावच्छिन्नविषयता, तदन्या</p>
<p>वह्नित्वावच्छिन्नविषयतेति समन्वयो बोध्यः।</p>
<p>तु<br>
धर्मद्वयादेर्विशेषणविशेष्यतावच्छेदकभावेन यादृशं विलक्षण<br>
अवच्छेदकत्वं तन्निरूपकत्वरूपमिति न क्षतिरिति। न</p>
<p>चैवमिति<br>
संयोगसमवायोभयसम्बन्धावच्छिन्नप्रतियोगिताकवह्न्याद्यभावमादाय<br>
तद्दोषतादवस्थ्यमिति वाच्यम्।<br>
साध्यतावच्छेदकसम्बन्धमात्रावच्छिन्नत्वस्य<br>
तदितरसम्बन्धानवच्छिन्नत्वपर्यवसितस्य विवक्षितत्वात् । [१५८] हेतुतावच्छेदकावच्छिन्नपरमिति।<br>
१ रकृतहेतुतावच्छेदकताव्यापकतावच्छेदकताकनिरूपकताकपरमि त्यर्थः।<br>
तादृशनिरूपकताकत्वमधिकरणतान्वयि। तेन विशिष्टसत्ताहेतुके<br>
सत्तात्वस्यापि हेतुतावच्छेदकताया तद्दोषतादवस्थ्यमिति शङ्का<br>
परास्ता।</p>
<p>वस्तुतस्तु एकधर्मस्य<br>
हेतुतावच्छेदकत्वे तन्निष्ठावच्छेदकताकत्वमेवाधिकरणतायां<br>
निवेश्यम्। यत्र</p>
<p>धर्मद्वयादेः तथात्वं<br>
तत्र पूर्वोक्तरीत्या विलक्षणावच्छेदकताकत्वमिति न किञ्चिदवहीनम्।<br>
अत्रैव [१५८] हेतुतावच्छेदकावच्छिन्नपरमित्यस्यापि<br>
तात्पर्यमिति ध्येयम्। [१५८] विशिष्टेति।<br>
२ वरूपसमवायोभयघटितसामानाधिकरण्यसम्बन्धेन<br>
गुणकर्मान्यत्वविशिष्टेत्यर्थः। ननु विशिष्टशुद्धयोर्भेन्दात्कथं<br>
हेत्वधिकरणत्व गुणादेरित्यत आह  [१५८] विशिष्टस्येति।<br>
द्रव्यत्वाभावस्य हेत्वधिकरणगुणादिनिष्ठत्वेऽपीति योजना।<br>
गुणादीत्यादिना कर्मादिसङ्ग्रहः। [१५८] नाव्याप्तिरिति।<br>
तन्निष्ठाधिकरणतानिरूपकतावच्छेदकं यत्</p>
<p>१. निरूपकतापदेनात्र<br>
आधेयता विवक्षिता। तथा च प्रकृतहेतुतावच्छेदकताव्यापिका या<br>
आधेयतावच्छेदकता तन्निरूपकाधेयतानिरूपकत्वमधिकरणतायां<br>
विवक्षितम्। तेन द्रव्यं विशिष्टसत्त्वातित्यत्र हेतुतावच्छेदकता<br>
विशिष्टसत्तात्वे, तत्र<br>
गुणनिष्ठाधिकरणतानिरूपिताधेयतावच्छेदकता नास्ति,ऽगुणो<br>
गुणकर्मान्यत्वविशिष्टसत्तावान्ऽ इति प्रतीतिविरहात् । अपि तु<br>
द्रव्यनिष्ठाभिकरणतानिरूपितधेयतावच्छेदकता अस्ति,ऽद्रव्यं<br>
गुणकर्मान्यत्वविशिष्टसत्तावत्ऽ इति प्रतीतेः। अतः<br>
हेतुतावच्छेदकताव्यापकावच्छेदकताकाधेयताकाधिकरणतावत्<br>
द्रव्यमेव, तद्वृत्त्यत्यन्ताभावाप्रतियोगित्वं द्रव्यत्वेऽस्तीति<br>
नाव्याप्तिरिति भावः।</p>
<p>२.<br>
स्वरूपसमवायोभयघटितसामानाधिकरण्यं नाम<br>
स्वरूपसम्बन्धावच्छिन्नस्वनिष्ठाधेयतानिरूपकाधिकरणनिरूपितसमवायसम्बन्धावच्छिन्नवृत्तित्वम्।</p>
<p>तस्यैव<br>
तदवच्छिन्ननिरूपिताधिकरणतावत्त्वेन गुणादेरतथात्वादिति भावः।<br>
यद्यपि हेत्वधिकरणतायां हेतुतावच्छेदकसम्बन्धावच्छिन्नत्वानिवेशे<br>
कालिकादिना धूमाद्यभिकरणे ह्रदादौ<br>
संयोगाद्यवच्छिन्नवह्न्याद्यभावसत्त्वातप्यव्याप्तिसम्भवः। तथापि<br>
जन्यमात्रस्य कालत्वानुपगमे नैष दोषः सम्भवतीति तत्र तन्निवेशस्य<br>
प्रकारान्तरेण फलमाह  [१५८] नाव्याप्तिरिति। आत्मभिन्नं<br>
ज्ञानवदन्यत्वादित्यादौ आत्मनः केनापि सम्बन्धेन<br>
हेत्वधिकरणताविरहेण लक्षणसमन्वयसम्भवात्नासम्भवो दर्शितः।<br>
संयोगसामान्याभावस्य वृक्षे सविवादत्वादाह  [१५८] कपीति। [१५८] प्रतियोगिवैयधिकरण्यस्येति। यद्यपि<br>
सामान्यतः प्रतियोगिनिवेशे तादृशविशेषणाक्रान्ताभावाप्रसिद्धिः।<br>
स्वप्रतियोगिनिवेशे स्वत्वस्य तत्तद्व्यक्तिविश्रान्ततया<br>
व्याप्तेरसर्वज्ञदुर्ज्ञेयतापत्तिः। तथापि<br>
१ आदात्म्यस्वप्रतियोग्यधिकरणवृत्तित्वोभयसम्बन्धेन<br>
अभावविशिष्टान्यत्वं निरूपकत्वस्वाश्रयाधिकरणवृत्तित्वोभयसम्बन्धेन<br>
प्रतियोगिताविशिष्टान्यत्वं वा स्थूलसूक्ष्मरीतिभ्यामनुगतमभावे<br>
निवेश्यमिति न दोषः। अत्र च स्वप्रतियोग्यधिकरणावृत्तित्वस्य<br>
प्रतियोगिवैयधिकरण्यशब्दार्थत्वे कपिसंयोगी सत्त्वादित्यादौ<br>
व्यभिचारिण्यतिप्रसङ्गः। अधिकरणभेदेनाभावभेदविरहेण<br>
साध्याभावस्य व्यापकताघटकत्वासम्भवात् ।<br>
स्वप्रतियोग्यनधिकरणवृत्तित्वस्य निवेशे च कपिसंयोगी<br>
एतत्त्वादित्यादौ अव्यापिततादवस्थ्यमिति हेत्वधिकरणे<br>
स्वप्रतियोग्यनधिकरणत्वं निवेशनीयमित्यादिकं मनसि निधायाह<br>
[१५८] अधिकमिति।</p>
<p>१. अभावपदेन<br>
संयोगाभावो ग्राह्यः तादात्म्यसम्बन्धेन<br>
स्वप्रतियोग्यधिकरणवृत्तित्वसम्बन्धेन च तद्विशिष्टः स एव, तदन्यो<br>
घटाद्यभावः। एवं प्रयितोगिता संयोगनिष्ठा, तन्निरूपकः<br>
संयोगाभावः तथा स्वं प्रतियोगिता तदाश्रयः संयोगः</p>
<p>तदधिकरणवृत्तिश्च<br>
संयोगाभाव इति उक्तोभयसम्बन्धेन प्रतियोगिताविशिष्टः<br>
संयोगाभावः तदन्यः घटाद्यभाव इति समन्वयो द्रष्टव्यः।</p>
<p>{अनुमानविभागः}</p>
<p>सङ्ग्रहे [१६४] स्वयमेवेत्यादि। अस्य वाक्यस्य<br>
परानधीनभूयोदर्शनजन्यमहानसादिनिरूपितस्वाश्रयाश्रयत्वरूपपरम्परासम्बन्धावच्छिन्नाधेयताश्रयः<br>
यत्र धूमस्तत्राग्निरिति<br>
व्याप्तिविषयकप्रत्यक्षोत्तरकालीनपर्वतसमीपकर्मकगमनाश्रयः<br>
पर्वतवृत्तिवह्निविषयकसन्देहवान्<br>
पर्वतधर्मिकधूमप्रकारकचाक्षुषाश्रयः यत्र<br>
धूमस्तत्राग्निरित्याकारकव्याप्तिविषयकस्मरणाश्रय इत्यखण्डबोधः।<br>
तत्र</p>
<p>धूमं पश्यन्<br>
स्मरतीत्यनेन धूमदर्शनजन्यत्वं व्याप्तिस्मरणे लभ्यत्<br>
उद्देश्यविधेयभावस्थले<br>
उद्देश्यतावच्छेदकविधेययोर्जन्यजनकभावसम्बन्धभानस्य धनवान्<br>
सुखीतयादौ दृष्टत्वात् । तथा च कथं व्याप्तिस्मरणहेतुत्वं<br>
धूमदर्शनस्येत्याशङ्कायां तदुपपादयति प्रकाशिकायाम् [१६५] एकसन्न्बधीति।</p>
<p>{स्वार्थानुमाननिरूपणम्}</p>
<p>भूयोदर्शनेन<br>
व्याप्तिं गृहीत्वेति सङ्ग्रहवाक्यात्भूयोदर्शनस्य व्याप्तिग्राहकता<br>
लभ्यत् तच्च नोपपद्यत् अन्वयव्यभिचारादित्याशङ्कते<br>
दीपिकायाञ्[१६४] नन्विति।</p>
<p>{व्याप्तिग्रहोपायनिरूपणम्}</p>
<p>ननु<br>
व्यभिचारज्ञानदशायामपि भूयोदर्शनेन व्याप्तिनिश्चयः स्वीक्रियते<br>
इतीष्टापत्तिः कुतो न सम्भवति इत्यत आह  [१६५] व्यभिचारज्ञानदशायामित्यादि। तथा चानुभवविरोध इति<br>
भावः। यदि चानुभवविरोधमप्यनादृत्य इष्टापत्तिः स्वीक्रियते<br>
तदाप्याह  [१६५] इदमुपलक्षणमिति।<br>
इदंव्यभिचारज्ञानदशायां<br>
व्याप्तिनिश्चयापत्तिरूपातिप्रसङ्गकथनम्<br>
उपलक्षणम्वक्ष्यमाणदूषणान्तरसूचकम्। [१६५] रसाभादिसाधारण्यादिति। इदमुपलक्षणम्<br>
सामान्यप्रत्यासत्त्यनुपगमपक्षे पर्वतीयवह्निधूमयोः<br>
सामानाधिकरण्यस्यासन्निकृष्टतया महानसादौ व्याप्तिप्रत्यक्षे<br>
भानासम्भवात्पर्वतादौ धूमादिदर्शनानन्तरं<br>
व्याप्तिस्मरणानुपपत्तिरित्यपि द्रष्टव्यम्। हेतुतावच्छेदकपर्यन्न्तस्य<br>
व्याप्तित्वे धूमत्वादिकमेवावच्छेदकमवच्छेद्यं च भवतीति<br>
अवच्छेद्यावच्छेदकयोरैक्यप्रसङ्गः। न चेष्टापत्तिः।<br>
अवच्छेद्यप्रकारकज्ञानेऽवच्छेदकप्रकारकज्ञानस्य कारणतया<br>
आत्माश्रयप्रसङ्गात् । आत्माश्रयश्च प्रकृते<br>
स्वज्ञानहेतुत्वापादनजन्यस्वज्ञानभेदारोपात्मकः। यदि स्वज्ञानं<br>
स्वज्ञानहेतुः स्यात्तर्हि स्वज्ञानव्यतिरिक्तं स्यादिति तर्क इति<br>
यावत् । यद्वा यदि स्वं स्वहेतुः स्यात्तर्हि स्वभिन्नं स्यादित्यादि<br>
तर्करूपः। स्वज्ञानादिहेतुत्वस्य स्वज्ञानादिव्यतिरिक्तत्वव्याप्यतया<br>
आपाद्यापादकयोर्व्याप्तिसत्त्वाताह  [१६५] धूमत्वादेरिति। [१६५] न<br>
क्षतिरिति। तथा च तादृशधूमत्वत्वावच्छिन्नप्रकारताशालिज्ञानं<br>
कार्यम्; धूमत्वादिनिष्ठानवच्छिन्नप्रकारताकज्ञानं कारणमिति<br>
कार्यकारणयोः भेदात्नात्माश्रय इत्यर्थः। इष्टापत्तिदोषेण<br>
तर्कानुत्थानादिति भावः।</p>
<p>ननु<br>
व्यभिचारज्ञानाभावः सहचारग्रहश्च व्याप्तिग्रहहेतुरित्युक्तं तत्र<br>
तादृशविशिष्टव्याप्तिग्रहे किमंशे<br>
व्यभिचारग्रहाभावस्योपयोगःसामानाधिकरण्यग्रहस्य च<br>
कुत्रोपयोग इत्याशङ्कायां तदुपपादयति [१६५] इत्थं चेत्यादिना। [१६५]<br>
विशेषणज्ञानविधयेति। हेतुः<br>
साध्यसमानाधिकरण इति ज्ञानं विना हेतुतावच्छेदके<br>
साध्यसमानाधिकरणवृत्तित्वस्य दुर्ग्रहत्वादिति भावः।<br>
साध्यसामानाधिकरण्यस्य व्याप्तित्वेऽपि न दोष इत्याह  [१६५] वस्तुतस्त्विति। [१६६] तद्धर्मधर्मितावच्छेदककेति।<br>
तद्धर्मावच्छिन्नविशेष्यताकेत्यर्थः। [१६६] अत एवेति।<br>
सामानाधिकरण्यान्तस्यैव व्याप्तित्वव्यवस्थापनादेवेत्यर्थः। [१६६] धूमत्वत्वेति। धूमत्वत्वस्य<br>
धूमेतरासमवेतत्वसहितनिखिलधूमवृत्तित्वरूपत्वादिति भावः।</p>
<p>[१६६] दिगिति। अयमाशयः<br>
हेतुतावच्छेदकावच्छिन्नप्रकारतानिरूपितव्यापकत्वप्रकारतानिरूपित<br>
साध्यतावच्छेदकावच्छिन्नप्रकारतानिरूपितसामानाधिकरण्यप्रकारतानि रूपितहेतुतावच्छेदकधर्मसम्बन्धावच्छिन्नप्रकारतानिरूपितपक्षतावच्छेरकावच्छिन्नविशेष्यताकनिश्चयत्वेन<br>
हेतुत्वोपगमात्न विशिष्टपरामर्शस्य अनुमितिहेतुत्वानुपपत्तिः।<br>
एवं पूर्वमते वह्निमान् जलातित्यादौ<br>
साध्यसमानाधिकरणावृत्तिहेतुतावच्छेदकं विरोधः। एतन्मते च<br>
साध्याधिकरणावृत्तिहेतुः तथा। एवं पूर्वमते हेतुतावच्छेदकस्य<br>
पक्षविशेषणतावच्छेदकतया स्वरूपतोऽपि निवेशस्य<br>
स्वरूपासिद्धेर्हेत्वाभासतोपपत्तये आवश्यकतया<br>
व्याप्तिग्रहनिष्ठहेतुतावच्छेदकगर्भे त्रेधा<br>
हेतुतावच्छेदकप्रवेशनमावश्यकमिति गौरवमेतन्मते तु द्विधेति</p>
<p>लाघवम्। एवं<br>
हेतुप्रकारतानिरूपितव्यापकत्वप्रकारतानिरूपितसाध्यप्रकारतानिरूपि तसमानाधिकरणप्रकारतानिरूपितवृत्तित्वप्रकारतानिरूपितहेतुतावच्छेदकप्रकारतानिरूपितहेतुतावच्छेदकावच्छिन्नप्रकारतानिरूपितपक्षतावच्छेदकावच्छिन्नविशेष्यताकनिश्चयत्वेन<br>
पूर्वमते हेतुत्वं वाच्यमिति गौरवम्। एतन्मते तु न तथेति<br>
लाघवमिति। अत्र च व्यभिचार संशयस्य व्याप्तिप्रत्यक्षं प्रत्येव<br>
विरोधिता न तु व्याप्त्यनुमित्यादौ तत्र तस्यानुकूलत्वात् । तथा च<br>
व्याप्तिप्रत्यक्षत्वमेव व्यभिचारसंशयप्रतिबध्यतावच्छेदकम्, न<br>
त्वनुमित्यादिसाधारणव्याप्तिज्ञानत्वम्। तथा सति<br>
व्यभिचारसंशयदशायां</p>
<p>व्याप्त्यनुमित्यनुपपत्तेः। एवं चैकधर्मावच्छिन्नं प्रति<br>
संशयनिश्चयसाधारणव्यभिचारज्ञानत्वेन नैकं प्रतिबन्धकत्वं<br>
सम्भवति। एवं तदवच्छिन्नाभावस्नय हेतुत्वमपि। किं च<br>
व्यभिचारसंशयप्रतिबन्धकतायां तर्क उत्तेजकः।<br>
निश्चयप्रतिबन्धकतायां तु स न तथेति<br>
तर्काभावविशिष्टव्यभिचारसंशयत्वेन व्याप्तिप्रत्यक्षप्रतिबन्धकत्वं<br>
तदविशेषितव्यभिचारनिश्चयत्वेन च व्याप्तिग्रहप्रतिबन्धकत्वमिति न<br>
प्रतिबन्धकतैक्यसम्भव इति एकस्याभावस्य हेतुत्वं न<br>
सम्भवतीत्यभिसन्धाय [१६६] हृदयमित्युक्तम्। [१६६] धूमाग्न्योरित्यादिवाक्ये दीपिकास्थे व्याप्तिग्रहे इति<br>
सप्तम्यन्तस्य अन्वयानुपपत्तिमाशङ्क्य शेषं पूरयति  [१६६] व्याप्तिग्रहे उत्पत्स्यमान इति। तथा चऽयस्य च भावेन<br>
भावलक्षणम्ऽ इति सूत्रेण प्राप्ता सप्तमी व्याप्तिग्रहपदोत्तरं<br>
उत्पत्तिं बोधयति। तस्याश्च व्यभिचारशङ्कानिवर्तक इत्यत्र<br>
निवृत्तौ स्वप्राक्कालीनत्वसम्बन्धेन अन्वयः। अज्ञातस्य विधेयत्वात्<br>
ज्ञातस्य चोद्देश्यत्वात्सामान्यतो व्यभिचारशङ्कानिवर्तकस्य<br>
कस्यचितवगतत्वेन दर्शितदीपिकावाक्ये योजनया अन्वयमाह<br>
[१६६] व्यभिचारशङ्कानिर्वतक इत्यादि। तर्काकारः<br>
कथमित्याशङ्कायामाह  [१६६]<br>
स चेति [१६६] असन्निकर्षेणेत्यादि।<br>
प्रत्यक्षविषयतायाः सन्निकर्षव्याप्यत्वादिति भावः।</p>
<p>{परार्थानुमाननिरूपणम्}</p>
<p>[१७०] परार्थानुमानप्रयोजक इत्यादि। अयं<br>
भावः  परार्थमनुमानं यस्मादिति व्युत्पत्त्या<br>
बहुव्रीहावुत्तरपरस्यान्यपदार्थलाक्षणिकतया परार्थानुमानशब्देन<br>
परार्थानुमानप्रयोजकत्वावच्छिन्नं बोध्यत इति<br>
तस्यौपचारिकत्वमिति।</p>
<p>यत्तु<br>
परार्थानुमानशब्दे कर्मधारयमाश्रित्य प्रयोजकतारूपलक्षणया<br>
पञ्चावयववाक्यत्वावच्छिन्नमेव तेन बोध्यत्<br>
परार्थानुमानप्रयोजक इत्युक्तिस्तु शक्यसम्बन्धप्रदर्शनार्थेति<br>
तत्तुच्छम्परार्थानमानशब्दस्य वाक्यरूपतया नैयायिकैः<br>
वाक्यलक्षणाया अनभ्युपगमात् । वाक्यशक्याप्रसिद्ध्या<br>
शक्यसम्बन्धरूपलक्षणाया असम्भवात् । अन्यथा गभीरायां नद्यां घोष<br>
इत्यादौ नद्यादिपदस्य ग्रन्थकृतां<br>
गभीरनदीतीरादिलक्षकत्वकथनविरोधापातात् । अयमत्र सङ्ग्रहः</p>
<p>&lsquo;बहुव्रीहिः पदार्थानुमानशब्देऽत्र<br>
कीर्त्यत्</p>
<p>केचित्तु ब्रुवते<br>
कर्मधारयं तत्र तन्न सत् ॥</p>
<p>तथात्वे तस्य<br>
वाक्यत्वात्लक्षणा नोपपद्यत्</p>
<p>वाक्यशक्यस्याप्रसिद्धेः<br>
वाक्ययोगो हि लक्षणा॥</p>
<p>अस्मन्मते बहुव्रीहौ<br>
लक्षकं पदमुत्तरम्।</p>
<p>तत्प्रयोजकतारूपशक्ययोगेन युज्यते&rsquo;॥<br>
इति।</p>
<p>अत्र चानुमानशब्दः<br>
परार्थानुमानप्रयोजकपरः। परार्थम्पदं तात्पर्यग्राहकमिति<br>
केषाञ्चिन्मतम्। अनुमानशब्दः अनुमानप्रयोजनकपरः।<br>
तदेकदेशेऽनुमाने परार्थपदार्थस्यान्वय इति परेषां मतमिति<br>
विवेकः।</p>
<p>{न्यायावयवनिरूपणम्}</p>
<p>[१७२] न्यायलक्षणं बोध्यमिति। तथा च<br>
न्यायलक्षणापरिज्ञाने न्यायावयवत्वघटितवक्ष्यमाणलक्षणं दुर्ज्ञेयमिति<br>
शङ्का निरस्ता। ननु [१७२] अनेन<br>
प्रतिपादिताल्लिङ्गादित्यादिसङ्ग्रहवाक्ये<br>
प्रतिज्ञाद्यवयवपञ्चकसमुदायप्रयोज्यज्ञानविषयीभूतलिङ्गजन्यानुमित्याश्रयः<br>
परोऽपीत्यर्थो लभ्यत् स च न घटत्<br>
ज्ञानमानलिङ्गस्यानुमितिहेतुताया असम्भवात् । अन्यथा<br>
अतीतादिलिङ्गज्ञानदशायामनुमित्यनुपपत्तेरित्याशङ्क्य<br>
लिङ्गपदमत्र लिङ्गपरामर्शपरम्,<br>
अतस्तादृशसमुदाण्प्रयोज्यलिङ्गपरामर्शजन्यानुमितिमान्<br>
परोऽपीत्यर्थो लभ्यत इति तानुपपतिरिति समाधिमभिप्रयन्नाह<br>
[१७२] अनेनेत्यादि। [१७२] साध्यवत्तया पक्षवचनमिति<br>
दीपिकावाक्ये साध्यपदं साध्यतावच्छेदकावच्छिन्नपरम्। तृतीयार्थः<br>
प्रकारत्वम्। पक्षपदं<br>
पक्षतावच्छेदकावच्छिन्नपरमित्यभिप्रायेणार्थमाह  [१७२]</p>
<p>साध्यतावच्छेदकावच्छिन्नेत्यादिना।<br>
पक्षतावच्छेदकनिवेशप्रयोजनमहा  [१७२] उदाहरणेत्यादिना।<br>
इदं चोदाहरणस्थसाध्यपदस्य केवलसाध्यपरतामङ्गीकृत्य् तेन<br>
कल्पान्तरस्य वक्ष्यमाणत्वेन तस्यैव च यौक्तिकत्वात्तदभिप्रायेण<br>
तेन निगमनस्य व्युदासाय शुद्धसाध्यतावच्छेदकनिवेशस्यावश्यकतया<br>
उदाहरणस्थसाध्यवाचिपदस्य</p>
<p>हेतुव्यापकताविशिष्टसाध्यपरत्वे<br>
तत्रादाहरणस्थसाध्यवाचिपदस्य हेतुव्यापकताविशिष्टसाध्यपरत्वे<br>
तत्रातिप्रसङ्गविरहात्पक्षतावच्छेदकप्रेवशवैयर्थ्यम्मिति<br>
निरस्तम्। विशेष्यताप्रकारतयोर्निरूप्यनिरूपकभापस्य<br>
साध्यतावच्छेदकस्य च निवेशफलमाह  [१६३] उपनयाच्चेति।<br>
वह्निव्याप्यधूमवान् पर्वत<br>
इत्याद्युपनयजन्यबोधीयसाध्यतावच्छेदकावच्छिन्नप्रकारतायाः<br>
पक्षतावच्छेदकावच्छिन्नविशेष्यतानिरूपितत्वविरहात्<br>
द्रव्यादिसाध्यके धूमादिहेतुके स्थले<br>
द्रव्यव्याप्यधूमवानित्याद्युपनजन्यबोधीयपक्षविशेष्यतानिरूपितप्रकारतायाः<br>
साध्यतावच्छेदकावच्छिन्नत्वविरहाच्चनोपनयेऽतिप्रसङ्ग इति<br>
भावः। कालिकसंयोगाभ्यां वह्न्यादेरेव हेतुसाध्यभावस्थले<br>
उपनयवारणाय साध्यतावच्छेदकसम्बन्धनिवेशः। ननु<br>
तादृशबोधजनकत्वमेव लक्षणमास्ताम्, किं</p>
<p>वाक्यत्वनिवेशनेनेत्याशङ्क्य तस्य<br>
न्यायबहिर्भून्तवाक्यवारकत्वेन सार्थक्यमाह  [१७२] वाक्यपदस्येति। निगमनघटके साध्यवानयमिति<br>
भागेऽतिप्रसङ्ग व्युदासायावयवत्वस्य प्रवेशः। [१७३] अग्रेऽपि  हेत्वादिलक्षणेऽपि। दीपिकायाम् [१७२] पञ्चम्यन्तमित्यादि। पञ्चमी अन्तः यस्मिनिति व्युत्पत्त्या<br>
पञ्चम्यन्तत्वं १ वघटकपदपूर्वत्वाभाववत्पञ्चमीघटितत्वं<br>
पञ्चमीविशिष्टत्वपर्यवसितम्। वैशिष्ट्यं<br>
२ वघटितत्वस्वनिष्ठभेदप्रतियोगितावच्छेदकत्वोभयसम्बन्धेन्<br>
अवच्छेदकता ३ वघटकपदपूर्वत्वसम्बन्धेन्  तन्निवेशफलस्य तस्मात्<br>
वह्निमानिति निगमनवारणस्य स्फुटत्वात्<br>
लिङ्गप्रतिपादकत्वनिवेशफलमाह  प्रकाशिकायाम् [१७३] अयं न दण्डादित्यादिना। [१७३] दण्डसंयोगाजन्येत्यादि।<br>
घटादौ दण्डरूपादौ च व्यभिचारवारणाय<br>
विशेषणविशेष्ययोरुपादानम्।<br>
पञ्चमीघटितत्वनिवेशेनैवोपनयवारणात्<br>
तदन्तत्वपर्यन्तनिवेशस्य निगमनवारणमेव फलम्। पर्वतो<br>
वह्निमानित्यादिप्रतिज्ञायाः पञ्चम्यन्तत्वविरहात्तदुपेक्षणम्। अयं<br>
दण्डादित्यादेः सम्प्रदायविरोधात्न दण्डादित्युक्तम्।<br>
पुंस्त्वादिरूपलिङ्ग परतायाः लिङ्गपदे भ्रमवारणायाह  [१७३] हेत्विति। यद्यपि दण्डसंयोगाजन्यद्रव्यत्वात<br>
दण्डाजन्यत्ववत्सधर्मा न दण्डात्दण्डसंयोगाजन्यद्रव्यत्वादित्यादौ<br>
एवमप्यतिव्याप्तिः, तथापि<br>
पक्षतावच्छेदकावच्छिन्नविशेषणतापन्नसाध्यान्वितलिङ्गप्रतिपादकत्वस्य<br>
पक्षतावच्छेदकावच्छिन्नविषयतानिरूपितसाध्यविषयतानिरूपितहेतुवि षयताशालिबोधजनकत्वरूपस्य<br>
विवक्षणात्न दोषः।</p>
<p>१. स्वंुयस्मिन् समुदाये पञ्चमी अन्तः भवति स समुदायः, स्वघटकं<br>
यत्पदं तत्पूर्वत्वाभाववती या पञ्चमी तद्घटितत्वं समुदाय्</p>
<p>२. स्वशब्दद्वयमपि<br>
पञ्चमीपरम्।</p>
<p>३. स्वपदं<br>
पञ्चम्यन्तसमुदायपरम्।</p>
<p>नन्वेवमपि<br>
थाल्प्रत्ययार्थविकल्पमुखेन तन्निरासपूर्वकमन्यत्र<br>
थाल्प्रत्ययघटितयोरुपनयनिगमनयोर्दूंषितत्वेन प्रकृते तस्मात्न<br>
दण्डादित्याकारकस्यैव निगमनस्य वाच्यत्वेन तत्रातिप्रसङ्गः।<br>
पञ्चम्यन्तत्वस्य तत्राक्षतत्वादिति चेत्</p>
<p>न्<br>
लिङ्गप्रतिपादकत्वशरीरे शुऽत्वस्य लिङ्गविशेषणतया निवेशात्<br>
प्रकृतलिङ्गतावच्छेदकातिरिक्तानवच्छिन्नलिङ्गविषयताकबोधजनकत्वरूपस्य<br>
शुद्धलिङ्गप्रतिपादकत्वस्यातिव्याप्त्यभावात्निगमनजन्यबोधे<br>
लिङ्गे व्याप्त्यंशस्याधिकस्य भानादिति। उपनयादावपि<br>
व्याप्तिप्रतिपादकत्वसत्त्वाताह  [१७३] प्रकृतहेतुमतीत्यादि।<br>
वादिवाक्ये स्वारसिकलक्षणाया एवातिप्रसञ्जकत्वादाह  [१७३] निरूढेति। अनादितात्पर्यविषयीभूतार्थनिष्ठेत्यर्थः। सम्भवति<br>
सार्थकत्वे नैरर्थक्यमन्याय्यमिति आशयवानाह  [१७३] अथवेति। ननूदाहरणात्व्याप्तिबोधाभावे तस्य<br>
व्याप्तिपरत्वं न निर्वहतीत्यत आह  [१७३] तथाचेति। तथा<br>
चोदाहरणस्य व्याप्तिविषयकमानसबोधमौत्तरकालिकमादाय<br>
व्याप्तिप्रतीतीच्छया उच्चरितत्वरूपं व्याप्तिप्रतिपत्तिपरत्वम्<br>
व्याप्तिप्रतिपादकेत्यनेन विवक्षितमुपपादनीयमिति भावः। [१७३] दिगिति। अयं भावः  अयं न दण्डात्<br>
दण्डसंयोगाजन्यद्रव्यत्वातित्यादौ यो हेतुमान् स न<br>
दण्डादित्युदाहरणवाक्ये धर्मिणोऽविवक्षायां नञो बोधकत्वमेव न</p>
<p>स्यात् । एवं निर्धूमो<br>
निर्वह्नित्वादित्यादौ यो न वह्निमान् स न<br>
धूमवानित्याद्यन्वय्युदाहरणस्य यत्तदर्थाविवक्षायामनुपपत्तिरिति।<br>
[१७३]</p>
<p>व्याप्तिविशिष्टलिङ्गप्रतिपादकमिति<br>
दीपिकोक्तोपनयलक्षणस्य निगमनेऽतिव्याप्तिमाशङ्क्याह  [१७३] पक्षतावच्छेदकविशिष्टविशेष्यकेति।<br>
निरूप्यनिरूपकभावनिवेशात्न दोष इति भावः। [१७३] प्रयुज्यत इतिशेषपूरणेनेति। इदं च पक्षधर्मताज्ञानाय<br>
पक्षधर्मताज्ञानार्थमिति समासपक्षे चतुर्थ्याः कारकविभक्तितया<br>
क्रियापदसापेक्षत्वादुक्तम्। पक्षधर्मताज्ञानमर्थो यस्मादिति<br>
व्युत्पत्तिस्वीकारे तु शेषपूरणस्य नावश्यकता। वचनमित्यध्याहारेण<br>
नपुंसकत्वमिति ध्येयम्। [१७२]<br>
हेतुसाध्यवत्तया पक्षवनचमिति<br>
निगमनलक्षणे हेतोस्साध्यमिति पञ्चमीसमासः। पञ्चमीति<br>
योगविभागेनोपपादनीयः। यद्वा हेतोः साध्यमिति षष्ठी शैषिकी<br>
ज्ञानज्ञाप्यत्वं बोधयति। इदानींऽसुप्सपेऽति समासो बोध्य<br>
इत्यभिप्रायेणार्थमाह  [१७३]<br>
हेतुज्ञानेति। [१७३] साध्यवद्विषयकेति।<br>
तादृशसाध्यप्रकारकपक्षतावच्छेदकावच्छिन्नविशेष्यताकेत्यर्थः। ननु<br>
पक्षसाध्यसम्बन्धादीनां प्रतिज्ञादित एव लाभात्निगमनं<br>
विफलमित्याशङ्क्य<br>
निगमनस्थहेतुवाचिपदस्याबाधितत्वादिविशिष्टहेतुलाक्षणिकत्वमुपगम्य<br>
तत्प्रतीतेः शाब्दत्वं लक्षणाया जघन्यत्वादयुक्तमिति मनसि निधाय<br>
मानसी अबाधितत्वादिप्रतिपत्तिरेव निगमनप्रयोजनमित्याह<br>
दीपिकायाम् [१७२] अबाधितत्वादिकमिति।<br>
आदिपदेनासत्प्रतिपक्षितत्वपरिग्रहः। अबाधितत्वादिकम्<br>
अबाधितत्वादिप्रतिपत्तिः। तेन यथाश्रुते विषयस्य<br>
जन्यत्वघटितप्रयोजनत्वासम्भवादसङ्गतिरिति निरस्तम्।<br>
उत्तरकालमित्यत्यन्तसंयोगे द्वितीया। तेन<br>
निगमनजन्यशाब्दबोधोत्तरं हेतावबाधितत्वादिप्रतीतिर्नियमेन<br>
जायत इति लभ्यत् उक्तरीत्या तत्प्रतिपत्तेः<br>
शाब्दत्वासम्भवादाहप्रकाशिकायाम् [१७६] मानसो द्रष्टव्नय इति।</p>
<p>{विशिष्टपरामर्शस्यानुमितिहेतुत्वस्थापनम्}</p>
<p>कॢप्तस्येति।<br>
एतेन नियतपूर्ववृत्तित्वमुभयसम्मतमिति सूचितम्। दीपिकायाम्<br>
[१७६] किमर्थमङ्गीकर्तव्य इति। तद्धेतोरेवेति न्यायादिति<br>
भावः। [१७७] अत्र त्वदभिमतेत्यादि। एतेन<br>
मीमांसकस्यापि ज्ञानद्वये पूर्ववृत्तित्वं कल्पनीयमिति सूचितम्।<br>
[१७७] शाब्देतीति। तद्बोधकपदमन्तरेण तद्भानासम्भवादिति<br>
भावः। एतेन प्रत्यक्षस्थले सन्निकर्षवशात्कस्यचित्<br>
हेतुतावच्छेदकस्य भानं दुर्वारमिति न तत्र व्यभिचारसम्भव इति<br>
सूचितम्। दीपिकायाम् [१७७] परामर्शस्यावश्यकतयेति।<br>
त्वदभिमतज्ञानद्वयं विनैव<br>
विशिष्टपरामर्शस्यानुमितिपूर्वमुपेयतयेत्यर्थः। ननं क्वचित्<br>
विशिष्टपरामर्शादनुमितिरस्तु किं सर्वत्र<br>
विशिष्टपरामर्शकल्पनयेत्यत आह  [१७७] लाघवेनेति। कस्य<br>
लाघवमित्याशङ्गायामाह  प्रकाशिकायाम् [१७७] कल्पनालाघवेनेत्यर्थ इति। [१७७] ज्ञानद्वयेव्याप्तिज्ञानत्वपक्षधर्मताज्ञानत्वावच्छिन्नद्वय् [१७७] विशिष्टपरामर्शेव्याप्तिविशिष्टवैशिष्ट्यावगाहिपरामर्शत्वावच्छिन्न्<br>
तथा चैकधर्मावच्छिन्नेऽनन्यथासिद्धत्वादिकल्पनमपेक्ष्य<br>
पूर्वोक्तधर्मावच्छिन्नद्वये तत्कल्पनस्य गुरुत्वादिति भावः। ननु<br>
व्याप्तिग्रहपक्षधर्मताग्रहयोः प्रातिस्विकरूपाभ्यां हेतुत्वं<br>
नोपेयत् येनोक्तदोषस्स्यात् । अपि तु<br>
व्याप्तिग्रहविशिष्टपक्षधर्मताज्ञानत्वेन तथात्वमुपेयत् एवं<br>
चास्मन्मतेऽपि एकधर्मावच्छिन्न एव तत्कल्पनमिति लाघवं<br>
दुरपह्नवम्। विनिगमनाविरहस्तुल्य एव्<br>
उपदर्शितशाब्दपरामर्शस्थनपले व्यभिचारस्तु कार्यतावच्छेदकगर्भे<br>
विशिष्टपरामर्शाव्यवहितोत्तरत्वं निवेश्यैव परिहर्तव्यः। अन्यथा<br>
साध्यव्याप्यहेतुतावच्छेदकावच्छिन्नवानिति विशिष्टपरामर्शंस्य तत्र<br>
व्यभिचारप्रसङ्गातित्यत्राह  [१७७] वस्तुतस्त्विति।</p>
<p>[१७७] अवधेयमिति। अयं भावः<br>
मीमांसकमतेऽनुमितिकारणतावच्छेदककोटौ सामानाधिकरण्यस्य<br>
द्विधा ज्ञानत्वस्य च प्रवेशः आवश्यकः। अस्मन्मते तु न तथा। एवं<br>
व्याप्तिग्रहविशिष्टपक्षधर्मताज्ञानत्वेन<br>
पक्षधर्मताज्ञानविशिष्टव्याप्तिग्रहत्वेन वा कारणतेति<br>
विनिगमनाविरहात्कारणताद्वयं तन्मते वक्तव्यम्। अस्मन्मते तु<br>
विनिगमनाविरहसम्भवेऽपि समनियतकारणतानामभेदोपगमात्न<br>
कारणताद्वयावकाशः। एवं<br>
व्याप्त्यवच्छिन्नप्रतियोगिताकत्वविशिष्टसमवायादिसम्बन्धावच्छिन्नतादृशधूमादिप्रकारताशालिज्ञात्वेन<br>
हेतुत्वे व्याप्त्यंशे निश्चयत्वमपि न निवेशनीयम्; अस्मन्मते<br>
विशेषणतावच्छेदकांशे संशयात्मकज्ञानस्य<br>
विशिष्टवैशिष्ट्यावगाहित्वायोगादिति लाघवमिति। [१७७] विनिगमनाविरहेणेति। लिङ्गविशेषितपरामर्शत्वेनैव<br>
कारणत्वं वक्तव्यमित्यत्र नियामकाभावेनेत्यर्थः। उद्देश्यतासम्बन्धेन<br>
अनुमितिं प्रति हेतुतावच्छेदकसम्बन्धेन संयोगादिना<br>
धूमादिहेतोः कारणत्वं दुर्घटमित्याशयेनाह  [१७७] तत्राप्यनुमितेरिति।</p>
<p>{अन्वयव्यतिरेकिनिरूपणम्}</p>
<p>अन्वयेन<br>
व्यतिरेकेण च व्याप्तिमदिति सङ्ग्रहेऽन्वयशब्दः<br>
हेतुसाध्यसामानाधिकरण्यरूपान्वयसहचारपरः। ग्रहग्राह्यत्वं<br>
तृतीयार्थः। अत एव केवलव्यतिरेकिनिरासः। व्यतिरेकेणेत्यत्रापि<br>
व्यतिरेको व्यतिरेकसहचारः। साध्याभावहेत्वभावयोः<br>
सामानाधिकरण्यरूपः। तृतीयार्थः पूर्ववत्प्रकाशिकायाम्<br>
अन्वयसहचारेत्यादि। केवलव्यतिरेकिवारणाय सत्यन्तम्।<br>
केवलान्वयिव्युदासाय विशेष्यम्। अन्वयव्याप्तिमत्त्वमात्रनिवेशे<br>
ऽपृथिवी इतरेभ्यो भिद्यते गनधवत्त्वात्ऽ<br>
इत्यादिव्यतिरेकिवारणासम्भवः। उक्तपरिष्कारे<br>
त्वन्वयव्याप्तिग्राहकदृष्टान्तविरहात्न हेतुसाध्ययोः सहचारग्रह<br>
इति न दोषः। विशेष्यदले तु विशिष्टयैव व्याप्तिरुपादेया। न<br>
तु तादृशग्रहग्राह्यत्वेनापीति बोध्यम्। सङ्ग्रहे [१८०] वह्नौ साध्य इति। वह्निनिष्ठसाध्यतानिरूपकं<br>
धूमवत्त्वमित्यर्थः। दृष्टान्तवाक्ये महानसादिपदं सप्तम्यन्तम्।<br>
यत्रेत्यनुरोधात् ।</p>
<p>{केवलान्वयिनिरूपणम्}</p>
<p>ननु<br>
केवलान्वयित्वमेव हेतोर्लक्षणं कुतो नोक्तमित्यत आह  [१८२] केवलान्वयिसाध्यकेति। घटोऽभिधेयः पृथिवीत्वात्<br>
इत्यादिहेतोरित्यर्थः। [१८२]<br>
तदेव केवलान्वयित्वमेव् ननु<br>
गगनाभाववान्मेयत्वातित्यादावव्याप्तिः। साध्यस्य<br>
गगनाद्यात्मकाभावप्रतियोगित्वात् । एवं संयोगाभाववान्<br>
प्रमेयत्वातित्यादावपि साध्यस्य<br>
संयोगाद्यात्मकाभावप्रतियोगित्वादित्यत्राह  [१८२] निरवच्छिन्नेति। सपतमीनिर्देश्यं यत्विलक्षणमवच्छेद्यत्वं<br>
तद्रहितेत्यर्थः। तेनाधेयतायाः किञ्चिद्धर्मावच्छेद्यत्वनियमेऽपि न<br>
क्षतिः। तथा च गगनादेः वृत्तिमत्त्वाभावात्संयोगादिनिष्ठवृत्तेः<br>
निरवच्छिन्नत्वविरहाच्च नोक्तदोषद्वयावकाश दैति भावः। केचित्तु<br>
स्वविरोधिवृत्तिमदत्यनताभावाप्रतियोगित्वं केवलान्वयित्वम्।<br>
यद्यप्यत्र स्वपदेनानुयोग्युपादाने तत्तद्व्यक्तिविश्रामापत्तिः<br>
तावदन्यतमत्वं च दुर्ग्रहम्। प्रतियोग्युपादाने<br>
वीप्साविरहेऽतिप्रसङ्गः वीप्साकरणे दुर्ज्ञेयता; तथापि<br>
वृत्तिमदत्यन्ताभावविशिष्टान्यत्वं तत् । १ ऐशिष्ट्यं<br>
स्वप्रतियोगित्वस्वनिष्ठभेदप्रतियोगितावच्छेदकत्वोभायसम्बन्धेन्<br>
अवच्छेदकता स्वाधिकरणवृत्तित्वसम्बन्धावच्छिन्ना। अतो न दोष<br>
इत्याहुः। तच्चिन्त्यम्<br>
संयोगादावुक्तकेवलान्वयित्वमतिव्याप्तमिति<br>
स्वानधिकरणवृत्तित्वप्रवेशनस्यावश्यकत्वेन स्वातन्त्र्येण<br>
वृत्तिमत्त्वविशेषणनिवेशवैयर्थ्यापत्तेः।<br>
स्वाधिकरणनिरूपितनिरवच्छिन्नाधेयताशून्यत्वप्रवेशे च<br>
संयोगाभावस्य केवलान्वयिताभङ्गापत्तेः। संयोगादिरूपाभावस्य<br>
तथात्वात् । वृत्तावपि निरवच्छिन्नत्वनिवेशने च<br>
प्रक्षालनाद्धिन्यायापत्तेः।</p>
<p>{केवलव्यतिरेकिनिरूपणम्}</p>
<p>[१८३] व्यतिरेकमात्रव्याप्तिकमिति सङ्ग्रहपङ्क्तौ<br>
अन्वयव्याप्तिशून्यत्वे सति व्यतिरेकव्याप्तिमत्त्वमर्थो लभ्यत् अत्र<br>
चान्वयव्यतिरेकिवारणाय विशेषणम्, व्यभिचारिवारणाय<br>
विशेष्यमिति बोध्यम्। तच्च न घटते<br>
हेतुव्यापकसाध्यसामानाधिकरण्यरूपायाः<br>
साध्याभाववदवृत्तित्वरूपाया वा व्याप्तेः पृथिवी इतरेभ्यो भिद्यते<br>
गन्धवत्वातित्यादौ हेतौ सत्त्वात्<br>
अन्वयव्यापितप्रकारकनिश्चयाविशेष्यत्वे सति<br>
व्यतिरेकव्याप्तिप्रकारकनिश्चयविशेष्यत्वं लक्षणं<br>
वाच्यमित्यभिप्रायेण व्याचष्टे [१८४]<br>
निश्चितेति।<br>
अत्राप्यन्वयव्यतिरेकिव्यभिचारिणोः वारणाय विशेषणविशेष्य्<br>
व्यतिरेकव्याप्तिमत्त्वमेवालं न लक्षणासङ्गतिरिति।<br>
पृथिवीसामान्यस्य पक्षत्वेन<br>
तदतिरिक्तदृष्टान्तदौर्लभ्येनान्वयव्याप्तिनिश्चयासम्भवादिति भावः।<br>
इतरप्रतियोगिकभेदस्य जलत्वाद्यवच्छिन्नभेदाद्यात्मकस्य प्रसिद्ध्या<br>
विकल्पासङ्गतेराह  [१८४] पृथिवीतरत्वावच्छिन्नेति। ननु<br>
पृथिवीतरत्वावच्छिन्नप्रतियोगिताकभेदरूपस्य साध्यस्य प्रसिद्धिपक्षे<br>
आद्ये [१८३] यत्रेत्यादिना दीपिकोक्तं दूषणमसङ्गतम्।</p>
<p>१. स्वं वृत्तिमान्<br>
अत्यन्ताभावः घटाभावः तद्विशिष्टः घटः तदन्यत्वमभिधेयत्वादेः।<br>
घटस्य उक्तोभयसम्बन्धेन घटाभावविशिष्टत्वं चेत्थम्स्वं घटाभावः<br>
घटाभावः तत्प्रतियोगित्वं घटस्य, एवं स्वं घटाभावः तन्निष्ठो यो<br>
भेदः स्वाधिकरणवृत्तित्वसम्बन्धेन घटवद्भेदः, घटाभावस्य<br>
घटाधिकरणवृत्तित्वाभावात्तादृशभेदप्रतियोगितावच्छेदकत्वं च<br>
घटस्येति।</p>
<p>अन्वयित्वस्यान्वयव्याप्तिमत्त्वरूपस्य तत्र सत्त्वेन<br>
तदापादनासम्भवातापत्तावापाद्य व्यतिरेकनिर्णयस्य हेतुतया<br>
तदसम्भवातित्यत आह  [१८४ ]<br>
अन्वयसहचारेति। इष्टापत्तिः कुतो<br>
न सम्भवतीत्याश्ङ्क्य भावमाह  [१८४] तथाचेति। [१८४] प्रसिद्धानुमानं वह्न्यादिसाध्यकधूमादिहेतुकानुमानम्।<br>
[१८४] एतदपि  पृथिवी इतरेभ्यो भिद्यते<br>
गन्धवत्वादित्यादिकमपि।</p>
<p>[१८४] सपक्षेति। सपक्षत्वमत्र<br>
साध्यप्रकारकनिश्चयविशेष्यत्वं न तु साध्यवत्त्वमात्रमसम्भवात् ।<br>
तथा च पृथिवीतरभेदे साध्ये गन्धवत्त्वादिरसाधारणहेत्वाभास<br>
एव स्यात्न तु सद्धेतुरिति भावः। ननु विशेष्यज्ञानविरहेऽपि<br>
साध्यविशेश्यकानुमितेः साध्याघटितव्यतिरेकव्याप्तिविषयकात्<br>
पृथिवीतरत्वव्यापकीभूताभावप्रतियोगि गन्धवती पृथिवी<br>
इत्याकारकात्परामर्शात्सम्भवे बाधकाभाव इत्यत आह  [१८४] अप्रसिद्धेति [१८४] अभिप्रायेणेति। तथा चाप्रसिद्धसाध्यकेऽपि<br>
साध्यप्रकारिकैवानुमितिरित्यभ्युपगम्यैव इदं दूषणमुक्तमिति<br>
भावः। एवेन साध्यविशेष्यकानुमितिव्यवच्छेदः। [१८४] जलादीनामित्यादि। त्रयोदशान्योन्याभावा इति कर्मधारय<br>
एतन्मत इति ध्येयम्। केचित्तु मते तु जलादित्रयोदशेति<br>
पुनर्बहुव्रीहिः। अन्यथा चतुर्दशात्मकसमुदायालाभात् ।<br>
त्रयोदशान्योन्याभाव इति षष्ठीसमासः। [१८४] त्रयोदशत्वावच्छिन्नेति दीपिकावाक्ये त्रयोदशत्वं<br>
समुदायत्वविशेष इति सूचितम्। [१८४] अपेक्षेत्यादिना।<br>
अवच्छिन्नत्वं वैशिष्ट्यं भेदगतम्।</p>
<p>ननु<br>
जलादित्रयोदशेत्यत्रोक्तरीत्या चतुर्दशलाभेऽपि केवलं<br>
त्रयोदशेत्यादिवाक्ये कथं तल्लाभ इत्यत आह  [१८४] जलादीत्यादिरिति। तथा च शेषपूरणेन तादृशार्भलाभ इति<br>
भावः। मतान्तरसाधारण्येन<br>
व्यतिरेकव्याप्तेरनुमित्यङ्गत्वस्थापनानुपपत्तिश्च् एवं<br>
जलादित्रयोदशेत्यत्र बहुव्रीह्यन्तरकल्पनाप्रयासः प्रत्येकमिति<br>
पदपूरणेन चतुर्दशात्मकसमुदायस्नय प्रत्येकं येऽन्योन्याभावा<br>
इति व्याख्यानक्लेशः। स्वायत्ते शब्दप्रयोगे ईदृशवक्राभिधानस्य<br>
ग्रन्थकाररीतिविरुद्धत्वं प्रथमघटकार्थस्यादिपदस्य<br>
प्राथम्यमात्रपरत्वेऽस्वारस्यं चेति। दीपिकायाम् [१८४] एकाधिकरणवृत्तित्वाभावादिति। एकाधिकरणवृत्तितया<br>
अनुमितेः प्राङ्निश्चतत्वाभावादित्यर्थः।<br>
साध्याघटितव्यतिरेकव्याप्तिविषयकज्ञानस्य<br>
साध्यज्ञाननिरपेक्षत्वादाह  [१८४]<br>
साध्याभावेति। अपि तु<br>
जलादिभेदकूटमिति। एतेन दीपिकावाक्यस्थं मेलनमित्यन्तं<br>
व्याख्यातम्। यद्यपि कूटत्वस्यैकविशिष्टापरत्वरूपत्वे<br>
तद्दोषतादवस्थ्यम्, तावद्विषयकधीविषयत्वरूपत्वे विषयताया<br>
व्यासज्यवृत्तित्वे मानाभावात्प्रत्येकविश्रान्तत्वेन<br>
उक्तानुमानस्यान्वयित्वप्रसङ्गः,<br>
तादृशसाध्यतावच्छेदकावच्छिन्नाभावस्याप्रसिद्धत्वेन<br>
व्यतिरेकव्याप्तिग्रहासम्भवश्च, तथापि<br>
जलभिन्नानुयोगिकत्वविशिष्टस्वरूपसम्बन्धेन<br>
वाय्वादिभेदविशिष्टतेजोभेदस्य साध्यत्वस्वीकारात्न दोषः।<br>
अपेक्षाबुद्धिविशेषेत्यादिवक्ष्यमाणग्रन्थस्तु विषयताया<br>
व्यासज्यवृत्तित्वाभ्युपगमेन प्रवृत्तः। अन्यथा पुनरुक्तरीतिरेवेति<br>
ध्येयम्। [१८४] अनुमित्यङ्गत्वमनुमितिप्रयोजकत्वम्।<br>
[१८५] अग्रेऽपि  जलादित्रयोदशत्वावच्छिन्नभेदात्मकसाध्यस्येत्यत्रापि।<br>
अस्मदुक्तरीत्या यथाश्रुतार्थस्यैव उपपत्तेः। जलादीति<br>
शेषपूरणस्यायुक्तत्वमित्यस्वरसः आहुरित्यनेन सूचितः।<br>
इदमत्रावधेयम्<br>
तावद्विषयकधीविषयत्वस्याधेयतासम्बन्धावच्छिन्नव्यापकतासम्बन्धेन<br>
साध्यत्वमङ्गीकार्यमिति विषयत्वस्याव्यासज्यवृत्तित्वेऽपि न<br>
विरोधः। एवमन्यत्रापि बोध्यम्। तादृशव्यापकता च<br>
स्वसमानाधिकरणभेदप्रतियोगित्वीयाधेयतासम्बन्धावच्छिन्नावच्छेदकतासम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वमिति।</p>
<p>{पक्षलक्षणम्}</p>
<p>[१८८] सन्दिग्धसाध्यवानिति<br>
सङ्ग्रहोक्तपक्षलक्षणवाक्येन सन्देहप्रकारीभूतसाध्यवत्त्वं<br>
पक्षलक्षणमिति लभ्यत् तच्च ह्रदो वह्निमानित्यादौ<br>
ह्रदाद्यव्यापकमित्याशङ्क्याह [१८८]<br>
विशेष्यतासम्बन्धेनेति। [१८८] सपक्षलक्षणादिकमित्यादि। विशेष्यतासम्बन्धेन<br>
साध्यप्रकारकनिश्चयवत्त्वं सपक्षलक्षणम्। आदिपदग्राह्यं विपक्षलक्षणमपि<br>
तेन सम्बन्धेन साध्याभावप्रकारकनिश्चयवत्त्वम्। अन्यथा ह्रदादौ<br>
वह्न्यादिभ्रमदशायां तस्य सपक्षतया पर्वतादौ<br>
निर्वह्नित्वादिभ्रमदशायां तस्य विपक्षतया<br>
भ्रान्तपुरुषीयोपन्यासानुपपत्तेः। दीपिकायाम् [१८८] निश्चितत्वेनेति। इतरविलक्षणत्वेनेत्यादि। दीपिकायाञ्[१८८] उक्तेत्यादि। यद्यपि तादृशसिद्ध्यभावः घटादावप्यस्तीति<br>
पर्वतो वह्निमानित्यादौ तत्रातिप्रसङ्गः। तथा च<br>
स्वप्रतियोगितावच्छेदककोटिप्रविष्टविशेश्यतावच्छेदकधर्मवत्तासम्बन्धेन<br>
तादृशसिद्ध्याभावस्य</p>
<p>पक्षपदप्रवृत्तिनिमित्ततोपेयत इति न दोषः। १ आदृशस्य<br>
इह पर्वतत्वादेः घटादावभावादिति बोध्यम्।</p>
<p>{हेत्वाभासनिरूपणम्}</p>
<p>दीपिकास्थ सद्धेतुं<br>
निरूप्येऽत्यन्तोपादानस्य प्रयोजनमाह  [१८९] असद्धेतुनिरूपण इति।<br>
कृत इति शेषः। तथा च कृतिः सपतम्यर्थः। तस्या<br>
उत्तरकालीनत्वसम्बन्धेन स्मरणेऽन्वयः। [१८९] प्रसङ्गसङ्गत्येति।<br>
असद्धेतुत्वादिरूपयेति शेषः। [१८९]<br>
तदिति। असद्धेत्वित्यर्थः। (१९०)<br>
हेतुवदाभासन्त इतीति। इदं चार्थप्रदर्शनपरम्, न तु<br>
विग्रहप्रदर्शनपरम्। विग्रहस्तु हेतव इवाभासा इति वक्तव्यम्।<br>
तादात्म्येन सद्धेतुप्रकारकभ्रमविशेष्यतेत्यर्थः। भ्रमहेतुदोषश्च</p>
<p>पञ्चम्यन्तपदप्रतिपाद्यत्वरूपः। दीनपिकायाम् [१८९] सद्धेन्तु निरूप्येत्यादि<br>
सद्धेतुविशिष्यकलक्षणादौदिप्रकारकज्ञानजनकशब्दप्रतियोगिकध्वंसविशिष्टः<br>
असद्धेतुविशेष्यकलक्षणादिप्रकारकज्ञानजनकशब्दविषयकेच्छाविशिष्टश्च<br>
यः असद्धेतुत्वव्याप्यधर्मप्रकारकज्ञानजनकशब्दः<br>
तदनुकूलवर्तमानकालीनकृतिमानित्यखण्डबोधः। अत्रासद्धेतुमित्यस्य<br>
देहलीदीपन्यायेनोभयत्रान्वयः। प्रथमवैशिष्ट्यं<br>
स्वप्रतियोगिसमानकर्तृकत्वस्वाश्रयकालवृत्तित्वोभयसम्बन्धेन्<br>
द्वितीयवैशिष्ट्यं<br>
स्वप्रयोज्येच्छाविषयत्वस्वविषयसमानकर्तृकत्वोभयसम्बन्धेन्<br>
सद्धेतुमित्यत्र सत्पदस्यार्थमाह  प्रकाशिकायाम् [१८९] व्याप्त्यादिविशिष्टेति। आदिना पक्षधर्मतापरिग्रहः।</p>
<p>१. तादृशस्येति।<br>
स्वप्रतियोगितावच्छेदककोटिप्रविष्टविशेष्यतावच्छेदकधर्मरूपस्येत्यर्थः</p>
<p>ननु स्यान्नाम<br>
सामान्यधर्मकथनस्यावश्यकता, तथापि दुष्टलक्षणस्य प्रतिज्ञातत्वात्<br>
तस्यैव वक्तव्यतया तदुपेक्ष्य दोषलक्षणाभिधानासङ्गतिरित्यत आह<br>
दोषलक्षण इत्यादि। [१९०] लाभः बोधः।<br>
प्राप्त्यर्थकधातोर्ज्ञानार्थकत्वादिति भावः। [१९०] अत्रानुमितिपदमित्यादि। अयमाशयःनुमितिपदं<br>
प्रकृतपक्षधर्मिङ्कप्रकृतसाध्यप्रकारकानुमितिप्रकृतपक्षविशेष्यकप्रकृतसाध्यव्याप्यहेतुप्रकारकपरामर्शान्यतरपरम्,<br>
न तु परामर्शस्यानुमितिकरणत्वेनात्र प्रवेशः। यद्यपि पर्वतो<br>
वह्निमान् ह्रदश्च तथेत्यनुमितौ पर्वतो वह्निव्याप्यधूमवान् ह्रदश्च<br>
तथेत्यादिपरामर्शें च समूहालम्बने ह्रदो न वह्निमान्नापि<br>
वह्निव्याप्यधूमवानित्यादिविपरीतनिश्चययोः प्रतिबन्धकत्वात्<br>
तद्विषयेऽतिव्याप्तिः। बाधाद्यसङ्ग्रहभिया<br>
तादृशान्यतरत्वव्यापकप्रतिबध्यतानिवेशासम्भवात् । तथापि<br>
प्रकृतानुमितित्वव्यापकत्वप्रकृतपरामर्शत्वव्यापकत्वान्यतरवत्प्रतिबध्यतानिरूपितप्रतिबन्धकतानिवेशात्<br>
न दोषः। अत एवानुमितिकरणत्वेन परामर्शनिवेशोपेक्षा।<br>
भ्रमभिन्नेत्यर्थः इति। भमत्वं च<br>
१ वावच्छिन्नत्वस्वानुयोगिनिष्ठविशेष्यतानिरूपितत्वस्वप्रतियोगिनिष्ठत्वत्रितयसम्बन्धेन<br>
संसर्गविशिष्टान्यप्रकारतानिरूपकत्वम्। तेन पर्वतो निर्वह्निरिति<br>
ज्ञानस्य किञ्चिदंशे प्रमात्वेऽपि न क्षतिः।</p>
<p>[१९०] यद्रूपावच्छिन्नविषयकेति।<br>
यद्विषयकेत्युक्तौ विशिष्टशुद्धयोरनतिरेकाथ्रद<br>
इत्याद्येकदेशज्ञानमादायासम्भवस्स्यादिति तदुपेक्षा। कस्तर्हि<br>
ज्ञानविशेष इत्याकाङ्क्षायां तत्प्रदर्शनमुखेन<br>
निष्कृष्टहेत्वाभासलक्षणं प्रदर्शयति  [१९०] एवं चेति।<br>
अत्रायमनुमगमः</p>
<p>१. स्वशब्देन रजते<br>
इदं रजतमिति प्रमायां विषयभूतः यः समवायाख्यः सम्बन्धः स<br>
ग्राह्यः, तदवच्छिन्नत्वं रजतत्वनिष्ठप्रकारतायामस्ति। एवं स्वं समवायः<br>
तदनुयोगि रजतं तन्निष्ठविशेष्यतानिरूपितत्वं च<br>
रजतत्वनिष्ठप्रकरतायामस्ति। एंव स्वं समवायः तत्प्रतियोगि<br>
रजतत्वं तन्निष्ठत्वं च प्रकारतायामस्ति। अतः उक्तत्रितयसम्बन्धेन<br>
संसर्गविशिष्टा प्रमीयप्रकारता तदन्या प्रकारता भ्रमीया<br>
रजतत्वनिष्ठप्रकारता तन्निरूपकत्वं भ्रम इति।</p>
<p>पक्षतावच्छेदकविशिष्टरूपसत्त्वं हेत्वाभासत्वम्। वैशिष्ट्यं च<br>
स्वविशिष्टप्रतिबध्यतानिरूपितप्रतिबन्धकताविशिष्टत्वसम्बन्धेन्<br>
स्ववैशिष्ट्यं<br>
१ वावच्छिन्नविशेष्यतानिरूपितसाध्यतावच्छेदकधर्मसम्बन्धावच्छिन्नप्रकारताशाल्यनुमितिवृत्तिभेदप्रतियोगितावच्छेदक</p>
<p>त्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वस्वावच्छिन्नविशेष्यतानिरूपितसाध्यव्याप्यहेतुप्रकारताशालिपरामर्शवृत्तिभेदप्रतियोगितावच्छेदकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वोभयसम्बन्धेन्<br>
प्रतिबन्धकतावैशिष्ट्यमाधेयतासम्बन्धेन्  सा च<br>
२ वसेत्यादिभेदवत्त्वसम्बन्धेन्  स्वाधिकरणता<br>
स्वावच्छिन्नविषयकानाहार्याप्रामाण्यज्ञानानास्कन्दितनिश्चयत्वसम्बन्धेन्<br>
भेदप्रतियोगितावच्छेदकता स्वरूपसम्बन्धेन्  तेनात्रायं दोष<br>
इत्यादौ न वाक्यभेदः। अत्रायं प्रतिबध्यप्रतिबन्धकभावनिष्कर्षः।<br>
ह्रदत्वादिनिष्ठानवच्छिन्नावच्छेदकताकविशेष्यतानिरूपितसंयोगत्वावच्छिन्नसंसर्गताकवह्नित्वादिनिष्ठानवच्छिन्नवच्छेदकताकप्रकारताकानाहार्यबुद्धित्वावच्छिन्नं<br>
प्रति ह्रदत्वादिनिष्ठानवच्छिन्नावच्छेदकताकविशेष्यतानिरूपिता या</p>
<p>वह्नित्वादिनिष्ठानवच्छिन्नावच्छेदकताकसंयोगसम्बन्धावच्छिन्नप्रति योगितासम्बन्धावच्छिन्नप्रकारतानिरूपितस्वरूपसम्बन्धावच्छिन्नाभावत्वावच्छिन्नप्रकारता<br>
तच्छाल्यनाहार्यत्वादिविशिष्टज्ञानत्वेन विरोधित्वम्। अत्र जातिमान्<br>
वह्निमानिति ज्ञानव्यावृत्तये प्रतिबध्यदिशि जातिमान्<br>
वह्न्यभाववानित्यादिज्ञानव्यावृत्त्ये प्रतिबन्धकदिशि<br>
अनवच्छिन्नत्वनिवेशनम्। एवं प्रतिबध्यदिशि कालिकत्वादिना<br>
संयोगावगाहिभ्रमस्याप्रतिबध्यत्वोपपत्तये संयोगत्वादिना<br>
पदार्थान्न्तरावगाहि भ्रमस्याप्रतिबध्यत्वोपपत्तये संयोगत्वादिना<br>
पदार्थान्न्तरावगाहिभ्रमस्य प्रतिबध्यत्वोपपत्तये च<br>
संयोगत्वावच्छिन्नसर्ंसताप्रवेश इति ध्येयम्। ज्ञानविशेषनिवेशे<br>
प्रयोजनमाह  [१९०] तनेति। [१९०] अप्रामाण्यज्ञानविशिष्टस्येति।<br>
विषयत्वसामानाधिकरण्योभयसम्बन्धेनेत्यादिः।</p>
<p>१. स्वं<br>
पक्षतावच्छेदकम्।</p>
<p>अत्र सर्वत्र स्वशब्दः<br>
दोषतावच्छेदकरूपपरः।</p>
<p>मिश्रव्याख्यामुपन्यस्यति  [१९१] परेत्वित्यादिना। [१९१] दुष्टानामित्यादि। तथा च न दुष्टनिरूपणप्रतिज्ञाविरोध<br>
इति भावः। [१९१] इदम्<br>
अनुमितिप्रतिबन्धकयथार्थज्ञानविषयत्वम्। [१९१] दुष्टानामेवेति। एवेन दोषव्यवच्छेदः। ननु पर्वतो<br>
वह्निमान् धूमादित्यादौ पर्वतो वह्न्यभाववानिति<br>
बाधभ्रममादायातिप्रसङ्गः। तस्याप्यनुमितिप्रतिबन्धकतया हेतौ<br>
तत्प्रकारकग्रहस्य यथार्थत्वसम्भवादित्यत आह  [१९१] परन्त्विति। ननु ज्ञायमानव्यभिचारादिप्रतिबन्धकतामताश्रयणे<br>
प्रतिबन्धकयथार्थज्ञानेत्यत्र कर्मधारयासम्भवात्<br>
लक्षणवाक्यार्थानुपपत्तिरित्यत आह  [१९१] तदर्थस्त्विति।<br>
अनुमितीत्यादिलक्षणवाक्यार्थस्त्वित्यर्थः। [१९१] एकेति। स्वविषयकेत्यर्थः<br>
ज्ञानविशेषणम्। लक्ष्ये लक्षणं ग्राहयति  [१९१] धूमवानित्यादिना। [१९१] उक्तेति।<br>
एकज्ञानविषयप्रकृतहेतुतावच्छेदकधर्मवत्त्वरूपेत्यर्थः। एवमग्रेऽपि<br>
[१९१] दर्शितेत्यस्य् [१९१] तदिति।<br>
धूमाभाववद्वृत्तित्वविशिष्टवह्न्यादिरूपव्यभिचारेत्यर्थः।</p>
<p>ननु इह<br>
लक्षणेऽनुमितिसामान्यस्य प्रवेशात्पर्वतो वह्निमान्<br>
धूमादित्यादावतिव्याप्तिः। ह्रदो धूमवानित्याद्यनुमितिप्रतिबन्धको<br>
यो व्यभिचारः धूमाभाववद्वृत्तित्वविशिष्टवह्न्यादिरूपः<br>
प्रागुक्तसम्बन्धेन तत्प्रकारकप्रमाविशेष्यत्वस्य धूमादिसद्धेतौ<br>
सत्त्वातित्याशङ्कां निरारकरोति [१९१] प्रकृतेति।<br>
प्रकृतपक्षकप्रकृतसाध्यकप्रकृतहेतुकेत्यर्थः। [१९१] सद्धेताविति। नातिव्याप्तिरित्यनेन सम्बन्धः। [१९१] यथार्थपदानुपादान इत्यादि। यद्यप्यनुपदमेव पर्वतो<br>
वह्निमान् धूमादित्यादिस्थले तादृशव्यभिचाराद्यप्रसिद्ध्या<br>
नातिप्रसङ्गप्रसक्तिरित्युक्तत्वात् । कथमेतत्प्रयोजनकथनसङ्गतिः।<br>
तथापि धूमवान् वह्नेरित्यत्रैव<br>
रासभादिधर्मिकदर्शितसंसर्गकतादृशव्यभिचारादिरूपतत्स्थलप्रसिद्धदोषप्रकारकभ्रमविषेष्यतामादाय<br>
रासभादावतिप्रसङ्ग इत्याशयात्न दोषः। न चैवं<br>
सद्धेतावित्युक्तिरयुक्तेति वाच्यम्। इह सद्धेतुपदस्य<br>
प्रकृतहेतुभिन्नपरत्वात् । तथा च सद्धेतावपि पकृतहेतुभिन्नेऽपि<br>
रासभादाविति शेषः। अपिना प्रकृतहेतुसङ्ग्रहः। दृष्टान्ततया<br>
भ्रमप्रमासाधारण्येनैव ज्ञानस्य लक्षणे निवेशादिति भावः। [१९१] तदिति। यथार्थपदेत्यर्थः। [१९१] आहुरिति। अत्रायमस्वरसः<br>
अनुमितीत्यादेर्देषलक्षणत्वे दोषवत्त्वं दुष्टानां लक्षणं<br>
स्फुटतया लभ्यत् उक्तरीत्या तस्य दुष्टलक्षणत्वे तु दोषलक्षणं नैव<br>
लभ्यत इति शिष्यधीवैशद्यासिद्धिः। यद्यप्यनुमितिप्रतिबन्धकेत्यनेन<br>
अनुमितिप्रतिबन्धकत्वं तल्लक्षण लभ्यते तथापि<br>
तन्मतेऽनुमितिप्रतिबन्धकवत्त्वमित्युक्तिमात्रेणोभयसामञ्जस्ये</p>
<p>प्रतिबन्धकयथार्थज्ञानेत्याद्युक्तेरस्वारस्यमिति।</p>
<p>{सव्यभिचारनिरूपणम्}</p>
<p>सङ्ग्रहे [१९५] साध्याभाववद्वृत्तिरिति। अत्र केचित् वह्निमान्<br>
धूमादित्यादौ अतिव्याप्तिः। साध्याभाववती या धूमाधिकरणता<br>
तन्निरूपिताधेयत्वस्य धूमादौ सत्त्वात् । न च<br>
साध्याभाववन्निष्ठाधिकरणतानिरूपिताधेयत्वं विवक्षितमिति न दोष<br>
इति वाच्यम्। एवमपि धूमाधिकरणता पर्वतान्या<br>
धूमाधिकरणतात्वादित्यादौ अतिव्याप्तेः। तत्र साध्याभाववान्<br>
पर्वतः तन्निष्छठा या धूमाधिकरणता तन्निरूपिताधेयत्वस्य<br>
धूमाधिकरणतात्वे सत्त्वात् । न च साध्याभाववन्निरूपितत्वे सति<br>
साध्याभाववन्निष्ठाधिकरणतानिरूपिता या आधेयता इति<br>
विवक्षणात्१ अ दोष इति वाच्यम्। एवमपि धूमाधिकरणता<br>
अधिकरणताभिन्नत्वपर्वतान्यत्वोभयवती धूमाधिकरणतात्वात्<br>
२ त्यत्रातिव्याप्तेः।</p>
<p>१. न दोष इति।<br>
धूमाधिकरणतात्वनिष्ठायामाधेयतायां<br>
साध्याभाववत्पर्वतनिष्ठधूमाधिकरणतानिरूपितत्वेऽपि<br>
साध्यभाववत्पर्वतनिरूपितत्वाभावादौदिति भावः।</p>
<p>२.<br>
इत्यत्रातिव्याप्तेरिति। तत्र हि साध्याभाववान् पर्वतः<br>
धूमाधिकरणता च भवति साध्याभाववत्पदेन पर्वतस्योपादाने<br>
तन्निष्ठा या अधिकरणता धूमाधिकरणता तन्निरूपितत्वं<br>
धूमाधिकरणतात्वनिष्ठायामाधेयतायामस्ति,</p>
<p>एवं<br>
साध्याभाववत्पदेन धूमाधिकरणतारूपायाः अधिकरणतायाः उपादाने<br>
तन्निरूपितत्वं च धूमाधिकरणतात्वनिष्ठायामाधेयतायामस्ति<br>
इत्यतिव्याप्तेरित्यर्थः।</p>
<p>न च<br>
साध्याभाववद्विशिष्टाधेयत्वं विवक्षितम्। वैशिष्ट्यं च<br>
स्वनिरूपितत्वस्वनिष्ठाधिकरणतानिरूपितत्वोभयसम्बन्धेन्  अतो न<br>
दोष इति वाच्यम्। एवमपि प्रमेयत्वाधिकरणता</p>
<p>प्रमेयत्वाधिकरणतात्वनिष्ठाधेयतानिरूपिताधिकरणताभिन्ना<br>
प्रमेयत्वाधिकरणतात्वातित्यत्रातिव्याप्तेः। साध्याभाववती या<br>
साध्यभूतभेदप्रतियोग्यधिकरणता तन्निरूपितत्वस्य साध्याभाववती<br>
या तादृशाधिकरणता तन्निष्ठा या प्रमेयत्वाधिकरणता<br>
तन्निरूपितत्वस्य च<br>
प्रमेयत्वाधिकरणतात्वनिष्ठाधिकरणतानिरूपिताधेयतायां सत्त्वात् ।</p>
<p>न च<br>
स्वनिष्ठाधिकरणतानिरूपितत्वस्थले स्वनिष्ठाधिकरणतानिरूपकत्वं<br>
वाच्यम्। आधेयताया<br>
अधिकरणनिरूपकत्वाभावेनोक्तदोषानवकाशादिति वाच्यम्। एवमपि<br>
आधेयत्वाधिकरणता<br>
आधेयतात्वनिष्ठाधिकरणतानिरूपिताधिकरणताभिन्ना<br>
आधेयत्वाधिकरणतात्वादित्यत्रातिव्याप्तेः।<br>
आधेयतासामान्यनिरूपिताधिकरणतानिरूपकत्वस्याधेयतामात्रे<br>
सत्त्वात् ।</p>
<p>न च<br>
स्वनिरूपकत्वस्थले<br>
स्वनिरूपकतावच्छेदकहेतुतावच्छेदकधर्मसम्बन्धावच्छिन्नाधेयतात्वकत्वनिवेशात्<br>
न दोष इति वाच्यम्। तथा सति साध्याभाववदवृत्तित्वरूपव्याप्तेः<br>
निरुक्तव्यभिचाराभावरूपत्वे हेतुभेदेन भेदापत्त्या<br>
केवलान्वयिग्रन्थविरोधापत्तेः। तत्र तादृशव्याप्तेरभेदस्योक्तत्वात् ।</p>
<p>न च<br>
स्वनिरूपकत्वसम्बन्धावच्छिन्नस्वनिष्ठप्रतियोगिताकात्यन्ताभावस्वनि रूपितत्वोभयसम्बन्धेन्<br>
साध्याभाववद्विशिष्टाधेयत्वं विवक्षितमिति न दोषः। आधेयताया<br>
अधिकरणनिरूपकताविरहातिति वाच्यम्।<br>
वृत्त्यनियामकसम्बन्धस्यात्यनताभावप्रतियोगितानवच्छेदकतामते<br>
उक्तपरिष्कारासम्भवात् ।</p>
<p>न च<br>
स्वनिरूपकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वमेव<br>
निवेश्यमिति न दोषः।<br>
वृत्त्यनियामकसम्बन्धस्याप्यन्योन्याभावप्रतियोगितावच्छेदकतावच्छेदकतायाः<br>
सर्वसम्मतत्वातिति वाच्यम्। तथासति धूमवान्<br>
वह्नेरित्पयादावसम्भवापत्तेः। निरूपकतया<br>
अयोगोलकादिमतोऽप्रसिद्धेरिति वदन्ति।</p>
<p>अत्रोच्यतेविलक्षणनिरूपितत्वसम्बन्धेन<br>
साध्याभाववद्विशिष्टाधेयत्वं विवक्षितम्। वैलक्षण्यं चाखण्डोपाधिः।<br>
न च तत्र मानाभाव इति वाच्यम्। कार्यतायाः<br>
कारणमित्याद्यव्यवहारात्कार्यस्य कारणमिति व्यवहाराच्च<br>
विलक्षणनियपितत्वस्य षष्ठ्यर्थताया गदाधरेण बाधग्रन्थे उक्ततया<br>
तत्तुल्ययुक्त्या अधिकरणे वर्तते, अधिकरणतायां वर्तत<br>
इत्यादिव्यवहाराव्यवहाराभ्यां विलक्षणनिरूपितत्वस्य<br>
सप्तम्यर्थताया अप्यावश्यकत्वात् । वैलक्षण्यस्य<br>
चाखण्डोपाधिरूपादन्यस्य निर्वक्तुमशक्यत्वातिति बोध्यय् ।</p>
<p>अन्ये तु<br>
साध्याभाववन्निष्ठाधिकरणतानिरूपकत्वं विवक्षितमिति न दोष<br>
इत्याहुः। तच्चिन्त्यम्</p>
<p>प्रमेयाधिकरणता<br>
पर्वतान्या प्रमेयाधिकरणतात्वादित्यादावव्याप्तेः। प्रमेयत्वेन<br>
प्रकृतहेतोरपि तादृशाधिकरणतानिरूपकत्वातिति।</p>
<p>प्रकाशिकायाम् [१९६] साध्यतावच्छेदकधर्मसम्बन्धावच्छिन्नेति।<br>
साध्यतावच्छेदकधर्मसम्बन्धपर्याप्तावच्छेदकताकेत्यर्थः। तेन<br>
द्वित्वाद्यवच्छिन्नाभावविशिष्टाभावयोः<br>
संयोगसमवायोभयसम्बन्धावच्छिन्नप्रतियोगिताकाभावस्य च<br>
व्यावृत्तिः। तादृशावच्छेदकताकत्वं च तादृशधर्मेतरधर्मानवच्छिन्नत्वे<br>
सति सादृशसम्बन्धेतरसम्बन्धानवच्छिन्नत्वम्।<br>
धर्मसम्बन्धयोर्निवेशप्रयोजनमाह  [१९६] तेनेति<br>
हेतुतावच्छेदकसम्बन्धप्रवेशनं च वह्निमान् धूमादित्यादौ<br>
विपक्षभूते ह्रदादौ कालिकादिनां धूमादेस्सत्त्वात्<br>
अतिव्याप्तिवारणाय् [१९६] साध्याभाववत्तायाम्<br>
साध्याभावनिष्ठाधेयतायाम्। ननु कपिसंयोगी एतत्वादित्यादौ<br>
अतिव्याप्तिः।</p>
<p>शुद्धविशेषणतायास्तादृशत्वादित्यत आह  कपीति। [१९६] दिगिति।<br>
आकाशाभावत्वावच्छिन्नकालिकविशेषणतासम्बन्धावच्छिन्नप्रतियोगिताकाभाववान्<br>
आत्मत्वादित्यादौ कालिकविशेषणतैव</p>
<p>तादृशसम्बन्धः। यदि च<br>
ऽअधिकं तुऽ इत्यादि न्यायेन<br>
निरवच्छिन्नविशेषणतासंसर्गककपिसंयोगाभावप्रकारकनिश्चयमादाय<br>
तद्दोषतादवस्थ्यमित्युच्यत् तदा<br>
यद्धर्मपर्याप्तावच्छेदकताकसंसर्गतानिरूपितसाध्याभावप्रकारताकनिश्चियः<br>
प्रतिबन्धकः तद्धर्मपर्याप्ताधेयतावच्छेदकतानिवेशात्न दोषः। न<br>
चैवमपि तादृशसमूहालम्बनज्ञानमादाय तद्दोषतादवस्थ्यमिति<br>
वाच्यम्। तादृशनिश्चयसामान्यं प्रतिबन्धकमित्यर्थविवक्षणात् । तथा<br>
च ज्ञानत्ववृत्तिधर्मपर्याप्तावच्छेदकताकत्वं निवेश्यम्। वृत्तिश्च<br>
स्वसेत्यादि भेदवत्त्वसम्बन्धेन्  स्वाधिकरणता<br>
स्वपर्याप्तावच्छेदकताकसंसर्गताकसाध्याभावप्रकारतानिरूपितविशेष्यतावच्छेदकतानिरूपकनिश्चयत्वसम्बन्धेन्<br>
भेदप्रतियोगितावच्छेदकतास्वाश्रयविशिष्टत्वसम्बन्धेन्  वैशिष्ट्यं<br>
तादात्म्यस्वविशिष्टप्रतिबध्यतानिरूपितप्रतिबन्धकत्वोभयसम्बन्धेन्<br>
स्ववैशिष्ट्यं<br>
स्वविशेष्यतावच्छेदकधर्मावच्छिन्नविशेष्यतानिरूपितसाध्यतावच्छेदकधर्मसम्बन्धावच्छिन्नप्रकारताशाल्यनाहार्यज्ञानवृत्तिभेदप्रतियोगितावच्छेदकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन्<br>
नातो व्यभिचारस्य विशिष्टैकार्थरूपताभङ्ग इति।</p>
<p>सपक्षवृत्तित्वसामान्याभावनिवेशस्यावश्यकतया तत एव<br>
किञ्चित्सपक्षमादाय दोषविरहात्सर्वपदवैयर्थ्यथ्मत्याशङ्क्याह<br>
[१९६] सपक्षवृत्तित्वेति। ननु सपक्षत्वं यदि साध्यवत्त्वमात्रं तदा<br>
असम्भवः। शब्दत्वादावनित्यत्वादिसामानाधिकरण्यसत्त्वादित्यत आह<br>
[१९६] सपक्षपदमिति। ननु शब्दादावनित्यत्वादिसाधने<br>
शब्दत्वादिःसद्धेतुरेवेति कथं<br>
तस्यासाधारणहेत्वाभासतेत्याशङ्क्याह  [१९७] शब्द इत्यादि। [१९७] सम्प्रदायविदः प्राञ्चः। नवीनमतस्य निर्दुष्टत्वात्<br>
प्राहुरित्युक्तम्। [१९५] अन्वयव्यतिरेकदृष्टान्तरहितोऽनुपसंहारी इति<br>
सङ्ग्रहोक्तयथाश्रुतलक्षणे सिद्ध्यसिद्धिभ्यां व्याघात इत्यालोच्याह<br>
[१९७] अन्वयव्यतिरेकेति। यत्किञ्चिद्धर्मिणि साध्यनिश्चयस्य<br>
साध्याभावनिश्चयस्य वा सत्त्वे अनुपसंहारव्यवहारविरहात्<br>
दलद्वयोपादानम्।</p>
<p>{विरुद्धनिरूपणम्}</p>
<p>ननु<br>
विरोधासाधारण्ययोरभेदप्रसङ्गः इत्यत आह  [२०३] साध्याभावेति। साक्षात् परामर्शमद्वारीकृत्य्<br>
तदभावव्याप्यवत्ताज्ञानविधयेति यावत् ।</p>
<p>{सत्प्रतिपक्षनिरूपणम्}</p>
<p>[२०३] यस्य<br>
साध्याभावसाधकमित्यादिसङ्ग्रहवाक्ये षष्ठ्यन्तयच्छब्दार्थस्य<br>
साध्येऽन्वयः। पक्ष इत्यध्याहार्यम्। प्राचीनमते<br>
सत्प्रतिपक्षस्यानित्यदोषत्वेन सद्धेतोरपि तद्व्यवहारस्येष्टत्वेन<br>
विद्यत इत्यस्य ज्ञायत इत्यर्थः कर्माख्याताश्रयणात् । नव्यमते तु<br>
कर्त्राख्याताश्रयणेन वर्तत इत्यर्थः। साधकम्  व्याप्यतया<br>
गृह्यमाणमित्यर्थः। प्राचाम्मत् नवीनमते तु व्याप्यमित्यर्थ<br>
इत्यभिप्रायेण व्याचष्टे  [२०३]<br>
यत्सम्बन्धीत्यादि। [२०३] नवीनाः पुनरिति। साध्याभावव्याप्यहेत्वन्तरवत्पक्षः<br>
सत्प्रतिपक्षः। व्याप्तिश्चान्वयतो व्यतिरेकतश्च बोध्या। तद्ग्रहश्च<br>
तदभावव्याप्यवत्ताग्रहविधयानुमितिविरोधीति भावः।</p>
<p>{असिद्धनिरूपणम्}</p>
<p>[२०३] पक्षे पक्षतावच्छेदकविरह इति।<br>
तज्ज्ञानस्य पक्षतावच्छेदकविशिष्टपक्षग्रहविरोधित्वम्। [२०३] पक्षे हेत्वभाव इति। तद्ग्रहस्य च<br>
पक्षधर्मतावगाहिपरामर्शविरोधित्वं बोध्यम्। ननु<br>
बाधादेरिवोपाधेरपि दोषत्वात्<br>
तद्विशिष्टस्यातिरिक्तहेत्वाभासत्वमावश्यकत्वं बाधितादिवत्<br>
उपधेयसङ्करेऽपीति न्यायात् । अतः सोपाधिको व्याप्यत्वासिद्ध<br>
इत्यसङ्गतमिति हेत्वाभासपञ्चत्वव्याघातापत्तिरित्यत आह  [२०४] उपाधेरिति। ननु<br>
साध्याप्रसिद्धिसाधनाप्रसिद्धिरूपयोर्देषयोरधिकयोस्सत्त्वात्कथं<br>
हेत्वाभासानां पाञ्चविध्यमित्याशङ्क्य<br>
तयोर्व्याप्यत्वासिद्धावन्तर्भावात्न तद्विरोध इत्याह  [२०४] अत्रेदमवधेयमित्यादिना।</p>
<p>{उपाधिनिरूपणम्}</p>
<p>सङ्ग्रहे [२०७] साध्यव्यापकत्वे सतीत्यादि। अत्र च वह्निमान्धूमादित्यादौ<br>
द्रव्यत्वादेर्घटादेश्च वारणाय दलद्वयोपादानम्। ननु<br>
साध्यव्यापकत्वं साध्यवन्निष्ठाभावाप्रतियोगित्वरूपं चेत्, तदा<br>
असम्भवः; सर्वेंषामेव</p>
<p>द्वित्वाद्यवच्छिन्नाभावप्रतियोगित्वात् । किं तु<br>
साध्यवन्निष्ठाभावप्रतियोगितानवच्छेदकधर्मवत्त्वम्। तथा च<br>
वह्निमान् धूमादित्पयादौ वह्नित्वादिना महनसीयवह्न्यादेः<br>
साध्यव्यापकत्वातुपाधितापत्तिरित्यत आह  प्रकाशिकायाम् [२०७] साध्यव्यापकत्वेत्यादि। साध्यतावच्छेदकसम्बन्धेन<br>
साध्यवन्निष्ठाभावीयोपाधिताघटकसम्बन्धावच्छिन्नप्रतियोगितानवच्छेदकः<br>
साधनतावच्छेदकसम्बन्धेन<br>
साधनवन्निष्ठाभावीयोपाधिताघटकसम्बन्धावच्छिन्नप्रतियोगितावच्छेदकश्च<br>
य १ पाधिताघटकधर्मः तद्वत्त्वमित्यर्थः। अयमत्रानुगमः<br>
भेदविशिष्टोपाधितावच्छेदकधर्मवत्त्वमुपाधिलक्षणम्। वैशिष्ट्यं<br>
स्वाश्रयत्वस्वविशिष्टोपाधितावच्छेदकसम्बन्धावच्छिन्नसाधनवन्निष्ठाभावीयप्रतियोगितावच्छेदकत्वोभयसम्बन्धेन्<br>
स्ववैशिष्ट्यं स्वप्रतियोगितावच्छेदकतासम्बन्धेन्  अवच्छेदकता<br>
स्वावच्छिन्नसाध्यवन्निष्ठाभावप्रतियोगितावच्छेदकत्वसम्बन्धावच्छिनना<br>
इति। उपाधितावच्छेदकसम्बन्धप्रवेशफलमाह  तेनेति।</p>
<p>केचित्तु<br>
उपाधिताघटकसम्बन्धविशिष्टोपाधिताघटकधर्मवत्त्वं लक्षणम्।<br>
वैशिष्ट्यं स्वावच्छिन्न<br>
साध्यवन्नष्ठाभावप्रतियोगितावच्छेदकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वस्वा<br>
वच्छिन्नसाधनवन्निष्ठाभावीयप्रतियोगितावच्छेदकत्वोभयसम्बन्धेनेति<br>
वदन्ति। वस्तुतस्तु अवच्छेदकताविशिष्टधर्मवत्त्वं तत् । वैशिष्ट्यं<br>
स्वाश्रयत्वस्वविशिष्टावच्छेदकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वोभयसम्बन्धेन्</p>
<p>१. उपाधिताघटकधर्म<br>
इति। उपाधितावच्छेदकधर्म इत्यर्थः।<br>
उपाधिताघटकसम्बन्धेत्यत्रापि उपाधितावच्छेदकसम्बन्धेत्यर्थः।</p>
<p>स्ववैशिष्ट्यं<br>
स्वावच्छेदकसम्बन्धावच्छिन्नत्वस्वविशिष्टप्रतियोगितानिरूपितत्वोभयसम्बन्धेन्<br>
स्ववैशिष्ट्यं स्वनिरूपकप्रतियोगिताविशिष्टत्वसम्बन्धेन्  वैशिष्ट्यं<br>
स्वावच्छेदकसम्बन्धावच्छिन्नत्वस्वनिरूपकाभावनिष्ठसाधनतावच्छेदकसम्बन्धेन<br>
साधनतावच्छेदकावच्छिन्नवन्निरूपिताधेयतावच्छेदकसम्बन्धावच्छिन्नसाध्यतावच्छेदकावच्छिन्नवन्निरूपिताधेयतावदभावीयत्वोभयसम्बन्धेन्<br>
अतो न सम्बन्धान्तराण्यादाय दूषणावकाश इति। [२०८] अव्याप्तिमिति। वायुः प्रत्यक्ष इत्यादौ उद्भूतरूपादेः<br>
गुणादिसाधारणशुद्धसाध्यव्यापकत्वाभावादिति भावः। [२०८] यद्धर्मविशिष्टसाध्येत्यादि।<br>
पक्षधर्मादिविशिष्टोपाधितावच्छेदकधर्मवत्त्वमिति निष्कर्षः।<br>
वैशिष्ट्यं<br>
स्वावच्छिन्नसाध्यनिरूपिततत्सम्बन्धावच्छिन्नव्यापकतावच्छेदकत्वस्वावच्छिन्नसाधननिरूपिततत्सम्बन्धावच्छिन्नाव्यापकतावच्छेदकत्वोभयसम्बन्धेन्</p>
<p>वस्तुतस्तु<br>
अधिकरणताविशिष्टरूपवत्वं विवक्षितम्। वैशिष्ट्यं<br>
स्वाश्रयावच्छेदकत्वस्वविशिष्टप्रतियोगितावच्छेदकत्वसम्बन्धावच्छि न्नस्वनिष्ठावच्छेदकताकप्रतियोगिताकभेदवत्त्वाभय</p>
<p>सम्बन्धेन्<br>
स्ववैशिष्ट्यं<br>
स्वाश्रयावच्छेदकसम्बन्धावच्छिन्नत्वस्वनिरूपकपक्षधर्मादिविशिष्टसाध्यवन्निष्ठात्यन्ताभावीयत्वोभयसम्बन्धेन्<br>
अधिकरणता च स्वावच्छिन्नसाधनवन्निष्ठाभावीयत्वसम्बन्धावच्छिन्ना।<br>
तेनात्रायमुपाधिरित्यत्र न वाक्यभेदः। वस्तुतस्तु</p>
<p>अधिकरणताविशिष्टधर्मवत्त्वमुपाधिलक्षणम्। वैशिष्ट्यं<br>
स्वनिरूपकभेदप्रतियोगिताकाधिकरणतानिरूपकभेदप्रतियोगितावच्छेदकसम्बन्धावच्छिन्नत्वस्वविशिष्टप्रतियोगितानिरूपितत्वोभयसम्बन्धेन्<br>
स्ववैशिष्ट्यं<br>
स्वविशिष्टसाध्यवन्निरूपिताधेयतावदभावीयत्वस्वनिरूपकभेदप्रतियोगितावच्छेदकाधिकरणताश्रयसम्बन्धावच्छिन्नत्वोभयसम्बन्धेन्<br>
स्ववैशिष्ट्यं स्वाश्रयसम्म्बन्धावच्छिन्नत्वसम्बन्धेन्  द्वितीये वैशिष्ट्यं<br>
स्वनिरूपकभेदप्रतियोगितावच्छेदकाधिकरणतानिरूपकभेदप्रतियोगि तावच्छेदकसम्बन्धावच्छिन्नत्वस्वविशिष्टप्रतियोगितानिरूपितत्वोभयसम्बन्धेन्<br>
स्ववैशिष्ट्यं<br>
स्वनिरूपकभेदप्रतियोगितावच्छेदकाधिकरणताश्रयसम्बन्धावच्छिन्नत्वस्वविशिष्टसाधनवन्निरूपिताधेयतावदभावीयत्वोभयसम्बन्धेन्<br>
स्ववैशिष्ट्यं स्वाश्रयसम्बन्धावच्छिन्नत्वसम्बन्धेन्  अत्र साध्यवत्त्वं<br>
साध्यतावच्छेदकसम्बन्धेन साध्यतावच्छेदकावच्छिन्नवत्त्वम्, तेन<br>
सम्बन्धान्तरेण साध्याधिकरणमादाय न दोषः। न वा<br>
विशिष्टसत्तावान् जातेरित्यादौ द्रव्यत्वादेरूपाधितानुपपत्तिः। एवं<br>
साधनवत्त्वमपि साधनतावच्छेदकसम्बन्धेन<br>
साधनतावच्छेदकावच्छिन्नवत्त्वम्। तेन</p>
<p>सम्बन्धान्तरेण<br>
साधनाधिकरणमादाय न दोषः। न वा द्रव्यं विशिष्टसत्त्वादित्यादौ<br>
गुणादेरुपाधितापत्तिः एवं व्यावृत्त्यन्तरमवसेयम्। कस्यचिदिति।<br>
पर्वतीयधूमाधेरित्यर्थः। [२०८]<br>
इदम्बहिर्द्रव्यस्य<br>
पक्षधर्मताकथनम्। तेन बाह्यप्रत्यक्षविषयत्वस्य साध्यतायां<br>
द्रव्यत्वमात्रमेव पक्षधर्म इति सूचितम्। [२०८] अनित्यत्वव्यापकमिति। दीपिकावाक्येऽनित्यत्वपदस्य<br>
जन्यत्वविनाशित्वसाधारणत्वात्प्रकृतानुगुण्यार्थमाह  [२०८] विनाशित्वेति। अन्यथा तादृशसाध्यव्यापकत्वोपादनपरत्वं<br>
तादृशग्रन्थस्य न सम्भवतीति भावः।</p>
<p>{बाधितनिरूपणम्}</p>
<p>[२०८] यस्य साध्याभाव इति सङ्ग्रहपङ्क्तौ पक्ष<br>
इत्यध्याहार्यम्। तथा<br>
चानुमानातिरिक्तप्रमाणजन्यपक्षधर्मिकनिश्चप्रकारीभूतः<br>
यद्धेतुसम्बन्धि यत्साध्यं तदभाव इत्यर्थः। सम्बन्धश्च<br>
हेतुसाध्यभावलक्षणः। अत्र बाधादिनिश्चयानां कुत्र केन रूपेण<br>
प्रतिबन्धकत्वमित्याशङ्कायामाह  दीपिकायां बाधस्येत्यादिना।</p>
<p>{दोषाणामनुमितिप्रतिबन्धकत्वप्रकारशोधनम्}</p>
<p>बाधशब्दस्य<br>
दोषविशेषेऽपि प्रयोगादाह  प्रकाशिकायाम् [२१२] बाधस्य साध्याभाववत्तानिश्चयस्येति। दीपिकायाम् [२१२] सत्प्रतिपक्षस्य विरोधिज्ञानजनकसामग्रीत्वेनेति। सत्प्रतिपक्षस्य<br>
सत्प्रतिपक्षज्ञानस्य् विरोधिज्ञानजनकसामग्रीत्वेन<br>
तदभाववत्ताज्ञानजनकसामग्रीत्वेन्</p>
<p>अत्र नवीनाः<br>
सामग्रीत्वमेककारणविशिष्टापरकारणत्वमिति<br>
प्रतिबन्धकतावच्छेदकगर्भे कारणान्तरप्रवेशो निष्फलः<br>
गौरवसम्पादकश्चेति विशेष्यभूतज्ञानस्य<br>
तदभावव्याप्यवत्ताज्ञानत्वेनैव प्रतिबन्धकत्वमुचितम्, लाघवात् ।<br>
एवं प्रतिहेतुव्यापकः साध्याभावः प्रतिहेतुमान् पक्ष इति<br>
विशकलितज्ञानद्बयसाधारणतया ज्ञानविशिष्टज्ञानत्वेनैव<br>
विरोधित्वमावश्यकम्। एतेन विरोधिज्ञानजनकत्वेन<br>
विरोधित्वमित्यपि प्रत्युक्तमिति प्राहुः। तन्मतं दर्शंयति<br>
प्रकाशिकायाम् [२१२] वस्तुतस्त्विति। ननु दीपिकायाम्<br>
साधारणस्य इत्याद्यसङ्गतम्, दुष्टहेतोरेवसाधारणशब्दार्थतया<br>
तस्याव्यभिचाराभावरूपत्वासम्भवातित्यत आह [२९२] भावप्रधाननिर्देशतयेति। वैशिष्ट्ये तृतीया। [२१२] एवमग्रेऽपीति। विरुद्धस्येत्यादावित्यर्थः। वस्तुतस्तु<br>
विरुद्धस्येत्यत्र भावेक्त प्रत्ययमङ्गीकृत्य विरोधस्येत्यर्थः सुलभ<br>
इति ध्येयम्। ननु साध्याभाववद्वृत्तित्वज्ञानस्य हेतुधर्मिकस्य<br>
सत्त्वेऽपि हेतुसमानाधिकरणेत्यादिव्याप्तिः न हेतौ गृह्यत<br>
इत्यनुभवसिद्धम्, तच्च नोपपद्यत् साध्याभाववद्वृत्तित्वज्ञानस्य<br>
ग्राह्याभावानवगाहित्वेन तादृशव्याप्तिज्ञानविरोधित्वासम्भवात्<br>
इत्याशङ्क्याह  [२१२] हेताविति। व्याप्तीति।<br>
हेतुसमानाधिकरणेत्यादिव्याप्तीत्यर्थः। [२१२] मणिमन्त्रादिन्यायेनेति।<br>
तेन ग्राह्याभावानवगाहित्वेन</p>
<p>तादृशव्यभिचारग्रहस्य<br>
तादृशव्याप्तिग्रहाविरोधित्वेऽपि न तद्दशायां तदापत्तिरिति भावः।<br>
[२१२] विशिष्टव्याप्त्यभावतयेत्यादि। अथात्र धूमवान् वह्नेरित्यादौ<br>
हेतुव्यापकसाध्याप्रसिद्ध्या तद्घटितविशिष्टव्यापतेरप्रसिद्ध्या<br>
तदभावस्य सुतरामप्रसिद्ध्या कथमाभासता। न च<br>
स्वव्यापकतावच्छेदकसाध्यतावच्छेदकावच्छिन्नसामानाधिकरण्यसम्बन्धावच्छिन्नहेतुनिष्ठप्रतियोगिताकात्यन्ताभाव<br>
एव हेतुनिष्ठः व्याप्यत्वासिद्धिरिति न दोषः।<br>
तादृशसामानाधिकरण्यसम्बन्धेन हेतुविशिष्टहेतुमान् पक्ष इति<br>
ज्ञानस्यैव चानुमितिहेतुत्वमतो न तस्याभासतानुपपत्तिरिति<br>
वाच्यम्। तथा सति<br>
प्रागुक्तव्यभिचारादीनामाभासतानुपपतेरशक्यपरिहारत्वादिति।<br>
मैवम्। यतः<br>
स्ववृत्तिभेदप्रतियोगितावच्छेदकत्वस्वावच्छिन्नसामानाधिकरण्योभयसम्बन्धेन<br>
साध्यतावच्छेदकविशिष्टहेतुमान् पक्ष इति<br>
ज्ञानमेवानुमितिहेतुरूपेयते भेदप्रतियोगितावच्छेदकता<br>
स्वसेत्याद्यवच्छेदकत्वसम्बन्धेन्<br>
उक्तस्ववृत्तिभेदप्रतियोगित्वसम्बन्धावच्छिन्नसाध्यतावच्छेदकनिष्ठप्रतियोगिताकाभाववद्धेतुरेव<br>
व्यभिचारः।<br>
स्वावच्छिन्नसामानाधिकरण्यसम्बन्धावच्छिन्नसाध्यतावच्छेदकनिष्ठप्रतियोगिताकात्यन्ताभाववद्धेतुरेव<br>
व्याप्यत्वासिद्धिः। उक्तग्रन्थस्याप्यत्रैव तात्पर्यम्। अतो न धूमवान्<br>
वह्नेरित्यादौ उक्तरीत्या तदप्रसिद्धिरिति मदेकपरिशीलितः पन्था।</p>
<p>केचित्तु<br>
साध्यतावच्छेदकनिष्ठ<br>
हेतुव्यापकतावच्छेदकत्वहेत्वधिकरणवृत्तितावच्छेन्दकत्वोभयाभावो<br>
विवक्षित इति नाप्रसिद्धिरिति वदन्ति। तत्तुच्छम्  धूमवान्<br>
वह्नेरित्यादौ हेतुव्यापकसाध्यसमानाधिकरणहेतुमान् पक्ष<br>
उ इति ज्ञानस्य सादध्यतावच्छेदके<br>
हेत्वधिकरणवृत्तितावच्छेदकत्वानवगाहितया दर्शितोभयाभावस्य<br>
तद्विरोधितया हेत्वाभासताया दुर्वञ्चत्वात् । दर्शितज्ञाने<br>
तुल्यवित्तिवेद्यतान्यायेन नियमतस्तद्भाने मानाभावात् । प्रत्यक्षरूपे<br>
तादृशज्ञाने कथञ्चित्तस्य तथा भानेऽपि</p>
<p>अनुमितौ शाब्दे च<br>
तद्भाने नियामकाभावेन तादृशाभावग्रहदशायां<br>
तादृशपरामर्शसम्भवातनुमित्युत्पादसम्भवेन तादृशाभावस्य<br>
हेत्वाभासताया अयुक्तत्वात् । तादृशपरामर्शस्य<br>
तुल्यरूपोभयानवगाहित्वेन<br>
तादृशोभयाभावग्रहप्रतिबध्यत्वायोगात् । तादृशपरामर्शे<br>
धूमत्वादिरूपसाध्यतावच्छेदकस्य स्वरूपत एव भानेन<br>
व्यापकतावच्छेदकत्वाद्यंशे तस्य नियमतोऽवच्छेदककत्वेन सुतरां<br>
विपरीतनिश्चयप्रतिबध्यत्वासम्भवाच्च्<br>
धूमत्वत्वादिरूपेणधूमत्वादिभानोपगमे च<br>
धूमत्वत्वाद्यनवच्छिन्नविधेयतावच्छेदकताकानुमित्यनुपपत्तिप्रसङ्गात् ।<br>
यदपि<br>
हेतुव्यापकतावच्छेदकत्वहेत्वधिकरणवृत्तितावच्छेदकत्वोभयविशि ष्टसाध्यतावच्छेदकहेतुमान्<br>
पक्ष इति परामर्शस्यानुमितिहेतुत्वं स्वीक्रियते, नातो दोष<br>
इति  तदपि न सत् । कारणतावच्छेदकगर्भे<br>
हेतुतावच्छेदकावच्छिन्नविषयतायाः त्रेधा निवेशेन<br>
व्याप्यत्वासिद्धेः। [२१२] विशिष्टव्याप्त्यभावतयेति दीपिकावाक्येन<br>
हेतुनिष्ठाभावस्यैव दोषताप्रतीतेः तावतापि तदनुपपादनाच्च्<br>
हेतुभूतपरामर्शे बहुव्रीह्यर्थस्य सम्बन्धस्याधिकस्य भानेन<br>
महागौरवाच्च इति सर्वमनवद्यम्।</p>
<p>दीपिकायाम् [२१२] व्याप्तिसंशयाधायकत्वेनेति। आधायकत्वं प्रयोजकत्वम्। ननु<br>
व्याप्तिसंशयप्रयोजकत्वं कथं तयोरित्यतः तदुपपादनयति<br>
प्रकाशिकायाम् [२१३] हेतावसाधारण्यादीति। आदिना<br>
अनुपसंहारित्वसङ्ग्रहः। प्राचीनेति। नवीनमतं तु प्रागेवोक्तमिति<br>
भावः। [२१३] व्याप्तिज्ञानप्रतिबन्धकः<br>
व्याप्तिज्ञानविरोधिधीविषयः। परमुखनिरीक्षकस्येत्यत्र प्रतिबन्ध<br>
इत्यादिः। [२१३] तथा चेत्यादि। अत्रायमाशयः<br>
हेत्वाभाससामान्यलक्षणे<br>
निविष्टमनुमितितत्करणान्यतरप्रतिबन्धकत्वं न तावत्<br>
तदनुत्पादप्रयोजकत्वम्। व्यभिचारितासम्बन्धेन<br>
उपाधिविशिष्टहेतावतिप्रसङ्गात् । एवं च<br>
हेतावुपाधिप्रकारकज्ञानाभावस्य परामर्शकारणताविरहात्<br>
नातिव्याप्तिरिति। शिथिलमयुक्तम्।<br>
पक्षतावच्छेदकविशिष्टपक्षग्रहाविरोधित्वस्यैवाश्रयासिद्धिलक्षणतया<br>
साध्यवत्पक्षे तदभावातुक्तलक्षणे च साध्यसंशयांशनिवेशस्य<br>
विफलत्वेन संशयस्य पक्षतात्वनिरासाच्च दर्शितस्य शिथिलत्वमिति<br>
भावः। दीपिकायाम्। [२१२] आश्रयासिद्धावन्तर्भवतीति। अयं भावः<br>
आश्रयस्य पक्षताविशिष्टस्यासिद्धिः चेनेति विग्रहः। तथा च<br>
साध्यनिश्चयदशायां साध्यसंशयरूपपक्षताविरहेण तद्विशिष्टस्य<br>
पक्षतावच्छेदकावच्छिन्नस्य तदानीमसिद्धेः। साध्यवत्पक्षस्य तत्रान्तर्भाव<br>
उचित इति भावः। सिद्धसाधनस्याश्रयासिद्ध्यन्तर्भावप्रयोजकं<br>
पक्षताविघटकत्वमुपपादयति  [२१३] प्रकाशे तनमत इति।<br>
प्राचीनमत इत्यर्थः। अयं भावः  पक्षताविघटकत्वं<br>
आश्रयासिद्धित्वम्। विघटकत्वं च विरोधिग्रहविषयत्वम्। पक्षता च</p>
<p>पक्षतावच्छेदकविशिष्टपक्षधर्मकसाध्यसंशयात्मिका<br>
प्राचीनमत् तथा च पक्षनिष्ठपक्षतावच्छेदकविरहस्न्य साध्यवत्पक्षस्य<br>
च निश्चयदशायामुक्तपक्षताया असम्भवात् । उभयोरपि<br>
तथात्वमव्याहतमिति साध्यवत्पक्षस्य<br>
सिद्धसाधनरूपस्याश्रयासिद्धिरूपतया नाधिक्यापत्तिरिति न<br>
विभागव्याघातशङ्केति भावः। सिद्धेः पूर्वं परतो वा यत्र<br>
सिषाधयिषा तत्र सिषाधयिषाविरहकालावच्छेदेन सिद्धेः।<br>
प्रतिबन्धकताया आवश्यकत्वेन साध्वत्पक्षातिप्रसङ्गतादवस्थ्यमिति<br>
शङ्कानिरासायोक्तञ्[२१३] केवलमिति। अनेन सिद्धेः<br>
सिषाधयिषासाहित्याभावव्यवच्छेदः। तथा च सिद्धेः पूर्वं परतश्च<br>
यत्र सिषाधयिषा जाता तत्र सिद्धेरताथात्वात्नातिप्रसङ्ग<br>
इत्यर्थः॥</p>
<p>{॥ इति<br>
प्रसरणाख्यायां दीपिकाप्रकाशव्याख्यायाम् अनुमानपरिच्छेदः॥}</p>
<p>{समाप्तः}</p>
<p>{। । ।}</p>
<h2 id="उपमनपरचछद-1">उपमानपरिच्छेदः</h2>
<p>[२१८] कुतश्चिदारण्यकपुरुषादित्यादिसङ्ग्रहवाक्ये पञ्चम्याः<br>
प्रयोज्यत्वमर्थः। तस्य श्रुधात्वर्थशाब्दबोधे अन्वयः। इति शब्दस्य<br>
शब्दान्वयीत्याकारकत्वमर्थः। स्फुटमन्यत् । यत्तु इतिशब्दः<br>
तादृशानुपूर्व्यवच्छिन्नवाक्यपरः, श्रुधातोः श्रावणप्रत्यक्षमर्थः। तत्र<br>
विषयितया वाक्यस्यान्वयः इति  तत्तुच्छम्<br>
स्मरन्नित्युक्तस्मृतिसामग्रीप्रविष्टावश्यकशाब्दरूपानुभवप्रतिपादनपरत्वसम्भवे<br>
तत्परित्यागेनानुपयुक्तान्यथासिद्धवाक्यसाक्षात्कारप्रतिपादनपरताया<br>
अन्याय्यत्वात् । प्रकाशे [२१८] अवसरसङ्गत्येति।<br>
प्रतिबन्धकीभूतशिष्यजिज्ञासानिवृत्युत्तरकालीनावश्यवक्तव्यत्वमवसरः।<br>
तृतीयार्थादिकं सर्वमपि पूर्ववत् ।</p>
<p>ननु [२१८] सञ्ज्ञासञ्ज्ञिसम्बन्धज्ञानमुपमितिरिति सङ्ग्रहवाक्येन उपमितेः<br>
पदपदार्थसम्बन्धविषयकज्ञानत्वं लक्षणमुक्तम्  तन्न युज्यत्<br>
तादृशानुमित्यादावतिव्याप्तेः। अतस्तादृशसङ्ग्रहवाक्यं<br>
नोपमितेर्लक्षणकथनपरमपि तु तत्स्वरूपमात्रप्रदर्शनपरमित्याह<br>
[२१८] उपमितिस्वरूपमिति। किं तर्हि तस्या लक्षणमित्याकाङ्क्षायाम्<br>
आह  [२१८]</p>
<p>लक्षणं त्विति।<br>
गम्येत्यन्तमुपमितित्वस्य जातिरूपतायां प्रमाणसूचनाय् [२१८] एतेन स्मरन्निति वर्तमाननिर्देशेन्  [२१८] आहुरिति। अत्र च सङ्ग्रहकारस्य<br>
कुतश्चिदारण्यकादित्याद्यभिहितवतः<br>
अतिदेशवाक्यार्थविषयकशाब्दबोधः करणं तद्विषयकं स्मरणं<br>
व्यापारः उपमितिः फलमिति मतप्रदर्शनमेवाभिमतम्, न तु<br>
सादृश्यादिविशिष्टपिण्डदर्शनं करणं तादृशस्मरणं व्यापारः<br>
उपमितिः फलमिति मतप्रदर्शनम्। तथासति शब्दप्रयोगस्य<br>
स्वाधीनत्वेन स्मरिष्यन्निति पिण्डं पश्यतीति ब्रूयात्, अतः<br>
स्मरन्नित्याद्युक्तिस्वारस्यपर्यालोचनया पूर्वमतमेवाभिमतम्, न तु<br>
द्वितीयं मतमिति तत्प्रदर्शनपरतया<br>
तादृशग्रन्थव्याख्यानानौचित्यमरुचिबीजम्। सङ्ग्रहे वाक्येति।<br>
गोसदृशो गवयपदवाच्य इति स्वरूपातिदेशेत्यादिः। [२१८] उद्बोधकान्तरेति।<br>
सादृश्यविशिष्टपिण्डदर्शनातिरिक्तादृष्टादिरूपोद्बोधकेत्यर्थः।<br>
[२१९] सादृश्य(विशिष्टपिण्ड)दर्शनानन्तरमित्यादि। अत्रोपमितेःयं<br>
गवयपदवाच्य इत्यानकारत्वोपगमे गवयव्यक्त्यन्तरदर्शनानन्तरं<br>
तत्र पदवाच्यतायाः स्मरणानुपपत्तिः, गोसदृशो गवयपदवाच्य<br>
इत्याकारकत्वस्योपगमे च सादृश्यस्य<br>
तद्भेदसमानाधिकरणतद्गतधर्मवत्त्वरूपस्य गुरुत्वेन<br>
पदवाच्यतावच्छेदकत्वासम्भवात्तस्या भ्रमत्वापत्तिरित्यालोच्य<br>
गवयो गवयपदवाच्य इत्याकारिकैव<br>
उपमितिरुपगन्तव्येत्यभिप्रायेणोक्तम् [२१९] गवयत्वादिरूपलघुधर्मेति।<br>
तादृशधर्मावच्छिन्नविशेष्यताकेत्यर्थः। [२१९] इदम्सादृश्यदर्शनस्य<br>
उपमितिहेतुताप्रदर्शनं, उपलक्षणं वक्ष्यमाणार्थसूचकम्। [२१८] सादृश्यादीत्यादिना वैधर्म्यसङ्ग्रहः।</p>
<p>{ ॥ इति प्रसरणाख्यायां दीपिकाप्रकाशिकाव्याख्यायामुपमानपरिच्छेदः॥}</p>
<p>{। । ।}</p>
<h2 id="शबदपरचछद-1">शब्दपरिच्छेदः</h2>
<p>{शब्दलक्षणम्}</p>
<p>[२२२] उपजीव्योपजीवकत्वसङ्गत्येति। अत्र<br>
वक्तव्यं सर्वं प्रागेव प्रपञ्चितम्। [२२२] शाब्दबोधोपजीव्यत्वेन</p>
<p>शाब्दबोधहेतुत्वेन्  [२२२] फलनिष्ठत्वेऽपीति।<br>
आश्रयतारूपसाक्षात्सम्बन्धेनेत्यादिः। [२२२] स्वरूपयोरपि<br>
शब्दप्रमाणोपमानप्रमाणयोरपि। एतेन सङ्गतेः साक्षात्सम्बन्धेन<br>
करणनिष्ठत्वं सूचितम्। [२२२]<br>
करणयोरित्यादि षष्ठ्यर्थो<br>
विषयत्वमभिधानशब्दार्थैकदेशज्ञानान्वितम्। अनन्तरत्वं<br>
चाव्यवहितत्वम्। तच्च पूर्वापरसाधारणम्।<br>
स्वनिरूपणपूर्वनिरूपणपूर्वत्वशून्यत्वस्वोत्तरनिरूपणानुत्तरत्वान्यतरवत्त्वरूपं<br>
बोध्यम्।</p>
<p>ननु [२२२] आप्तवाक्यं शब्द इति सङ्ग्रहे शब्दत्वस्य लक्ष्यतावच्छेदकत्वे<br>
वह्निना सिञ्चतीत्याद्यप्रमाणवाक्येऽव्याप्तिः;<br>
आप्तोच्चरितत्वविरहादित्यत आह  [२२२] प्रमाणशब्द इति। तथा<br>
च प्रमाणशब्दत्वं लक्ष्यतावच्छेदकम्। तच्च वह्निना<br>
सिञ्चतीत्यादिवाक्यव्यावृत्तमिति भावः। [२२२] लक्षणमिति।<br>
जबगडदशादौ अतिव्याप्तिव्युदासाय वाक्यत्वमुक्तम्।<br>
आप्तोक्तवाक्यमित्यत्र उक्तशब्देन समासान्तर्गतषष्ठ्याः उच्चरितत्वमर्थ<br>
इति सूचितम्। [२२२] यथार्थवक्तृत्वरूपेति। एतेन आप्तत्वं<br>
हीष्टत्वम्। तथा च वह्निना सिञ्चतीति वाक्येऽतिव्याप्तितादवस्थ्यम्।<br>
तत्प्रयोक्तुः कस्यचितिष्टत्वसम्भवादितिशङ्का निरस्ता। ननु<br>
वह्निना सिञ्चतीत्यादिप्रयोक्तुरपि कदाचित्<br>
बाधितार्थकवाक्यप्रयोगहेतुभूतयथार्थज्ञानवत्तायाः सम्भवात्<br>
कथमतिव्याप्तिवारणमित्यत आह  [२२२] प्रकृतवाक्यार्थेति। [२२२] निष्कर्ष इति। अयं भावः<br>
तादात्म्य१ वप्रतिपाद्यार्थगोचरयथार्थज्ञानजन्यत्वोभयसम्बन्धेन</p>
<p>१. स्वप्रतिपाद्येत्यादि।<br>
स्वं जलेन सिञ्चतीत्यादिवाक्यं तत्प्रतिपाद्यो योऽथः<br>
जलकरणकसेककर्ता तद्विषयकं यत्यथार्थज्ञानं<br>
तादृशवाक्यप्रयोक्तृनिष्ठं तज्जन्यत्वं तादृशवाक्ये,ऽअर्थ बुद्ध्वा<br>
शब्दरचनाऽ इति न्यायादिति भावः।</p>
<p>वाक्यविशिष्टवाक्यत्वं<br>
१ वजन्यत्वस्वविषयीभूतार्थप्रतिपादकत्वोभयसम्बन्धेन<br>
यथार्थज्ञानविशिष्टवाक्यत्वं वा शब्दलक्षणमिति। [२२२] एतत्वाक्यार्थज्ञानस्य शब्दप्रयोगहेतुत्वम्।</p>
<p>{शक्तिनिरूपणम्}</p>
<p>ननु [२२५] अर्थस्मृत्यनुकूलेत्यादिना दीपिकायाम्<br>
शक्तिपदार्थनिरुक्तिरयुक्ता। तन्निरुक्तेरिहाप्रकृतत्वादित्याशङ्कयाह<br>
[२२५] मीमांसकेत्यादि। [२२५] निरासकत्वेनेति। प्रयोजनतया<br>
हेतुत्वविवक्षया तृतीया। अग्र इत्यवतारणान्वयि। अवतारणं<br>
प्रवृत्त्यनुकूलो व्यापारः। स च शङ्काग्रन्थप्रवृत्तिः। [२२५] तदिति। मीमांसकेत्यर्थः। [२२५] मतम्</p>
<p>प्रामाणिकतया<br>
स्वीकृतोर्ऽथः। [२२७] साधारण्येनेति। साधारण्यं<br>
तद्वृत्तिरूपवत्त्वम्। रूपं चार्थेत्याद्युक्तम्। शक्तिपदार्थान्वितं वैशिष्ट्यं<br>
तृतीयार्थः। स्फुटमन्यत् । दीपिकास्थशक्तिरित्यस्य शक्तिपदार्थ<br>
इत्यर्थसूचनाय [२२५] शक्तिपदार्थमित्युक्तम्। दीपिकायाम्<br>
अनुकूलेत्यन्तं सम्बन्धविशेषणम्। ननु<br>
दीपिकोक्तशक्तिपदार्थलक्षणेर्ऽथस्मृत्यनुकूलत्वनिवेशनेऽपि<br>
घटादिपदाकाशयोः समवायेऽतिप्रसङ्गः तदवस्थः।<br>
स्वनिष्ठत्वस्वार्थनिष्ठत्वोभयसम्बन्धेन<br>
पदविशिष्टत्वनिवेशनेऽप्याकाशपदाकाशयोस्समवायवारणमधक्यम्<br>
तस्यापि तदुभयसम्बन्धत्वातर्थस्सृत्यनुकूलत्वाच्चेत्यत आह  [२२५] शाब्दबोधजनकेति। स्मृतिविशेषणमेतत् । तथा च<br>
समवायज्ञानाधीन<br>
आकाशादिरूपार्थस्मृतेश्शाब्दबोधजनकत्वाभावात्नातिप्रसङ्ग<br>
इति भावः। ननु अनुकूलत्वं जनकत्वम्, तच्च सम्बन्धे बाधितम्<br>
तज्ज्ञानस्यैव स्मृतिजनकत्वादित्यत आह  [२२५] अनुकूलत्वमिहेति। [२२५] विशेष्यमितीति। यद्यपि स्वप्रयोजकादृष्टवत्त्वादेरात्मपदं प्रति<br>
आत्मनि सम्बन्धत्वमस्ति, तथापि स्मृतिनिष्ठा या शाब्दबोधजनकता<br>
तन्निरूपिता या जन्यतासम्बन्धावच्छिन्ना ज्ञाननिष्ठावच्छेदकता<br>
तदवच्छेदकसंसर्गताश्रयत्वमिति निष्कर्षात्न दोषः।</p>
<p>१. स्वजन्यत्वेत्यादि।<br>
स्वं जलेन सिञ्चतीत्यादिवाक्यार्थविषयकं ज्ञानं तज्जन्यत्वं<br>
तादृशवाक्ये, एवं स्वं तादृशवाक्यार्थज्ञानं तद्विषयो योर्ऽथः<br>
वाक्यार्थः तत्प्रतिपादकत्वं च तस्मिन् वाक्ये इति समन्वयः।</p>
<p>१ अन्यतासम्बन्धेन<br>
तत्तदर्थधर्मिकतत्तत्पदप्रकारकशक्तिसंसर्गकज्ञानविशिष्टतत्तदर्थस्मृतित्वेन<br>
शाब्दबोधहेतुत्वोपगमात्</p>
<p>लक्षणसमन्वयः। एवं<br>
सम्बन्धान्तरज्ञानजन्यार्थस्मृतेः शाब्दबोधहेतुताविरहात्न दोष<br>
इति।</p>
<p>ननु अन्यः पदार्थः<br>
पदार्थान्तरमिति व्युत्पत्त्या पदार्थान्तरपदं<br>
कॢप्तपदार्थातिरिक्तपरम्,<br>
प्रतियोगिविशेषसमर्पकपदासमभिव्याहृतातिरिक्तादिपदानां<br>
स्वसमभिव्याहृतपदार्थतावच्छेदकाश्रयत्वेन<br>
कॢप्ततत्तद्धर्मिप्रतियोगिकभेदकूटवद्बोधकतायाःऽचित्रमतिरिक्तं<br>
रूपऽमित्यादौ दृष्टत्वात् । तथा च मीमांसकैः शक्तेरपि<br>
पदार्थत्वाङ्गीकारात्<br>
तादृशभेदकूटवत्पदार्थाप्रसिद्धिरित्याशङ्क्याह  [२२५] तत्तदिति। तथा च शक्तित्वातिरिक्तानां द्रव्यत्वादीनामेव<br>
ग्रहणात्नाप्रसिद्धिरिति भावः। [२२५] व्याघातः  विरोधः।<br>
अप्रसिद्धिरिति यावत् । अथवा नैयायिकमते शक्तिः न पदार्थान्तरमिति<br>
निषेधो नोपपद्यत् प्रतियोग्यप्रसिद्धेरत आह  [२२५] तत्तत्पदार्थतावच्छेदकाभावकूटवदित्यर्थ इति। अत्र च<br>
पदार्थानां तत्तत्पदार्थतावच्छेदकानामनतरमभावकूटः अत्रास्तीति<br>
पदार्थान्तरमिति अर्शाद्यजन्यताया उपगमेनोक्तार्थलाभात्न<br>
पदार्थान्तरमित्यत्र च नञः<br>
प्रकृतिप्रत्ययार्थयोरन्तराभासमानार्थकताया अन्यत्र दर्शनात्<br>
प्रकृतेऽपि अन्तरपदार्थस्याभावकूटस्य नञर्थाभावे<br>
प्रतियोगितयान्वयेन तत्तत्पदार्थतावच्छेदकविरहकूटाभावाश्रय<br>
इत्यर्थं मनसि निधायाह  [२२५]<br>
न व्याघात इति। व्याघात इत्यतः<br>
प्राक्सिद्ध्यसिद्धिभ्याम्मित्यादिः। [२२७] अन्येति नैयायिकेत्यर्थः।<br>
तत्तत्पदार्थतावच्छेदकाभावकूटस्य प्रत्येकं प्रसिद्धत्वात्<br>
प्रतियोगितावच्छेदकविशिष्टप्रतियोगिज्ञानसम्भवेन नैयायिकमते<br>
निषेधोपपत्तेरिति भावः। यद्यप्यत्र कूटत्वं दुर्वचम्। अप्रसिद्ध्या<br>
एकाभावविशिष्टापराभावनिवेशश्च न</p>
<p>१.<br>
जन्यतासम्बन्धेनेत्यस्य ज्ञानविशिष्टेत्यत्रान्वयः।</p>
<p>सम्भवति। तथापि<br>
तत्तदभावविषयकधीविषयत्ववदित्यर्थाङ्गीकारात्न दोषः।<br>
विषयत्ववत्त्वं चाधेयतासम्बन्धावच्छिन्नस्वव्यापकतासम्बन्धेन्<br>
तत्सम्बन्धावच्छिन्नप्रतियोगिताकतदभावप्रसिद्ध्या निषेधोपपत्तेः।<br>
[२२५] अतिरिक्तैवेति। कॢप्तयोर्विनिगमनाविरहेऽकॢप्तमन्यत्<br>
सिद्ध्यतीति न्यायादिति भावः। [२२५] यत इत्यादि। अत्र कल्पे<br>
वाच्य इत्यादौ धातोस्तादृशविशेष्यत्वमर्थः। प्रत्ययस्य आश्रय इति<br>
बोध्यम्। नन्वेवं सति वाच्य</p>
<p>इत्यादिवाक्यजन्यशाब्दबोधे आश्रयत्वरूपाधिकपदार्थभानस्य<br>
वक्तव्यतया गौरवम्। एवं विशेष्यतायामिच्छासम्बन्धतया<br>
निरूपितत्वस्य निवेशनीयतयापि तथेत्याशङ्क्य कल्पान्तरमाह<br>
[२२६] तादृशेति। तत्तत्पदजन्यबोधविषयत्वनिष्ठेत्यर्थः। [२२६] तदिति। ईश्वरेत्यर्थः। एवं चात्र कल्पे<br>
धातोरीश्वरेच्छैवार्थः, प्रत्ययस्य<br>
पदजन्यबोधविषयत्वप्रकारतानिरूपितविशेष्यतावानार्थः,<br>
विशेष्यतायां च निरूपितत्वसम्बन्धेन इच्छान्वय इति भावः [२२६] नाति प्रसङ्ग इति। घटादिपदजन्यबोधविषयत्वादेः<br>
ईश्वरेच्छायां घटादावेव भानात्तद्विषयतयोरेव</p>
<p>निरूप्यनिरूपकभावसत्त्वादिति भावः।</p>
<p>ननु गङ्गायां घोष<br>
इत्यादौ गङ्गापदादितः तीरादिबोधोत्पत्त्या तीरादिगतस्य<br>
तादृशबोधविषयत्वादेरपि ईश्वरेच्छया विषयीकरणमावश्यकम्।<br>
तस्याः विद्यमानयावद्धर्मविषयकत्वनियमात् । तथा च तीरं<br>
गङ्गापदजन्यबोधविषयो भवत्वित्याकारकत्वमपि तस्या अस्तीति<br>
प्रागुक्तरीत्या लक्षणोच्छेदप्रसङ्गतादवस्थ्यमित्यत आह  [२२६] गङ्गापदजन्यत्वस्येति। गङ्गापदजन्यो बोधः बोधविषयो<br>
भवतु तीरमित्याकारकत्वमेव ईश्वरेच्छायां स्वीक्रियते, तावतैव<br>
तस्या उक्तनियमोपपत्तेः। बोधविषयतात्वरूपेण<br>
गङ्गापदजन्यबोधविषयत्वादेरपि तत्र भानसम्भवादित्यर्थः। [२२६] अभावेनेति। अन्यथा<br>
विशिष्टाकारेच्छाविशकलिताकारेच्छयोरवैलक्षण्यप्रसङ्गादिति<br>
भावः। [२२६] गङ्गापदजन्यत्वप्रकारतानिरूपितेत्यादि।<br>
एतेन बोधविषयो भवतु तीरमित्याकारकत्वस्य<br>
तादृशेच्छायामुपगमात् । बोधविषयतात्वेन<br>
गङ्गापदजन्यबोधविषयत्वप्रकारतानिरूपितत्वं तीरविशेष्यताया<br>
अप्यक्षतमित्यतिप्रसङ्गतादवस्थ्यमिति शङ्का निरस्ता।<br>
विशकलितेच्छीयविशेष्यताप्रकारतयोरैक्यासम्भवेन<br>
जन्यत्वबोधविषयत्वयोः प्रकारतारूपयोः<br>
निरूप्यनिरूपकभावासम्भवात् । [२२६] न क्षतिः  न<br>
लक्षणोच्छेदप्रसङ्गः। [२०६] स्वातन्त्र्येण भानमिति। वैशिष्ट्ये तृतीया<br>
भानं प्रकारता। स्वातन्त्र्यं<br>
चार्थविशेष्यतानिरूपितविषयत्वप्रकारतानिरूपितबोधप्रकारतानिरूपितत्वाभावः।</p>
<p>पदनिष्ठप्रकारतानिरूपितजन्यत्वप्रकारतानिरूपितबोधप्रकारतानि रूपितत्वाभावश्च्<br>
स्वातन्त्र्येणेत्यस्योक्तार्थकस्य</p>
<p>यथायोगमन्वयो<br>
बोध्यः। [२०६] सङ्क्षेप इति। अत्रायमाशयः<br>
ईश्वरेच्छायां तीरं गङ्गापदजन्यबोधविषयो</p>
<p>भवत्वित्याकारकत्वमनभ्युपगम्य<br>
दर्शितविशकलिताकारकत्वाभ्युपगमे लक्षणाया<br>
वृत्त्यन्तरत्वकल्पनस्यावश्यकत्वेन गौरवम्।<br>
विशिष्टाकारकत्वाभ्युपगमे तु लाघवमिति तर्कानुगृहीतेन<br>
ईश्वरेच्छा विशिष्टाकारकत्वतदभावान्यतरवती<br>
प्रमेयत्वादित्यनुमानेन तस्याः विशिष्टाकारकत्वसिद्धिरिति तु न<br>
शङ्कनीयम्। तथासति अभ्रान्तानां घटो घटपदवाच्य इति<br>
व्यवहारप्रसङ्गात् । बाधकतर्काभावविशिष्टस्यैव<br>
लाघवतर्कस्यानुमानानुग्राहकत्वोपगमात् । उक्तानुमानेन तत्र<br>
तदसिद्धेः। एवं घटो घटपदस्य वाच्य इत्यादौ प्रत्ययार्थे<br>
विभक्त्यर्थस्यान्वयो वाच्यः। स चानुभवविरुद्ध इति। षष्ठ्या<br>
जन्यत्वप्रकारतार्थः। तत्र प्रकृत्यर्थस्य<br>
स्वनिष्ठप्रकारतानिरूपितत्वसम्बन्धेनान्वयः। वच</p>
<p>धातोः<br>
बोधप्रकारतानिरूपितविषयत्वप्रकारतानिरूपकत्वविशिष्टेच्छार्थः।<br>
षष्ठ्यर्थस्य बोधप्रकारतायां निरूपितत्वसम्बन्धेनान्वयः।<br>
विशिष्टेच्छायाश्च प्रत्ययार्थविशेष्यतावदेकदेशविशेष्यत्वे<br>
विशेषणावच्छिन्ननिरूपितत्वसम्बन्धेनान्वयः। एवं प्रथमकल्पोऽपि<br>
साधुरेवेति। एवं<br>
विशिष्टेच्छीयविशेष्यताप्रकारतयोरभेदमनुपगम्य<br>
अवच्छेद्यावच्छेदकभावाङ्गीकारे प्रकारतानिरूपितप्रकारतास्थले<br>
प्रकारतानिरूपितविशेष्यत्वावच्छिन्नप्रकारता निवेश्येति।</p>
<p>{विशिष्टशक्तिस्थापनम्}</p>
<p>[२३०] विशिष्टे शक्तिमित्यादि।<br>
विशिष्टविशेष्यकशक्तिप्रकारकाप्रामाण्यज्ञानानास्कन्दितनिश्चयानुकूलव्यापारविषयकेच्छाविशिष्टः<br>
मीमांसकमतविषयकज्ञानजनकशब्दप्रतियोगिकध्वंसविशिष्टः<br>
मीमांसकमतविशेष्यकानुपपन्नत्वप्रकारकज्ञानजनकशब्दः<br>
तदनुकूलकृतिमानित्यखण्डबोधः। द्वितीयं वैशिष्ट्यं<br>
स्वप्रतियोगिसमानाकर्तृकत्वस्वाश्रयकालवृत्तित्वोभयसम्बन्धेन्<br>
स्फुटमन्यत् । [२३०] अर्थापत्तीति। अर्थापत्तिश्च आनयनकर्मत्वस्य<br>
साक्षात्सम्बन्धेन गोनिष्ठत्वमन्तरा<br>
स्वाश्रयवृत्तित्वरूपपरम्परासम्बन्धेन<br>
गोत्ववृत्तित्वमुनपपन्नमित्याकारिका बोध्या।</p>
<p>ननु<br>
जात्याश्रयव्यक्तावेव शक्तिस्वीकारे गवादिपदजन्यशाब्दबोधे<br>
गोत्वादितत्सम्बन्धयोः कथं भानसम्भवः। आशक्यस्नपय शाब्दबोधे<br>
भानं नास्तीति नियमात् । न च तादृशनियमे मानाभाव इति<br>
वाच्यम्। तथा सति गवादिपदजन्यशाब्दबोधे घटादीनां<br>
बोधापत्तेः। यत्तु  नीलो घट इत्यादौ अभेदस्य एवं सति<br>
शाब्दबोधे भानं न स्यादिति  तन्न  पदार्थद्वय<br>
संसर्गातिरिक्तस्येति विशेषणादित्याशङ्क्य<br>
प्राचीनाभिमतसमाधानमाह  [२३१]<br>
अत्रेदं बोध्यमित्यादिना। नवीनास्तु<br>
तादृशनियमे मानाभावः। न चोक्तातिप्रसङ्गः।<br>
शक्तितदवच्छेदकतदवच्छेदकताघटकसम्बन्धत्वानामेव शाब्दबोधे<br>
भाननियामकत्वाङ्गीकारात् । एवं च जातितद्वैशिष्ट्यायोः<br>
शक्तिर्नाभ्युपेयेति वदन्ति। तन्मतं दर्शयति  नव्यास्त्विति।</p>
<p>{शक्तिग्रहोपायप्रतिपादनम्}</p>
<p>ननु<br>
अप्येकदन्तेत्यादिकोशादौ एकदन्तादिशब्दानां<br>
द्वन्द्वसमासोऽनुपपन्नः। समस्यमानपदार्थानां मिथो भेदसत्त्व एव<br>
द्वन्द्वस्य साधुत्वादिह तदभावादित्यत आह  [२३४] तत्रेति। [२३५] व्यवहारतः। प्रवृत्तेरित्यर्थः। [२३४] वृद्धव्यवहारेणेति दीपिकावाक्येऽपि वृद्धस्य व्युत्पन्नस्य<br>
व्यवहारेण प्रवृत्त्येत्यर्थः। ननु दीपिकास्थ [२३७] नन्वित्यादिवाक्ये कार्यपरत्वादित्यस्य<br>
षष्ठ्यन्ताकाङ्क्षासम्भवात्व्यवहारस्येत्यस्योत्तरत्रान्वयासम्भवाच्चाह<br>
[२३७] व्यवहारस्येत्यादि। [२३७]<br>
व्यवहारस्य  वाक्यप्रयोगस्य् ननु<br>
[२३४] प्रवृत्तिमुपलभ्य गवानयनं च दृष्ट्वेति<br>
दीपिकावाक्यात्प्रवृत्त्यनुमानानन्तरं गवानयनज्ञानमिति लभ्यत्<br>
तच्च न युज्यत् पक्षज्ञानमन्तरा अनुमानासम्भवेन गवानयनज्ञानस्य<br>
प्रथममावश्यकत्वादित्यत आह  [२३७] गवानयनं<br>
दृष्ट्वेत्यादि। प्रवृत्युपलम्भस्य प्रमित्यन्तरस्यासम्भवादाह<br>
उपलभ्येत्यस्येति। अनुमानप्रयोगमाह  [२३५] इयं क्रियेत् अयं<br>
प्रयत्नः गवानयनधर्मिकेष्टसाधनताज्ञानजन्यः प्रवृत्तित्वात्<br>
स्वीयप्रवृत्तिवतित्यनुमानान्तरमपीह बोध्यम्। [२३५] गवानयनज्ञानस्य  गवानयनधर्मिकेष्टसाधनताज्ञानस्य्</p>
<p>[२३४] निश्चित्येति। अयमाशयः  तादृशज्ञानं<br>
तादृशवाक्यजन्यम्</p>
<p>तादृशवाक्यविशिष्टत्वादित्यानुमानिकोऽत्र निश्चयः। वैशिष्ट्यं<br>
च</p>
<p>स्वसत्ताधीनसत्ताकत्वस्वाभावाधीनाभावप्रतियोगित्वोभयसम्बन्धेनेति।</p>
<p>ननु गामानय<br>
इत्यादिविशिष्टवाक्यस्यैव तादृशविशिष्टार्थे शक्तिः कुतो न<br>
स्वीक्रियत इत्यत आह  [२३५] वाक्यस्येति। ननु यवशब्दस्य<br>
दीर्घशूकविशिष्ट शक्तिस्वीकारे म्लेच्छानां प्रियङ्गौ प्रयोगो न<br>
स्यादित्यत आह  [२३५] प्रियङ्गौ त्विति। [२३५] आख्यातस्य यत्नत्वविशिष्ट इत्यादि। आख्यातं<br>
यत्नत्वविशिष्टवाचकं १ आदृशकरोतिव्याख्येतत्वादिति रीत्या<br>
विवरणस्य शक्तिग्राहकता बोध्या। तत्समानार्थकपदान्तरेण<br>
तदर्थकथनं हि व्याख्यानमिति भावः।</p>
<p>{शब्दानां<br>
सिद्धपरत्वमपीति निरूपणम्}</p>
<p>ननु सिद्धार्थोऽपि<br>
वाक्यप्रयोगी भवतु किं तावता व्युत्पत्तेरित्यत आह  [२३७] तथाचेति। [२३७] अन्यथातत्र शक्तिग्रहावश्यम्भावविरह्</p>
<p>{लक्षणानिरूपणम्}</p>
<p>ननु [२३७] तीरेपि शक्तिः न कल्प्यत इति दीपिकावाक्यमनुपपन्नम्।<br>
तीरादिशब्दानां तीरे शक्तिस्वीकारादित्यत आह  [२३८] गङ्गापदस्येति। [२३८] शेष इति। [२३८] नानार्थकत्वानुपपत्तिरिति। नानार्थशक्तत्वानुपपत्तिरित्यर्थः।</p>
<p>ननु लवणाश्वयोरपि<br>
कथञ्चित्संयोगः सम्भवति, एवमेककालीनत्वादिसम्बन्धोऽपीति<br>
नोक्तदोषविस्तारसम्भव इत्यत आह  [२३८] इदमुपलक्षणमिति।<br>
[२३७] इदं लवणाश्वयोः परस्परसम्बन्धाभावात्<br>
नानाशक्तिकल्पनम्। [२३८] प्रसिद्धयोः<br>
समानप्रयोगप्राचुर्ययोरित्यर्थः। एतेन गङ्गादिपदात्<br>
विशेषस्सूचितः। तत्र तीरप्रवाहयोरतथात्वात् । [२३८] मञ्चस्थपुरुष इति। अत्र मञ्चपदं पुरुषमात्रपरम्,<br>
मञ्चस्थेत्युक्तिस्तु तत्र शक्यसम्बन्धलाभाय् वाच्यार्थस्य मञ्चादेस्तु न<br>
शाब्दबोधे भानमिति ध्येयम्। इदमत्रजहलल्लक्षणालक्षणम्<br>
लक्ष्यतावच्छेदकरूपेण लक्ष्यमात्रविषयकबोधजनिका लक्षणेति। [२३८] अपिना  अपिशब्देन्  [२३८]<br>
एकसार्थवाहित्वेन<br>
एकसमुदायघटकत्वेन्  अजहल्लक्षणालक्षणम्  लक्ष्यतावच्छेदकरूपेण<br>
शक्यलक्ष्योभयबोधिका</p>
<p>लक्षणेति।<br>
लक्ष्यतावच्छेदकं दर्शितम्। ननु छत्रिपदमुख्यार्थस्य छत्रिणः<br>
गमनकर्तृत्वान्वयानुपपत्तिविरहात्किमत्र लक्षणानियामकमित्यत<br>
आह [२३८] तात्पर्येति। मतुबर्थकेत्यनेन इनिप्रत्ययस्य<br>
शक्तत्वलक्षणपदत्वं सूचितम्। [२३८]<br>
तच्छक्त्येति। वाक्यशक्त्येत्यर्थः।<br>
मीमांसकमतमभिप्रयन्नाह  [२३८]<br>
प्रतिपाद्येति। स्वमताभिप्रायेणाह<br>
[२३८] अन्यथेति। [२३८] एकसार्थे एकसमुदाये लक्षणा<br>
स्वाश्रयपुरुषघटितत्वरूपपरम्परासम्बन्धात्मिका। [२३८] आहुरित्यस्वरससूचनम्। तद्बीजन्तु तथासति<br>
जहल्लक्षणोदाहरणमेवेदं स्यात् । तथा च प्रकृतानुपयोगः<br>
दीपिकायां तस्याजहल्लक्षणोदाहरणत्वकथनादिति। [२३९] तस्य तीवब्रह्मणोरैक्यस्य् [२३९] तत्तांशस्येदानीमित्यादि।<br>
अयं भावः  तद्देशादिसम्बन्धविशिष्टे एतद्देशादिसम्बन्धो बाधितः,<br>
विशिष्टे अन्वीयमानधर्मस्य विशेषणेऽप्यन्वयावश्यकतया<br>
विशेषणीभूततद्देशादिसम्बन्धे तद्बाधात् । अतः तत्पदं<br>
देशकालसम्बन्धिमात्रपरं न तु देशादौ तत्तांशोऽपि विवक्षितः।<br>
तथा च तच्छब्दलक्षणा जहदजहल्लक्षणा। तल्लक्षणन्तु<br>
वाच्यतावच्छेदकाप्रकारकवाच्यविषयकबोधप्रयोजिका लक्षणेतीति।</p>
<p>सोऽयं देवदत्त<br>
इत्यादौ यदि विशिष्टवैशिष्ट्यावगाहिशाब्दबोधः स्वीक्रियते<br>
तदैवं स्यात्, न चायं स्वीक्रियते, किं तु<br>
तद्देशतत्कालवृत्तित्वोपलक्षितानुयोगिकवैशिष्ट्यावगाहिबोधः। तत्र<br>
च न प्रागुक्तरीत्या बाधावकाशः। विशेषणे विधेयानन्वयात् । अत एव<br>
सोऽयं देवदत्त इत्यादिवाक्यजन्यशाब्दबोधसमनन्तरं<br>
तद्देशतत्कालवृत्तिः न वा देवदत्त<br>
इत्यादिसंशयानुत्पादोऽप्यनुभवसिद्ध उपपद्यत्<br>
अतस्तत्तांशस्याहानात्नात्रलक्षणावकाश इति नोपेयत एव<br>
जहदजहल्लक्षणेति वदन्ति। तन्मतमाह  [२३९] परे त्वित्यादिना।</p>
<p>{गौणीव्यञ्जनयोर्वृत्त्यन्तरत्वखण्डनम्}</p>
<p>[२४२] राज्ञामपि शक्त्यैवेति। भुवं धरति<br>
रक्षतीति रीत्या योगशक्त्यैवेत्यर्थः। ननु व्यञ्जनायाः कुत्र<br>
लक्षणायामन्तर्भाव इत्यत्राह  [२४२] गङ्गायामित्यादि। [२४२] लक्षणासाम्राज्यात् लक्षणाबलात् । चकारस्य<br>
समुच्चयपरत्वासम्भवादाह  [२४२]<br>
चस्त्वर्थ इति। [२४२] विलक्षणशब्दप्रयोक्तृत्वादिति।</p>
<p>विलक्षणशब्दप्रयोगविशिष्टत्वादित्यर्थंः। वैशिष्ट्यं<br>
स्वानुकूलकृतिमत्त्वाधेयत्वोभयसम्बन्धेन्  आधेयता</p>
<p>स्वपतिविशेष्यकएवंविधशाब्दबोधप्रकारकेच्छाप्रयोज्यत्वोभयसम्बन्धेन्<br>
तेनास्मदादिष्वपि यथाश्रुतहेतुसत्त्वेन न</p>
<p>व्यभिचारः। [२४२] सम्भावनादीत्यादिना मानसपरिग्रहः। [२४३] मन्तव्यमिति। तथ च तथानुव्यसायोऽसिद्ध इति भावः।</p>
<p>{लक्षणाबीजनिरूपणम्}</p>
<p>[२४५] लक्षणानुपपत्तिरिति। शक्यार्थस्य यष्ट्यादेः<br>
क्रियान्वयसम्भवादिति भावः। [२४५]<br>
नियतकाले<br>
अश्वादिनियतप्रयाणादिकाल इत्यर्थः। [२४५] विशेषणादेरित्यादिना<br>
साहचर्यादेः परिग्रहः।</p>
<p>{अर्थाघ्याहारखण्डनम्}</p>
<p>[२४६] अध्याहारः  उपस्थितिः। [२४६] अर्थज्ञानार्थत्वादित्यत्रार्थज्ञानमुपस्थितिः। यथाकथञ्चिदिति।<br>
मानान्तरेणेत्यर्थः। ननु पदजन्यत्वनिवेशस्य घटः<br>
कर्मत्वमित्यादिस्थपलविशेषप्रयोजनकथनं विफलं,<br>
प्रत्यक्षाद्युपस्थितपदार्थस्थलेऽपि तत्सम्भवातित्याशङ्क्य न बोधे<br>
पदजन्यत्वनिवेशस्य इदं प्रयोजनकथनम्, अपि तु<br>
विशेषपदस्यापीति समाधानमाह  [२४७] विशेषपदस्यापीति।<br>
वृत्त्येति वैशिष्ट्ये तृतीया। [२४७]<br>
दिगिति। अयं भावः  यद्यपि<br>
घटादिपदं वस्तुगत्या वृत्तिविशिष्टमेवेति<br>
तत्समवायज्ञानजन्याकाशोपस्थित्या शाब्दबोधवारणाय<br>
तत्तद्दण्डवृत्तिप्रकारकतत्तत्पदधर्मिकज्ञानजन्यतत्तदर्थोपस्थितेर्हेतुत्वं<br>
वक्तव्यम्। एवं<br>
तत्तत्पदवृत्तिप्रकारकतत्तदर्थधर्मिकज्ञानजन्यतत्तदर्थोपस्थितेरपि। एवं<br>
च समवायस्य वृत्तिरूपत्वाभावात्नातिप्रसङ्गः। शक्तिलक्षणयोरेव<br>
वृत्तिरूपत्वादिति।</p>
<p>{पदविभागः}</p>
<p>[२४८] अवयवशक्तिः  स्वघटकपदशक्तिः। [२४८] तन्मात्रेणेति। अवयवशक्तिमात्रेणेत्यर्थः। मात्रशब्देन<br>
रूढिशक्तिव्यवच्छेदः। तथा च<br>
रूढिशक्तिज्ञानजन्यार्थविषयकबोधजनकत्वाभावे सति<br>
अवयवशक्तिज्ञानजन्यार्थविषयकबोधजनकत्वं यौगिकस्य लक्षणमिति<br>
पर्यवसितम्। योगरूढिवारणाय सत्यन्तम्। [२४८] तन्मात्रेणेत्यादि। रूढिमात्रेणेत्यर्थः।<br>
मात्रपदेनावयवशक्तिव्ययच्छेदः। तथा च<br>
योगशक्तिज्ञानजन्यार्थविषयकबोधजनकत्वाभावे सति<br>
रूढिशक्तिज्ञानजन्यार्थविषयकबोधजनकत्वं रूढस्व्य लक्षणम्।<br>
यौगिकवारणाय सत्यन्तम्। [२४८]<br>
योगरूढिभ्यामित्यादि<br>
योगशक्तिज्ञानजन्यः यः रूढिशक्तिज्ञानजन्यशाब्दबोधः<br>
तज्जनकत्वमित्यर्थः। रूढिवारणाय प्रथमं जन्यान्तम्।<br>
यौगिकवारणाय द्वितीयम्। परस्परसहकारेणेत्यनुदपादाने रूढ्या<br>
अर्थप्रतिपादकत्वे सति योगेनार्थप्रतिपादकत्वं लक्षणं स्यात् । तत्र<br>
च यौगिकरूढाविशेषः, अतस्तदुपादानं तेनैकत्र शाब्दबोधे<br>
द्विविधशक्तिज्ञानजन्यत्वलाभः। सहकारे परस्परत्वं च<br>
स्वाश्रयनिरूपितसहाकराश्रयनिरूपितत्वं<br>
सहकारविशिष्टत्वपर्यवसितम्। वैशिष्ट्यं<br>
स्वनिरूपकवृत्तित्वस्वाश्रयनिरूपितत्वोभयसम्बन्धेन्  [२४८] परस्परासहायेनेत्यग्रिमग्रन्थस्य निरुक्तसहकाराभावेनेत्यर्थः।<br>
तृतीयार्थस्पय वैशिष्ट्यस्य शक्त्यादावन्वयः। तथा च<br>
रूढिशक्तिज्ञानजन्ययोगशक्तिज्ञानाजन्यार्थविषयकबोधजनकत्वे सति<br>
रूढिशक्तिज्ञानाजन्ययोग्यशक्तिज्ञानजन्यार्थविषयकबोधजनकत्वं<br>
यौगिकरूढस्य लक्षणं पर्यवसितम्। केवलयौगिककेवलरूढयोः<br>
वारणाय दलद्वयम्। [२४९] योगरूढिमिति। योगसहितां<br>
रूढिमित्यर्थः। तेन  योगः च रूढिश्चेति<br>
इतरेतरयोगद्वन्द्वाश्रयणे योगरूढी इति द्विवचनान्तत्वप्रसङ्गः।<br>
योगरूढ्योस्समाहार इति समाहारद्वन्द्वाश्रयणे योगरूढीति<br>
नपुसङ्कत्वप्रसङ्ग इति शङ्कायाः नावकाशः। शाकपार्थिवादिवत्<br>
मध्यमपदलोपिसमासाश्रयणेनाविरोधात् ।</p>
<p>एतदभिप्रायेणैवाग्रे<br>
कुमुदे कुमुदप्रयोगसत्त्वातिष्टापत्तिरित्यत आह  [२४९] पङ्कजादीति।</p>
<p>{अन्वितशक्तिखण्डनम्}</p>
<p>[२५०] पदार्थद्वयस्यैव परस्परान्वय<br>
इत्येतल्लाभाय इतरेत्युक्तम्। नत्वितरत्वमपि<br>
शक्यतावच्छेदकघटकमित्यभिप्रायेणाह  [२५१] अन्वित इति।<br>
नन्वन्वयांशेऽपि शक्तिरास्ताम्, किं तत इत्याह  [२५१] अन्वित इत्यादि। उक्तरीत्या कार्यांशोपेक्षाबीजसम्भवात्<br>
इतरपदस्य कार्यपरत्वे गौणत्वापत्तेश्चास्वरसं हृदि निधाय [२५१] आहुरित्युक्तम्। तत्तत्कारणाव्यवहितोत्तरत्वं</p>
<p>स्वसामानाधिकरण्यावच्छिन्नस्वाव्यवहितोत्तरक्षणोत्पत्तिकत्वसम्बन्धेन<br>
तत्कारणवैशिष्ट्यम्। तेन व्यधिकरणशाब्दबोधव्युदासः।</p>
<p>{आकाङ्क्षादिनिरूपणम्}</p>
<p>[२५५] योग्यतादीत्यादिना<br>
अविलम्बोच्चरितपदपरिग्रहः। ननु यत्पदाभावप्रयुक्तत्वं<br>
तज्जन्यत्वम्, तच्च शाब्दबोधजनकत्वेऽभावरूपे न सम्भवति। तस्य<br>
नित्यत्वादित्यत आह  [२५५] प्रयुक्तत्वं चेति। ननु<br>
निरुक्तशाब्दबोधाजनकत्वज्ञानं विनापि शाब्दबोधोदयात्कथं<br>
तद्घटितस्याकाङ्क्षारूपत्वमित्यत आह  [२५५] अजनकत्वान्तमिति। [२५५] परिचायकम्  बोधकम्। वाक्यर्थस्यापूर्वतया शाब्दबोधात्<br>
प्राग्दुर्ग्रहत्वेन क्वचिद्योग्यतासंशयादपि शाब्दबोधः जायत<br>
इत्यभिप्रायेणोक्तम्  [२५५] संशयनिश्चयसाधारणेति। [२५५] स्वरूपसत्येव  अज्ञातैव् [२५५] दिगिति। अयं भावः<br>
योग्यताज्ञानत्वेन हेतुत्वेऽप्रामाण्यनिश्चयाभाव एव<br>
हेतुतावच्छेदके निवेश्यः। नवीनमते<br>
संशयसाधारणाप्रामाण्यग्रहत्वावच्छिन्नप्रतियोगिताकाभावः तथेति।<br>
[२५५] दीपिकायामविलम्बेनेत्यादि। एतेन मौनिश्लोकादौ<br>
शाब्दबोधानुपपत्तिर्निरस्ता। अन्यथा तत्र पदोच्चारणाभावेन<br>
शाब्दबोधानुपपत्तेः। ननु गौरश्वः पुरुष<br>
इत्यादिभूलोक्तपसङ्गतम्। तथा हि  तत्र कीदृशबोध आपाद्यत्<br>
अश्वादावेकत्वादिबोधो वा उत गवाश्वादौ अभेदान्वयबोधो वा।<br>
नाद्यः; इष्टापत्तेः। न द्वितीयः;<br>
अयोग्योदाहरणत्वादित्याद्याशङ्क्यानाकाङ्क्षोदाहरणान्तरमाह [२५५] घट इत्यादि।</p>
<p>{वेदापौरुषेयत्वम्}</p>
<p>प्रतीतिद्वयस्यान्यविषयकत्वकल्पनामपेक्ष्य एकस्याः<br>
प्रतीतेस्तत्कल्पनं युक्तम्। तथा च प्रत्यभिज्ञा<br>
साजात्यावगाहित्वतदभावान्यतरवती प्रमेयत्वादित्यनुमानं<br>
प्रत्यभिज्ञायास्साजात्यावगाहित्वे उत्पत्तिविनाशप्रत्ययोः<br>
ककाराद्यभिव्यञ्जककण्ठताल्वादिव्यापारविषयकत्वरूपं लाघवं<br>
स्यादिति तर्कानुनृहीतं प्रमाणमित्याशयेनाह  [२५९] उत्पत्तीति। अत्र च यदि प्रत्यभिज्ञा साजात्यावगाहिनी स्यात्तर्हि<br>
वर्णानामनित्यतया ध्वंसप्रतियोगित्वं प्रागभावप्रतियोगित्वं च<br>
स्यातिति गौरवतर्कसहकृतनोक्तानुमानेन<br>
प्रत्यभिज्ञायास्साजात्यावगाहित्वाभावसिद्धं<br>
उत्पत्तिविनाशप्रत्ययोरन्यविषयकत्वकल्पनं निराबाधमेवेति<br>
उक्तयुक्तिरेवेत्यभिप्रेत्य [२५१] हृदयमित्युक्तम्। एतदस्वरसेनैव<br>
युक्त्यन्तरमाह  [२५९] वर्णानामिति।</p>
<p>ननु वर्णनित्यत्वे<br>
कथं वेदस्यानित्यत्वमित्याशङ्क्य तदुपपादयति  [२५९] प्रकाशिकायामग्नीति। [२५९] उचितमिति।<br>
उत्पत्तिविनाशप्रत्ययानुगुण्यादितिभावः।</p>
<p>{स्मृत्याचारयोः<br>
प्रामाण्यम्}</p>
<p>ननु आचारो नाम<br>
अनुष्ठानम्। तच्च व्यापारात्मकमिति तस्य प्रमाणत्वे<br>
प्रागुक्तप्रमाणविभागव्याघात इत्यत आह  [२६०] आचाराणामितीति। [२६१]<br>
एतेन आचारपदस्य<br>
निरुक्तवाक्यपरत्वेन्  [२६०] अनुमीयत इति। अत्रेत्थमनुमानप्रकारः<br>
इयं स्मृतिः किञ्चिच्छाखामूलिका स्मृतित्वादित्यनुमानात्<br>
व्यासादिस्मृतिमूलभूतशाखासिद्धौ तादृशीशाखा<br>
इदानीमुच्छिन्नपाठा इदानीमनुपलभ्यमानत्वात्यन्नैवम्<br>
तन्नैवं यथा पठ्यमानशाखेति। [२६१] नदीदीनादि इत्यादिना<br>
राजजरासरो रस इत्यादीनां परिग्रहः। [२६१] अर्थविशेषेति। नद्यादिशब्दात्<br>
दीनादिरूपार्थबोधप्रसङ्गादित्यर्थः। तथा च येन रूपेण<br>
पदान्तरसमभिव्याहारो गृहीतः तद्रूपावच्छिन्नशक्तिज्ञानं<br>
शाब्दबोधहेतुर्वाच्यम्। अन्यथा प्रमेयत्वादिना शक्तिग्रहेऽपि<br>
शाब्दबोधापत्तेः। एवं चानुमीयमानश्रुतेःऽअष्टकां<br>
कुर्वीतेऽत्याकारकत्वमेवेति विशिष्ट निर्णयाभावात्<br>
बोधकत्वासम्भवः। एवमष्टकापदस्थानेऽपि पर्यायपदान्तरप्रक्षेपो<br>
बोध्य इति भावः। इदं चार्थविशेषबोधापत्तेरिति<br>
पाठमभिसन्धाय् अर्थविशेषबोधानापत्तेरिति पाठे तु<br>
तन्नैयत्यानुपपत्तेरित्यर्थः।</p>
<p>{अर्थापत्त्यादीनां<br>
प्रमाणान्तरत्वनिरासः}</p>
<p>[२६४] अनुमानानुसरणमिति।<br>
अयमर्थविशेषतात्पर्यवान् विलक्षणचेष्टावत्त्वादित्यनुमानप्रकारो<br>
बोध्यः। [२६४] विशिष्येत्यादि। प्रथमवक्तुरपि<br>
सामान्यरूपेण ज्ञातत्वातुर्क्तं विशिष्येति। प्रथमेति<br>
क्रियाविशेषणम्। प्राथम्यं च वचने<br>
स्वप्रतिपाद्यार्थप्रतिपादकवचनध्वंसासमानकालीनत्वं<br>
ध्वंसविशिष्टान्यत्व पर्यवसितम्। वेशिष्ट्यं<br>
स्वसमानाकालीनत्वस्वप्रतियोगिवचनप्रतिपाद्यार्थप्रतिपादकत्वोभयसम्बन्धेन् ।</p>
<p>{इति<br>
दीपिकाप्रसरणाख्यायां प्रकाशव्याख्यायां शब्दपरिच्छेदः॥}</p>
<p>{। । ।}</p>
<h2 id="परमणयवद-1">प्रामाण्यवादः</h2>
<p>{तत्र<br>
विप्रतिपत्तिप्रदर्शनम्}</p>
<p>[२६८] प्रमाणप्रसङ्गादिति।<br>
१ रमाणनिरूपितस्वजन्यवृत्तिनिष्ठत्वात्मकप्रसङ्गसङ्गतेरित्यर्थः।<br>
प्रमाणशब्दः</p>
<p>इह करणे ल्युडन्तः<br>
यद्वा<br>
२ अन्निरूपितस्मृतनिष्ठोपेक्षाविषयताविरोधिरूपात्मकसङ्गतेरित्यर्थः।<br>
तच्च रूपं प्रकृते परतोग्राह्यत्वम्। स्मृतिश्च<br>
३ वजन्यवृत्तिनिष्ठत्वसम्बन्धेन जायत् अथ वा प्रमाणं प्रमा,<br>
४ अन्निरूपितस्ववृत्तिनिष्ठत्वात्मकप्रसङ्गसङ्गतेरित्यर्थः।<br>
ज्ञानजन्यजिज्ञासाधीनत्वं पञ्चम्यर्थः। व्यवस्थापनान्वयि। तथा च<br>
प्रमाणनिरूपितप्रसङ्गसङ्गतिविषयकज्ञानजन्यजिज्ञासधीनप्रमात्वधर्मिकपरतोग्राह्यत्वप्रकारकाप्रामाण्यज्ञानानास्कन्दितनिश्चयानुकूलव्यापारानुकूलभविष्यत्कालीनकृतिमान्<br>
सन ज्ञानोद्देश्यकप्रवृत्तिप्रयोज्यजानानामिति<br>
ग्रन्थाभिन्नशब्दानुकूलवर्तमानकालीनकृतिमानिति बोधः।<br>
स्वतोग्राह्यमित्यत्र [२६८] ज्ञानग्राहकेति। [२६८] परत इत्यत्र परशब्दः<br>
अनुमानादिपर इत्याशयेनाह  [२६८] अनुमानादीति। आदिना<br>
आप्तोक्तशब्दपरिग्रहः।</p>
<p>१.<br>
प्रमाणनिरूपितेत्यादि। प्रमाणनिरूपितेत्यस्य सङ्गतावन्वयः। स्वं<br>
प्रमाणं तज्जन्या प्रमा तद्वृत्ति प्रमात्वं तनिनष्ठत्वं परतोग्राह्यत्वेऽ<br>
तथा च यन्निरूपणानन्तरं यन्निरूप्यते तयोरेव सङ्गतिरूपः सम्बन्धः।<br>
प्रमाणनिरूपणानन्तरं प्रमात्वस्य परतोग्राह्यत्वं निरूप्यत इति<br>
प्रमाणनिरूपिता सङ्गतिः परतोग्राह्यत्वे वक्तव्या। सा च<br>
स्वजन्यवृत्तिनिष्ठत्वात्मकप्रसङ्गरूपेति भावः।</p>
<p>२. तन्निरूपितेत्यादि।<br>
तन्निरूपिता प्रमाणनिरूपिता, स्मृतं प्रमात्वं तन्निष्ठं<br>
उपेक्षविषयताविरोधिरूपं परतोग्राह्यत्वं तदात्मिका सङ्गतिः।</p>
<p>३. स्वजन्येत्यादि। स्वं<br>
प्रमाणम्, तज्जन्या प्रमा तद्वृत्ति प्रमात्वं तन्निष्ठत्वं परतोग्राह्यत्व्</p>
<p>४. तन्निरूपितेत्यादि।<br>
तन्निरूपिता प्रमानिरूपिता, सङ्गतिरित्यन्वयः। स्वं प्रमातद्वृत्ति<br>
प्रमात्वं तन्निष्ठत्वं परतोग्राह्यत्व्</p>
<p>५. स्वशब्द इति।<br>
स्वशब्दोऽत्र स्वीयवाची सन् ज्ञानग्राहकसामग्रीपर इति भावः।</p>
<p>शङ्कते  [२६८] कथमिति। [२६८] तस्याः  विप्रतिपत्तेः। [२६८] अत्र<br>
विप्रतिपत्तिनिष्ठविचारप्रयोजकत्वविषये [२६८] अक्षतमिति वदन्तीत्यन्वयः। [२६८] हि  यतः। उपपादयति<br>
[२६८] विरुद्धेत्यादि। [२६८] कबलितेति।</p>
<p>विषयीभूतेत्यर्थः।<br>
बोधविशेषणम्। [२६८] विचार इति। प्रवर्तक इति शेषः। [२६८] एवं च  उक्तरीत्या विचारप्रवृत्तौ च् [२६८] विचारोपयोगित्वमिति। विप्रतिपत्तेरित्यादिः। अत्र<br>
ज्ञानप्रामाण्यमिति पक्षनिर्देशः। घटकत्वं सप्तम्यर्थः ज्ञानपदान्वितम्।<br>
[२३९] तादृशेति। अप्रामाण्याग्राहकज्ञानग्राहकयावत्सामग्रीजन्येत्यर्थः।<br>
[२६९] अत्रौक्तमतत्रय् घटकत्वं सप्तम्यर्थः गुरुमतान्वयि। [२६९] तदिति। गुर्वित्यर्थः। [२६९]<br>
एवं च उक्तरीत्या व्यवस्थापने च् ननु<br>
तत्प्रकारकबुद्धौ तद्ज्ञानस्य कारणत्वातुक्तव्यवसायात्प्राक्<br>
प्रामाण्यानुपस्थितेः कथं दर्शितव्यवसाये प्रामाण्यभानसम्भव इत्यत<br>
आह  [२३९] विशिष्टेति। [२३९] विशेषणेति।<br>
तद्रूपेत्यादिः। यावदिति सामग्रीविशेषणम्। अत एवाग्रे<br>
ज्ञानग्राहकयावदित्युक्तम्। प्रमितिकरणत्वरूपप्रामाण्यस्य परैः<br>
स्वतोग्राह्यत्वानुपगमेन तत्र विचारासम्भवादाह [२६८] वस्तुतस्त्विति।</p>
<p>यत्तु  ज्ञानपदेन<br>
प्रमितिकरणत्वव्यावृत्तिः न सम्भवति। परामर्शादेः<br>
प्रमितिकरणत्वातत आह  वस्तुतस्त्विति इति व्याख्यानम्<br>
तदसत् । ज्ञानस्यैव प्रामाण्यमित्यवधारणविवक्षा<br>
प्रमितिकरणत्वस्येन्दियसाधारणस्य व्यावृत्तिसम्भवात् । सर्वं<br>
वाक्यमिति न्यायेन शब्देनैव तादृशार्थलाभात् । ननु विशिष्ट<br>
यावज्ज्ञानव्यक्तीनां दुर्गहत्वात्तन्निवेशो न सम्भवतीत्यत</p>
<p>आह  [२६८] तद्धर्मेति। यावत्पदस्य<br>
समभिव्याहृतपदार्थतावच्छेदकव्यापकत्वपरत्वादिति भावः। [२७४] फलतः तात्पर्यतः। [२६८]<br>
समान्यतः</p>
<p>सामान्यरूपेण्<br>
तद्धर्मप्रकारकत्वरूपज्ञानविशेषणाविशेषितेन ज्ञानत्वेनेति यावत् ।<br>
ज्ञानान्वयिनि वैशिष्ट्ये तसिल् । अन्यथा घटत्वादिघटितप्रामाण्यस्य<br>
घटत्वादिप्रकारकज्ञानग्राहकग्राह्यत्वाभावेन विधौ बाधापत्तेः। इदं<br>
ज्ञानं प्रमेति</p>
<p>ज्ञानेन<br>
स्वात्मकानुव्यवसायनिष्ठप्रामाण्यग्रहात्प्रामाण्याग्रहादिति<br>
दीपिकावाक्यमसङ्गतमत आह  [२७४] व्यवसायनिष्ठेत्यादिः।<br>
सामग्र्या एव प्रामाण्यग्राहकतया अनुव्यवसायनिष्ठप्रामाण्यग्राहिकाया<br>
इति स्त्रीलिङ्गनिर्देश एव कार्य इत्यत आह  [२७४] सामान्य इति। तथा च लिङ्गविशेषाविवक्षायां<br>
नपुंसकस्यैव निर्देष्टव्यतया नोक्तदोष इति भावः।<br>
तस्याप्रामाण्यमिति षष्ठीतत्पुरुषभ्रमवारणाय [२७४] सप्तमीति। [२७४] यादृशप्रामाण्यमि त्यादि। अत्रायं निष्कर्षः<br>
तद्धर्मघटितप्रामाण्यं किञ्चिद्विशिष्टमिति। वैशिष्ट्यं<br>
तादात्म्यस्ववृत्तिभेदप्रतियोगितावच्छेदकत्वोभयसम्बन्धेन्<br>
अवच्छेदकता<br>
१ वसमानाधिकरणभेदप्रतियोगितावच्छेदकतासम्बन्धेन्<br>
स्वाधिकरणता<br>
स्वविशिष्टतद्धर्मप्रकारकज्ञानग्राहकसामग्रीजन्यतानत्वसम्बन्धेन्<br>
स्ववैशिष्ट्यं स्वनिष्ठावच्छेदकताकप्रतियोगिताकभेदवत्त्वसम्बन्धेन्</p>
<p>१. अत्र सर्वत्र स्वशब्दः<br>
तद्धर्मघटितप्रामाण्यपरः। स्वविशिष्टेत्यस्य ज्ञानग्राहकसामग्र्यामन्वयः।<br>
स्वाश्रयनिष्ठविशेष्यतानिरूपिताप्रामाण्यनिष्ठप्रकारताशालिज्ञानजनकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन<br>
स्वविशिष्टा या तद्धर्मप्रकारकज्ञानग्राहकसामग्री<br>
तज्जन्यज्ञाननिष्ठभेदप्रतियोगितानिरूपिता या</p>
<p>स्वनिरूपितविषयितासम्बन्धावच्छिन्नावच्छेदकता<br>
तत्सम्बन्धावच्छिन्ना या स्ववृत्तिभेदप्रतियोगितावच्छेदकता तेन<br>
सम्बन्धेन तादात्म्यसम्बन्धेन च किञ्चिद्विशिष्टं<br>
तद्धर्मघटितप्रामाण्यमिति फलितम्। एतत्समन्वयप्रकारः<br>
इत्थम्स्वं घटत्ववति घटत्वप्रकारकत्वरूपं प्रमात्वं तदाश्रयः।<br>
अयं घट इति प्रमा; तद्विशेष्यकाप्रामाण्यप्रकारकज्ञानजनकत्वमथं<br>
घट इति ज्ञानग्राहकसामग्र्यां नास्तीति सा सामग्री<br>
स्वाश्रयेत्यादितादृशजनकत्वसम्बन्धावच्छिन्नस्व (प्रमात्व)<br>
निष्ठावच्छेदकताकप्रतियोगिताकभेदवती भवति।<br>
अतस्तादृशभेदवच्वसम्बन्धेन स्वविशिष्टा या उक्तसामग्री तज्जन्यो यत्<br>
ज्ञानं घटज्ञानविषयकं ज्ञानं तन्निष्ठो यो भेदः<br>
स्वनिरूपितविषयितासम्बन्धेन घटत्वघटितप्रमात्ववद्भेदो न<br>
भवति, तेन सम्बन्धेन तादृशप्रमात्ववत्त्वात्; अपि त्वन्यभेदः<br>
तत्प्रतियोगितावच्छेदकत्वं घटत्वघटितप्रमात्वे नास्तीति<br>
तादृशावच्छेदकतासम्बन्धेन प्रमात्ववद्भेदः तादृशप्रमात्वनिष्ठः<br>
तत्प्रतियोगितावच्छेदकत्वं घटत्वघटितप्रमात्वे, तत्तादात्म्यं च<br>
तत्रेति सम्बन्धद्वयोपपत्तिरिति। पश्चात्तनेष्वनुगमेष्वप्येवमूह्यम्।</p>
<p>अवच्छेदकता<br>
सवाश्रयनिष्ठविशेष्यतानिरूपिताप्रामाण्यनिष्ठप्रकारताशालिज्ञानजनकत्वसम्बन्धेन्<br>
भेदप्रतियोगितावच्छेदकता स्वनिरूपितविषयितासम्बन्धेन्  यद्वा<br>
विषयिताविशिष्टत्वम्। वैशिष्ट्यं<br>
स्वनिरूपकत्वस्ववृत्तिभेदप्रतियोगितावच्छेदकत्वोभयसम्बन्धेन्<br>
अवच्छेदकत्वं<br>
स्वसमानाधिकरणभेदप्रतियोगितावच्छेदकतासम्बन्धेन्<br>
स्वाधिकरणता स्वाश्रयविशेष्यकेत्यादि प्राग्वत् । अत्र च सामग्र्यां<br>
यावत्त्वपक्षे किञ्चिद्विशिष्टत्वं स्थूलानुगमः। वैशिष्ट्यं<br>
तादात्म्यस्वविशिष्टज्ञानविषयत्वोभयसम्बन्धेन्  स्ववैशिष्ट्यं<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नस्वनि ष्ठावच्छेदकताकप्रतियोगिताकभेदवत्त्वसम्बन्धेन्<br>
स्वाधिकरणता<br>
स्वविशिष्टज्ञानग्राहकतावच्छेदकव्यासज्यवृत्तित्वसम्बन्धेन्<br>
स्ववैशिष्ट्यं<br>
स्वाश्रयविशेष्यकाप्रामाण्यप्रकारकज्ञानजनकतावच्छेदकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन्<br>
भेदप्रतियोगितावच्छेदकता स्वोत्पादकतावच्छेदकतासम्बन्धेन्<br>
तेनानन्तानां<br>
देशान्तरीयकालान्तरीयतत्तत्कारणानामसर्वज्ञादुर्ज्ञेयत्वेन<br>
स्वतस्त्वशरीरे तत्तन्निवेशदौर्घट्येऽपि न क्षतिः। एवं च गुर्वान्दिमते<br>
व्यवसायादिकारणकूटत्वमिदं ज्ञानं मिथो विजातीयमिति<br>
निरुक्तकिञ्चिद्विशिष्टत्वं न सुसाधमिति। शङ्कते  [२७४] नन्विति। अप्रसिद्धिमुपपादयति  [२७४] न हीति। [२६४] एकम्  एकजातीयम्। [२७४]<br>
न जन्यत इत्यन्वयः। अत्र च<br>
यावन्तस्तादृशाः धर्माः तदवच्छिन्नोत्पाद्यज्ञानविषयत्वे सति<br>
तदवच्छिन्नोत्पाद्यज्ञानविषयत्वमिति रीत्या स्वतस्त्वं साध्यमिति<br>
नोक्ताप्रसिद्धिरिति। शङ्कते  [२७४] न चेति।</p>
<p>ननु<br>
प्रथमोपात्तस्याग्राहकान्तस्यैव प्रथमं प्रयोजनं वक्तव्यमिति तदुपेक्ष्य<br>
चरमोपात्तस्य यावत्त्वविशेषणस्य प्रथमं<br>
प्रयोजनकथनमनुचितमित्याशङ्कां परिजिहीर्षुराह  [२७३] यावत्त्वेत्यादि। अयं भावः  अग्राहकान्तस्य</p>
<p>प्रयोजनं हि<br>
अप्रामाण्यग्राहकसामग्रीवारणम्, तच्च सामग्र्यां यावत्त्वाप्रवेशे न<br>
निर्वहति। प्रामाण्यग्राहकसामगीमादाय प्रामाण्ये स्वतस्त्वस्य<br>
सूपपादत्वात् । तत्र तद्विशेषणसत्त्वे तु अप्रामाण्यग्राहकसामग्र्या अपि<br>
तादृशयावदन्तर्गतत्वेन प्रामाण्यस्य तदग्राह्यतया बाधः स्यादिति<br>
यावत्त्वविशिष्टणसत्त्वस्याग्राहकान्तसार्थक्योपपादकत्वम्मिति। [२७३] प्रथमतः  अग्राहकान्तप्रयोजनकथनात्प्राक् ।<br>
सामाग्रीगतयावत्त्वविशेषणेन वारणीयं सिद्धसाधनमुपपादयति<br>
[२७३] नैयायिकेति। यद्यपिं विधिकोटौ यावत्त्वविशेषणस्य<br>
सिद्धसाधनवारणफलसम्भवेऽपि निषेधकोटौ न तत्सम्भवः। तथापि<br>
बाधवारणमेव फलं निषेधकोटौ सम्भवतीत्याह  [२७४] नैयायिकेति। [२७४] वाक्येन चेत्यनेन<br>
अनुमानादीत्यादिपदार्थ उक्तः। [२७३]<br>
इदं ज्ञानमप्रमेति ज्ञानेन<br>
प्रामाण्याग्रहादित्यत्र तादृशज्ञानप्रयुक्तप्रामाण्यग्रहाभावादित्यर्थः<br>
यथाश्रुतो लभ्यत् स च प्रकृतानुपयुक्तः, बाधस्यैव प्रकृते<br>
वक्तव्यत्वात्, अतः प्रामाण्याग्रहादित्यस्य<br>
प्रामाण्याविषयीकरणादित्यर्थमाह  [२७४] प्रामाण्येत्यादि। [२७४] तादृशेति। इदं ज्ञानमप्रमेत्याकारकेत्यर्थः। [२७४] तया उक्तज्ञानासामग्र्या। [२७४]<br>
विशिष्टेति। अवच्छिन्नेत्यर्थः। यद्यपि<br>
इदं ज्ञानमप्रमेति ज्ञाने प्रामाण्यं प्रतियोगितया विषयः तथापि<br>
ज्ञानग्राहकसामग्रीजन्यग्रहीयप्रतियोगितासम्बन्धावच्छिन्नविषयत्वं<br>
स्वतोग्राह्यत्वम्, अथवा<br>
स्वाश्रयनिष्ठविशेष्यतानिरूपितस्वनिष्ठप्रकारताकत्वसम्बन्धेन<br>
व्यापकत्वं विवक्षितमिति नासङ्गतिः। [२८०] स्वत एव गृह्यत इति।<br>
इदमत्र चिन्त्यमत्र एवकारः गृह्यत इत्यनन्तरं योजनयाऽगृह्यत<br>
एवेऽत्यर्थः। तथा चायं क्रियासङ्गत एवकारः नीलं सरोजं<br>
भवत्येवेतिवत् । अतो न विरोध इति तस्य<br>
अप्यर्थकताकथनमनुपपन्नमिति। इदमत्र बोध्यम्  सामग्र्यां<br>
यावत्त्वप्रवेशे ज्ञानविशिष्टत्वं सूक्ष्मानुगमः। वैशिष्ट्यं<br>
विषयत्वस्ववृत्तिभेदप्रतियोगितावच्छेदकत्वोभयसम्बन्धेन्<br>
अवच्छेदकता स्वसमानाधिकरणभेदप्रतियोगितावच्छेदकतासम्बन्धेन्<br>
स्वाधिकरणत्वादिकं पूर्ववत् । [२७४] विशिष्य<br>
तत्तत्कारणकूटत्वेन्  एवमग्रेऽपि। ताद्रूप्येणेत्यत्र ज्ञाने<br>
यावत्त्वप्रवेशे भेदविशिष्टत्वमिति सूक्ष्मानुगमः। वैशिष्ट्यं<br>
स्वप्रतियोगितावच्छेदकत्वस्वाश्रयत्वोभयसम्बन्धेन्  अवच्छेदकत्वं<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नम्।<br>
स्वाधिकरणता स्वविशिष्टज्ञानग्राहकसामग्रीजन्यग्रहत्वसयम्बन्धेन्<br>
स्ववैशिष्ट्यं<br>
स्वाश्रयविशेष्यकाप्रामाण्यप्रकारकज्ञानजनकत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन्<br>
भेदप्रतियोगितावच्छेदकता स्वनिरूपितविषयितासम्बन्धेन्  [२७४] सङ्क्षेप इत्यनेन प्रामाण्यवादगादाधर्यामुक्तं<br>
सर्वमभिसंहितम्।</p>
<p>ननु<br>
तद्वद्विशेष्यकत्वावच्छिन्नतत्प्रकारकत्वं हि तत्प्रमात्वम्। तत्कथं<br>
पुरोवर्तिनीत्यादिदीपिकावाक्यसङ्गतिरित्यत आह  [२८०] पुरोवर्तिनीति। ननु पुरोवर्तिनि<br>
प्रकारसम्बन्धभानव्यवस्थापनमात्रेण कथं<br>
विशिष्टप्रामाण्यभानसिद्धिरनुव्यवसायादावित्यत आह  [२८०] नैयायिका अपीति। ननु विशिष्टबुद्धौ विशेषणज्ञानस्य<br>
हेतुत्वात्कथमनुव्यवसाये प्रागनुपस्थितविशेष्यत्वादिभानमित्यत<br>
आह  [२८१] अनुपस्थितयोरपीति। अयं भावः<br>
विशेषणज्ञानस्य हेतुत्वं विशेषणभेदेन भिन्नभिन्नमिति<br>
फलानुरोधेन प्रकृते न तादृशकारणत्वकल्पनमिति।</p>
<p>ननु<br>
व्यवसायज्ञाततालिङ्गकानुमितिभ्यां प्रामाण्यग्रहणस्य<br>
गुरुभट्टाभ्यामुपपगमात्[२४२]<br>
अनुव्यवसायेनेत्युक्तिः दीपिकायां<br>
कथमित्याशङ्क्य तस्य मिश्रमताभिप्रायकतामाह  (इदं चेति।)<br>
तन्निरसनप्रकारो बोध्य इति। न च तथासति घटं जानामीतयादौ<br>
घटादेः ज्ञानादिक्रियाकर्मतानुपपत्तिः क्रियाजन्यफलशालिताया एव<br>
कर्मतारूपत्वादिति, तत्र द्वितीयानुपपत्तिरिति वाच्यम्।<br>
तादृशफलशालित्वस्य मुख्यकर्मतारूपतया ग्रामं गच्छतीत्यादावेव<br>
ग्रामादौ तदुपगमात् । घटं जानातीत्यादिषु तदनभ्युपगमात्<br>
विषयतालक्षणगौणकर्मताया एव तत्र स्वीकरणात् । अन्यथा<br>
ऽघटमिच्छतिऽ घटं द्वेष्टीऽत्यादौ<br>
इष्टत्वादिरूपपदार्थान्तरकल्पनापातातिति।</p>
<p>[२८३] सङ्क्षेप इति। अयं भावः<br>
अगृहीताप्रामाण्यकत्वमप्रामाण्यज्ञानानास्कन्दितत्वम्,</p>
<p>तच्चाप्रामाण्यप्रकारतानिरूपितविशेष्यत्वसामानाधिकरण्योभयसम्बन्धावच्छिन्नज्ञानत्वावच्छिन्नप्रतियोगिताकाभावः।<br>
एवं भ्रमत्वज्ञानाभावप्रमात्वग्रहाभावावपि निवेश्यौ।<br>
एवमप्रामाण्यज्ञाने अप्रामाण्यज्ञानं यत्रोत्पन्नं तत्र प्रवृत्त्युपपत्तये</p>
<p>अप्रामाण्यज्ञानधर्मिकाप्रामाण्यज्ञानत्वेन पृथक्कारणत्वं<br>
कल्पनीयम्। अधिकं प्रामाण्यवादादौ द्रष्टव्यमिति। [२८३] प्रामाण्यव्यवस्थापकहेतोः सफलप्रवृत्तिजनकत्वरूपेत्यादिः।<br>
प्रामाण्ये परतो ग्राह्यत्वस्य मीमांसकैरप्युपगमात्<br>
सिद्धसाधनमाशङ्क्य एवकारपूरणेन व्याचष्टे  [२८२] प्रामाण्यस्यानुमानादित एवेति। [२८२] एतेन  अनुव्यवसायादौ<br>
प्रामाण्यभानासम्भवस्थापनेन्  [२८२]<br>
व्यभिचार इति। व्यतिरेकेत्यादिः।</p>
<p>[२८७] एवं ज्ञप्तावित्यादि<br>
उक्तप्रकाराभिन्नज्ञप्तिधर्मिकपरतस्त्वव्यवस्थापकध्वंसविशिष्टः<br>
उत्पत्तिधर्मिकपरतस्त्वप्रकारकज्ञानानुकूलशब्दः तत्कर्तेत्यन्वयबोधः।<br>
[२८७] मात्रेति। मात्रपदमत्रकार्त्स्न्यपरम्। [२८७] व्युदास इति ज्ञानत्वादीनामतथात्वादिति भावः। ननु<br>
प्रमासाधारणकारणत्वं<br>
प्रमानिष्ठकार्यत्वातिरिक्तधर्मावच्छिन्नकार्यतानिरूपितकारणत्वम्।<br>
एवं च कालादिवारणेऽपि आत्मादिवारणमशक्यमत आह  [२८७] प्रमात्वाधिकेत्यादि।<br>
प्रमात्वविशिष्टकार्यतानिरूपितकारणत्वमिति निष्कर्षः। वैशिष्ट्यं<br>
१ वाधिकरणवृत्तित्वस्वविशिष्टधर्मावच्छिन्नत्वोभयसम्बन्धेन्</p>
<p>१. स्वाधिकरणेत्यादि।<br>
स्वाधिकरणवृत्तित्व<br>
स्वाधिकरणवृत्तित्वस्वाभावाधिकरणवृत्तित्वोभयसम्बन्धावच्छिन्नस्वनिष्ठावच्छेदकताकप्रतियोगिताकभेदवद्धर्मावच्छिन्नत्वोभयसम्बन्धेन<br>
प्रमात्वविशिष्टा या कार्यता तन्निरूपितकारणत्वं<br>
प्रमासाधारणकारणत्वमित्यर्थः। स्वं प्रमात्वं तदधिकरणं प्रमा<br>
तन्निष्ठत्वं कार्यतायाम्, एवं स्वं प्रमात्वं तदधिकरणं<br>
प्रमातद्वृत्तित्वं ज्ञानत्वे स्वं प्रमात्वं तदभावाधिकरणभ्रमवृत्तित्वं च<br>
ज्ञानत्वे इति ज्ञानत्वं<br>
स्वाधिकरणवृत्तित्वस्वाभावाधिकरणवृत्तित्वोभयसम्बन्धेन<br>
प्रमात्ववत्, प्रमात्वं तु न तथा तस्य<br>
प्रमात्वाभावाधिकरणवृत्तित्वाभावात्, अतः<br>
तादृशोभयसम्बन्धावच्छिन्नप्रमात्वनिष्ठावच्छेदकताकप्रतियोगिताकभेदवत्<br>
प्रमात्वं तदवच्छिन्नत्वं च प्रमानिष्ठकार्यतायामिति उभयसम्बन्धेन<br>
प्रमात्वविशिष्टा कार्यता भवतीति समन्वयो ज्ञेयः।</p>
<p>वैशिष्ट्यं<br>
स्वनिष्ठावच्छेदकताकप्रतियोगिताकभेदवत्त्वसम्बन्धेन्  अवच्छेदकता<br>
स्वाधिकरणवृत्तित्वस्वाभावाधिकरणवृत्तित्वोभयसम्बन्धेन्<br>
कार्यतायां प्रमानिष्ठनिवेशफलमाह  [२८७] भ्रमेति। [२८७] इत्यादावित्यादिना वंशोरगभ्रमादिसङ्ग्रहः। [२८७] पित्तादीत्यादिना मण्डूकवसञ्जनादिग्रहणम्।</p>
<p>[२८९] विसंवादोति। तदभाववति<br>
तत्प्रकारकेत्यर्थः। बोध्येति। एतेन धर्मिणोऽप्रसिद्ध्या<br>
निषोधोऽनुपपन्न इति शङ्का निरस्ता।</p>
<p>[२८९] कॢप्तनियतेति। एतेन<br>
कल्पनासाम्यशङ्कानिरासः। ननु इष्टभेदाग्रहमात्रस्य<br>
कारणत्वोपपत्तौ इष्टे स्वतन्त्रोपस्थितत्वविशेषणं व्यर्थमित्यत<br>
आह  [२८९] एतावतेति। ननु<br>
इष्टभेदाग्रहस्यैवेत्येवकारासङ्गतिः।<br>
स्मृतेरप्यपेक्षितत्वेनेतरव्यवच्छेदस्य तेनाशक्यत्वादित्यत आह<br>
[२८९] एवकारेणेति। [२८९] लाघवादिति। अन्यथा तद्वति<br>
तत्प्रकारकत्वस्याधिकस्य निवेशे कार्यतावच्छेदकगौरवादिति भावः।<br>
[२८९] सामान्यः सामान्यरूपेण् अभेदः प्रत्ययार्थः वृत्तित्वान्वयी।</p>
<p>{अयथार्थानुभवनिरूपणम्}</p>
<p>[२९२] प्रदेशविशेषेत्यादि। प्रदेशविशेषः<br>
निद्रानाडीविशेषः। तत्रावस्थितं यन्मनः तेन आत्मनः संयोग<br>
इत्यर्थः। [२९२] तदसमवायिकारणकेत्यादि। अयं भावः<br>
स्वप्नशब्दस्य ज्ञानविशेष एव लक्षणा तदसप्तवायिकारणकेत्यनेन<br>
शक्यसम्बन्धस्सूचित इति। [२९२]<br>
भाक्तः लाक्षणिकः। [२९२] तत्भाष्यविरुऽमिति। अननुभूतार्थविषयकस्य स्वाप्नज्ञानस्य<br>
दर्शनात् । स्मृतेश्चातथात्वादिति भावः। ननु पटत्ववानिति<br>
ज्ञानवारणमपि नानात्वनिवेशप्रयोजनं सम्भवतीति<br>
घटत्वविरुद्धपटत्वानिति ज्ञानपर्यन्तानुघावनं विफलमित्याशङ्क्याह<br>
[२९२] कोट्योरिति। ननु घटत्वविरुद्धपटत्ववानिति ज्ञानेऽपि<br>
घटत्वपटत्वरूपनानाधर्मप्रकारकत्वसत्त्वात्कथं तद्वारणमिति,<br>
तत्राह  [२९३] एकधर्मिकेति। अयं भावः<br>
१ रकारताविशिष्टज्ञानत्वं संशयत्वम्। वैशिष्ट्यं</p>
<p>स्वनिरूपकत्वस्वावच्छिन्नविषयतानिरूपितविरोधविषयतानिरूपितविषयत्वावच्छिन्नत्वस्वनिरूपितविशेष्यतासमानाधिकरणविशेष्यतानिरूपितत्वोभयसम्बन्धेन<br>
स्वविशिष्टप्रकारतानिरूपकत्वोभयसम्बन्धन्  एवमपि पर्वतो<br>
वह्निमान् द्रव्यं</p>
<p>वह्निविरुद्धजनवत् ।<br>
इति ज्ञाने अतिव्याप्तिर्दुर्वारैवेति शङ्कते  [२९३] न<br>
चेति। [२९३] एकधर्मावच्छिन्नेत्यादि। अयमाशयः<br>
स्वनिरूपितविशेष्यतासमानाधिकरणत्वस्थले<br>
स्वनिरूपिताविशेष्यतावच्छेदकावच्छिन्नविशेष्यतानिरूपितत्वं<br>
निवेश्य २ न्यत्पूर्ववत्बोध्यमिति। [२९३] दिगिति।</p>
<p>१.<br>
प्रकारताविशिष्टेत्यादि। पर्वतो वह्निमान्न वेति संशये वह्निः<br>
तदभावश्च प्रकारः। वह्नितदभावयोर्विरोधः संसर्गतया भासत्<br>
वह्निनिष्ठप्रकारतानिरूपिता पर्वतनिष्ठा विशेष्यता अन्या,<br>
वह्न्यभावनिष्ठप्रकारतनिरूपिता पवतनिष्ठा विशेष्यता अन्या, इति<br>
स्थितिः। एतां मनसिकृत्य अनुगमस्य समन्वयो ज्ञेयः। तथा हि  स्वं<br>
वह्निनिष्ठप्रकारता तन्निरूपकत्वमुक्तसंशयात्मकज्ञाने, एवं स्वं<br>
वह्निनिष्ठप्रकारता तदवच्छिन्ना या वह्निनिष्ठा विषयता<br>
(विरोधनिष्ठविषयतानिरूपितविषयता) तन्निरूपिताया<br>
विरोधनिष्ठा विषयता तन्निरूपितविषयता वह्न्यभावनिष्ठविषयता<br>
तदवच्छिन्नत्वं वह्न्यभावनिष्ठप्रकारतायां स्वं वह्निनिष्ठप्रकारता<br>
तन्निरूपिता या पर्वतनिष्ठा विशेष्यता तत्समानाधिकरणा या<br>
विशेष्यता पर्वतनिष्ठां वह्न्यभावप्रकारता निरूपिता विशेष्यता<br>
तन्निरूपितत्वं च वह्न्यभावनिष्ठप्रकारतायामिति उभयसम्बन्धेन<br>
वह्निनिष्ठप्रकारताविशिष्ठा या प्रकारता वह्नयभावनिष्ठा<br>
तन्निरूपकत्वं च पर्वतो वह्निमान्न वेति संशयेऽस्तीति। अत्र<br>
वह्निनिष्ठा विरोधनिष्ठसंसर्गताख्यविषयतानिरूपिता विषयता<br>
पर्वतनिष्ठविशेष्यतानिरूपितया वह्निनिष्ठप्रकारता अवच्छिद्यते,<br>
वह्न्यभावनिष्ठा या पर्वतनिष्ठविशेष्यतानिरुपितप्रकारता स<br>
विरोधनिष्डठविषयतानिरुपितवह्न्यभावनिष्ठविषयतया अवच्छिद्यते,<br>
अन्तराभासमानपदार्थनिष्ठविषयतयोरवच्छेद्यावच्छेदकभाव इति<br>
इति सिद्धन्तादित्यपि ध्येयम्।</p>
<p>२. अन्यत्पूर्ववदिति।<br>
तथा च प्रकारताविशिष्टज्ञानत्वं संशयत्वम्। वैशिष्ट्यं च<br>
स्वनिरूपकत्वस्वावच्छिन्न्विषयतानिरूपितविरोधविषयतानिरूपितविषयतावच्छिन्नत्व,<br>
स्वनिरूपितविशेष्यतावच्छेदकावच्छिन्नविशेष्यतानिरूपितत्वोभयसम्बन्धेन<br>
स्वविशिष्टप्रकारतानिरूपकत्वोभयसम्बन्धेनेति भावः।</p>
<p>अयं भावः यद्यपि<br>
प्रत्येकं धर्मंयोरेकत्वमस्ति तथापि<br>
१ वावच्छिन्नविशेष्यतानिरूपिततन्निष्ठप्रकारताकत्वस्वावच्छिन्नविशेष्यतानिरूपिततदभावनिष्ठप्रकारताकत्वोभयसम्बन्धेन<br>
धर्मविशिष्टज्ञानत्वं, प्रकारताविशिष्टप्रकारताशालिज्ञानत्वं वा<br>
संशयत्वम्। द्वितीये वैशिष्ट्यं<br>
२ वनिरूपितविशेष्यतावच्छेदकावच्छिन्नविशेष्यतानिरूपितत्वस्वावच्छेदकावच्छिन्नविषयतानिरूपितविरोधविषयतानिरूपितत्वस्वानवच्छेदकावच्छिन्नत्वत्रितयसम्बन्धेन्<br>
अतो न दोष इति। [२९३] तन्त्रान्तरे  अद्वैतशास्त्र् [२९३] तत्प्रकारकत्वेत्यादि इत्यादिनां<br>
तदभाववन्निष्ठविशेष्यतानियपिततन्निष्ठप्रकारताकत्वपरिग्रहः। [२९३] सङ्क्षेप इति। अयमाशयः  यद्यपि इदं रजतं भूतलं<br>
घटवत नवेत्याद्यांशिकसंशयेऽव्याप्तिरस्ति, तथापि तदंशे<br>
संशयान्यत्वनिवेशात्न दोषः। तदंशे संशयत्वं चैकस्मिन्<br>
धर्मिणि तत्तदभावोभयप्रकारतकत्वमिति। [२९३] शाखादावित्यादि।<br>
इदमुपलक्षणम्  पुरुषत्वनिश्चयस्याहार्यत्वोपपत्तये<br>
पुरुषत्वनिश्चयो जायतामितीच्छाया वाच्यत्वात् । अन्यथा<br>
बाधकालीलनेच्छाजन्यज्ञानत्वलक्षणस्याहार्यत्वस्य तत्रासम्भवात् ।<br>
ज्ञानेच्छयोः युगपदुत्पादमते तादृशभ्रमदशायामेव<br>
इच्छादिसम्भवादिति ध्येयम्। [२९३] उपयोगित्वम्<br>
प्रयोजकत्वम्। [२९८] वेदनीयमित्यादि इत्यादिना<br>
प्रतिकूलतया वेदनीयं दुःखमित्यस्य सङ्ग्रहः। [२९८] सुखादीत्यादिना दुःखपरिग्रहः। [२९८] अव्याप्तेरिति।<br>
इदमुपलक्षणम्। असाधूनां परद्रव्योपभोगादिजन्यनरकादिदुखे<br>
द्वेषादर्शनातव्याप्तेरित्यपि</p>
<p>१. स्वावच्छिन्नेत्यादि।<br>
स्वं पर्वतत्वं<br>
तदवच्छिन्नविशेष्यतानिरुपितवह्निनिष्ठप्रकारतानिरुपकत्वंऽपर्वतो<br>
वह्निमान्नवेऽति संशये, एवं स्वं पवतत्वं<br>
तदवच्छिन्नविशेष्यतानिरूपितवह्न्यभावनिष्ठप्रकारतानिरूपकत्वं च<br>
तादृशयसंशये इति समबन्वयः।</p>
<p>२. स्वनिरूपितेत्यादि।<br>
स्वं वह्निनिष्ठप्रकारता<br>
तन्निरूपितपर्वतनिष्ठविशेष्यतावच्छेदकम्पर्वतत्वं<br>
तदवच्छिन्नविशेष्यतानिरूपितत्वं वह्न्यभावनिष्ठप्रकारतायां, एवं<br>
स्वं वह्निनिष्ठप्रकारता तदवच्छेदकं वह्नित्वं</p>
<p>तदवच्छिन्नविषयतानिरूपिता या विरोधनिष्ठविषयता<br>
तन्निरूपितत्वं वह्न्यभावनिष्ठप्रकारतायां, एवं स्व<br>
वह्निनिष्ठप्रकारता स्वानवच्छेदकंवह्न्यभावत्वं तदवच्छिन्नत्वं च<br>
वह्न्भावनिष्ठप्रकारतायां तच्चदालिज्ञानत्वं संशयेऽस्तीति<br>
समन्वयः।</p>
<p>द्रष्टव्यम्। [२९८] सुख्यहमित्यादीत्यादिना दुःख्यहमित्यस्य सङ्ग्रहः।<br>
एवमग्रेऽपि।</p>
<p>{स्मृतिनिरूपणम्}</p>
<p>अनुभवजन्येत्यस्य<br>
प्रयोजनमाह  दीपिकायाम् [२९९]<br>
आत्मादाविति। ननु<br>
जन्यत्वनिवेशमात्रेणात्मकादिवारणेऽनुभवेत्यंशो विफल<br>
इत्याशङ्कायामुक्तम्  आदाविति।<br>
आदिपदेनात्ममनोयोगपरिग्रहः। अनुभवत्वं नाम<br>
स्मृतिभिन्नज्ञानत्वम्। तथा च कारणतावच्छेदकशरीरे<br>
स्मृतिभिन्नत्वप्रवेशे गौरवात्ज्ञानत्वमात्रेण लाघवात्<br>
कारणत्वमुचितमित्याशङ्कायामाह  प्रकाशिकायाम्। [३००] अनुभवत्वस्यापीति। [३००]<br>
जातित्वेनेति। तत्र प्रमाणं तु<br>
अनुभवामीत्यनुव्यवसाय एव, जानामीत्यनुव्यवसायो ज्ञानत्व<br>
इवेति ध्येयम्। [३००] अन्यथासिद्धिनिरूपकत्वादिति।<br>
तत्तद्धर्मभेदप्रतियोगित्वादित्यर्थः। अन्यथा<br>
अत्यन्ताहेतुभूतस्मरणानां कारणत्वस्वीकारे गौरवादिति भावः।<br>
[३००] स्वजन्येति। स्वं संस्कारः। एवमग्रेऽपि। पुनरनुभवान्तरेण<br>
स्मृतिर्जायत इति शङ्कावारणाय [३००] सकृदित्यादि। [३००] चरमेति। चरमत्वमत्र<br>
स्वजनकसंस्कारजन्यस्वसमानविषयकस्मृतिप्रागभावासमानकालीनत्वं<br>
स्वप्रागभावसमानकालीनत्वस्वजनकसंस्कारजन्यत्वस्वसमानविषयकत्वत्रितयसम्बन्धेन<br>
स्मृतिवशिष्टान्यत्वपर्यवसितम्। [३००] अनायत्या<br>
तत्तव्द्यक्तित्वेनेति। इदमत्र चिन्त्यम्स्वरूपसम्बन्धेन<br>
तद्विषयकसंस्कारनाशं प्रति तद्विषयकचरमस्मृतित्वेन<br>
समवायसम्बन्धेन हेतुत्वोपगमे बाधकाभावः। अन्यथा<br>
तत्समानकालीनवायुसंयोगादिकमादाय<br>
विनिगमनाविरहापातादिति। [३००] संस्कारस्य<br>
फलनाश्यतयेति। एतेन पूर्वजातानुभवेनैव<br>
संस्काररूपव्यापारद्वारा स्मरणोत्तरं स्मरणोपपत्तिरिति शङ्का<br>
निरस्ता। संस्कारात्मकस्य व्यापारस्य तदानीं नष्ठत्वेन तद्द्वारा<br>
प्रागनुभवस्य स्मरणोत्तरस्मरणदशायामभावात् । अनुभवस्य च<br>
संस्कारलक्षणव्यापारद्वरैव स्मृतिहेतुतायाः सर्वसम्मतत्वादिति।<br>
[३००] अन्यूनविषयकस्यैवेति। अयं भावः<br>
स्वसमानेत्यादिभेदवत्त्वसम्बन्धावच्छिन्नाधेयत्वसामानाधिकरण्योभयसम्बन्धेन<br>
स्वसमानाधिकरणभेदप्रतियोगितावच्छेदकत्वसम्बन्धावच्छिन्नस्वनि ष्ठभेदप्रतियोगितावच्छेदकत्वासामानाधिकरण्योभसम्बन्धेन<br>
वा स्मृतेः कारणत्वमुपगन्तव्यम्। स्वाधिकरणता<br>
स्वनिरूपितविषयतासम्बन्धेन्  भेदप्रतियोगितावच्छेदकतापि<br>
तेनैव सम्बन्धेन्  [३००] झटिति स्मृतीत्यादि। इदं<br>
जातिविशेषप्रमाणसूचनाय झटिति स्मृतिजनकतावच्छेदक इत्यर्थः।<br>
प्रमाणं चानुमानं जनकतापक्षकं बोध्यम्। [३००] संस्कारातिशयः  संस्कारगतो जातिविशेषः।<br>
नन्वनुभवजन्येत्यादिसंस्कारलक्षणस्य<br>
स्मरणजन्यसंस्कारेऽव्याप्तिरित्यत्राह  [३००] एतन्मत इति। नव्यमत<br>
इत्यर्थः।</p>
<p>{विशेषगुणलक्षणम्}</p>
<p>[३०३] पृथिवीत्वेत्यादि।<br>
स्वाधिकरणवृत्तित्वस्वभिन्नद्रव्यविभाजकोपाध्यधिकरणवृत्तित्वोभयसम्बन्धेन<br>
द्रव्यविभाजकोपाधिविशिष्टावृत्तिजातिमद्गुणत्त्वमिति फलितम्। अत्र<br>
तादृशोपाधिद्वयाधिकरणाप्रसिद्ध्या प्रत्येकमित्युक्त्म्। [३०३] तादृशत्वात्द्रव्यविभाजकोपाधिविशिष्टावृत्तित्वात् । [३०३] अवान्तरेति। व्याप्येत्यर्थः। एवमग्रेऽपि। [३०३] तादृशोपाधिद्वयेत्यादि। द्रव्यविभाजकोपाधिविशिष्टान्यत्वं<br>
शून्यान्तेन विवक्षणीयम्। वैशिष्ट्यं<br>
स्वविशिष्टवृत्तिगुणत्वन्यूनवृत्तिजातिमत्त्वसम्बन्धेन्  स्ववैशिष्ट्यं<br>
स्वाधिकरणवृत्तिन्त्वस्वभिन्नद्रव्यविभाजकोपाध्यधिकरणवृत्तित्वोभयसम्बन्धेन्<br>
[३०३] सङ्ख्यात्वादेस्सत्त्वादिति। सङ्ख्यात्वादेः तादृशद्वित्वादिवृत्तेः<br>
विद्यमानत्वादित्यर्थः। [३०३] नीलत्वादिकमित्यादि। यद्यपि इदानीं<br>
रूपत्वादिकमादायापि लक्षणगमनसम्भवः। तथापि<br>
वक्ष्यमाणपरिष्कारानुसरणेन रूपत्वादिकमुपेक्षितम्। अत्र</p>
<p>न्यूनवृत्तित्वविशेषणं<br>
गुणत्वादिकमादायासम्भववारणाय् [३०३] यद्रूपवावच्छिन्नेत्यादि।<br>
अयमर्थः<br>
द्रव्यविभाजकोपाधिविशिष्टान्यस्थितस्थापकवृत्तिजातिमद्गुणत्वं<br>
विशेषगुणलक्षणम्। वैशिष्ट्यं च</p>
<p>स्वाधिकरणवृत्तितावच्छेदकत्वस्वभिन्नद्रव्यविभाजकोपाध्यधिकरणवृत्तितावच्छेदकत्वोभयसम्बन्धेन्<br>
तेन न भेदकूटनिवेशनिबन्धनगौरवम्।<br>
तादृशोपाधिद्वयत्वावच्छेदेन<br>
सामानाधिकरण्यान्वयस्वारस्यव्यावर्तककिञ्चित्वनिवेशकृताननुगमश्च्<br>
तादृशयत्किञ्चिदेकभेदनिवेशने एकत्वत्वादिभेदमादाय<br>
द्वित्वादावतिप्रसङ्गः। एवं द्रव्यत्वादिरूपोपाधौ सङ्ख्यारूपस्य<br>
द्वित्वस्यासम्भवातपेक्षाधीनविषयत्वरूपस्य तस्य वाच्यत्वेन<br>
महागौरवस्य यत्त्वतत्त्वप्रवेशेन लक्षणस्य विशिष्टैकार्थन्ताविरहात्<br>
रूपं विशेषगुणैत्यादौ वाक्यभेदप्रसङ्गस्य च नावकाश इति।<br>
[३०३] समवायसम्बन्धघटितस्यैवेति। न्यथा<br>
कालिकादिसम्बन्धघटितसामानाधिकरण्यमादायासम्भवापत्तेः। [३०४]</p>
<p>न देयमिति।<br>
स्थितस्थापकत्वस्य यद्रूपपदेन धर्तुमशक्यत्वादिति भावः।<br>
नन्वनुष्णाशीतः पृथिवीवाय्वोरित्युक्तत्वातनुष्णाशीतत्वस्य<br>
यद्रूपपदेन धर्तुं शक्यतया अनुष्णाशीतस्पर्शेऽव्याप्तिरित्यत्राह<br>
[३०४] पार्थिवेति। तथा च तत्रापि वैजात्यविशेषमादाय<br>
लक्षणगमनमिति भावः। [३०४] तत्र  सङ्ख्यादिषु। एवमग्रेऽपि। [३०४] तादृशेति। उक्तोभायसम्बन्धेन<br>
द्रव्यविभाजकोपाधिविशिष्टान्येत्यर्थः।</p>
<p>यत्तु केनचिदुक्तम्<br>
तादृशजातिमत्त्वे सति गुणत्वमेव लक्षणमास्ताम्, किं<br>
निषेधद्वयोपादानेनेति  तन्न  तथासति रूपत्वादिजातिमादाय<br>
रूपादिविशेषगुणेष्वतिप्रसङ्गात् । निषेधद्वयोपादाने तु<br>
तादृशनीलत्वादिजातिसत्त्वेनातिव्याप्त्यप्रसक्तेः तस्यावश्यकत्वदिति।</p>
<p>{कर्मनिरूपणम्}</p>
<p>[३०९] मूलोक्तमित्पयादि।<br>
पत्राद्याकुञ्चनक्रियायामव्याप्तिरिति भावः। [३०९] इत्याहेति।<br>
इत्याशयेनाहेत्यर्थः।</p>
<p>{सामान्यनिरूपणम्}</p>
<p>ननु सामान्यानां<br>
लक्षणे एकत्वनिवेशनं विफलमित्यत आह  [३०९] एकपदमिति। ननु<br>
सामान्यलक्षणे<br>
एकत्वावच्छिन्नप्रतियोगिताकभेदरूपानेकत्वशरीरप्रविष्टमेकत्वं किं<br>
सङ्ख्यारूपमत एकमात्रवृत्तिधर्मः। नाद्यः, गुणादौ गुणाद्यनुपगमेन<br>
गुणत्वादौ लक्षणगमेनऽपि द्रव्यत्वादावव्याप्तेः। नोत्तरः;<br>
तादृशधर्मस्पय केवलान्वयितया<br>
तदवच्छिन्नप्रतियोगिताकभेदाप्रसिद्धेः। मैवम्  यतोऽत्र<br>
प्रमेयविशिष्टत्वं भेदविशिष्टत्वं वा अनेकसमवेतत्वम्। प्रथमे<br>
वैशिष्ट्यं स्वसमवेतत्वस्वभिन्नसमवेतत्वोभयसम्बन्धेन्  द्वितीये<br>
स्वप्रतियोगिसमवेतत्वस्वानुयोगिसमवेतत्वोभयसम्बन्धेन्  अतो न<br>
दोष इति।</p>
<p>{विशेषनिरूपणम्}</p>
<p>[३०९] परस्परमिति। परस्परत्वं च<br>
स्वाश्रयनिरूपितभेदाश्रयनिरूपितत्वम्<br>
स्वनिरूपकाश्रयवृत्तित्वस्वाश्रयनिरूपितत्वोभयसम्बन्धेन<br>
भेदविशिष्टत्वपर्यवसितम्। [३०९]<br>
भेदसाधका इति। एतेन व्यावर्तका<br>
इत्यत्र व्यावृत्तिशब्दार्थः भेदः साधकः प्रत्ययार्थ इति<br>
स्फुटीकृतम्। [३०९] न च सुग्रहमित्यन्वयः। अत्र च प्रागुक्तरीत्या<br>
धर्मिग्राहकप्रमाणसिद्धमिथोभेदानां विशेषाणांऽअयं विशेषः<br>
तद्विशेषात्भिद्यते तादात्म्येन एतद्विशेषाऽदित्यनुमानेनापि<br>
धर्मिमानोपजीविना मिथोभेदसिद्धिरिति स्वतो व्यावर्तकता<br>
तेषामित्याह  [३०९] स एवेति। [३०९] अत्यन्तं सङ्कीर्णानामिति।<br>
अत्यन्तदुर्ग्रहभेदानामित्यर्थः। स्वसजातीयानां विशेषान्तराणां<br>
परस्परमित्यत्रापि पूर्ववदेव बोध्यम्। [३०९] तत्रापि  विशेषेऽति<br>
नानवस्थेति। अत्र वक्तव्यं प्राग्रेव प्रपञ्चितम्।</p>
<p>{समवायनिरूपणम्}</p>
<p>[३१०] नीलो घट इति विशष्टप्रतीतिरित्यादि।<br>
अयमत्रानुमानपरिष्कारः<br>
घटादिविशेष्यतानिरूपितनीलरूपादिप्रकारता<br>
किञ्चिन्निष्ठसंसर्गतानिरूपिका प्रकारतात्वात्<br>
संयोगनिष्ठसंसर्गतानिरूपकदण्डादिविशेष्यतानिरूपितदण्डादिप्रकारतावदिति<br>
रीत्या बोध्यः। अत्र संयोगादेः बाधनिश्चयसहायबलात्<br>
संयोगाद्यतिरिक्तकिञ्चिन्निष्ठसंसर्गतानिरूपकत्वसिद्धिरिति स एव<br>
सम्बन्धः समवायशब्दित इति ध्येयम्। ननु समवायसद्भावे<br>
नीलो घट इत्यादिप्रत्यक्षमेव प्रमाणं भविष्यतीति</p>
<p>अनुमानपर्यनतानुधावनवैफल्यमित्यत आह  [३११] वैशेषिकेत्यादि। वैशेषिकैः समवायप्रतयक्षतानुगमादिति<br>
भावः। सङ्ग्रहे [३१०] तावयुतसिद्धाविति। अथात्र<br>
किमिदमयुतसिद्धत्वम्, न तावत्युतसिद्धभिन्नत्वम्। युतसिद्धस्यैव</p>
<p>दुर्निरूपत्वात् । नापि<br>
संयुक्तत्वं घटकपालादौ तदसम्भवात् । न च ययोर्द्वयोर्मन्ध्ये<br>
एकमपराश्रितमेवावतिष्ठते तत्त्वमयुतसिद्धत्वमिति वाच्यम्।<br>
यत्त्वतत्त्वाननुगमेनायुतसिद्धपदार्थतावच्छेदकस्याननुगतत्वादि ति<br>
अत्र केचित् द्वित्वविशिष्टद्वित्वमेवायुतसिद्धम्। वैशिष्ट्यं<br>
तादात्म्यस्वाश्रयव्यक्तिविशिष्टत्वोभयसम्बन्धेन्  वैशिष्ट्यं च<br>
स्वविशिष्टवृत्तित्वसम्बन्धेन्  स्ववैशिष्ट्यं च<br>
स्वनिष्ठावच्छेदकताकप्रतियोगिताकभेदवत्त्वसम्बन्धेन्  अवच्छेदकता<br>
च स्वनिष्ठप्रतियोगिताकात्यन्ताभाववत्त्वसम्बन्धेन्  प्रतियोगिता<br>
चाधेयतासम्बन्धावच्छिन्ना घटकपालादिगतद्वित्वस्य स्वपदेनोपादाने<br>
तदाश्रयीभूतकपालादिव्यक्तीनामाधेयतासम्बन्धावच्छिन्नस्वनिष्ठप्रतियोगिताकात्यन्ताभाववत्त्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वसम्बन्धेन्<br>
कपालदिविशिष्टघटादौ वृत्तित्वस्य तादात्म्यस्य चोक्तद्वित्वे सत्त्वात्<br>
लक्षणसमन्वयः।</p>
<p>भूतलादेस्तु<br>
घटादिशून्यतादशायां<br>
आधेयतासम्बन्धावच्छिन्नप्रतियोगिताकात्यन्ताभावसत्त्वात्<br>
निरुक्तसम्बन्धेन भूतलादिविशिष्टत्वस्य घटादावसत्त्वात्<br>
भूतलघटादीनां द्वित्वं न तादृशमिति न भूतलघटाद्योरतिप्रसङ्गः।<br>
यद्यपि संयोगसम्बन्धावच्छिन्नानधेयतासम्बन्धेन कपालादिकं घटादौ<br>
नास्ति, तथापि आधेयतासामान्यावच्छिन्नस्वनिष्ठप्रतियोगिताका<br>
यन्ताभाववत्त्वप्रवेशात्न दोषः। न चैवमपि कपालादिनाशक्षणे<br>
कपालादेर्घटादौ उक्तसम्बन्धेनाभावादव्याप्तिरिति वाच्यम्।<br>
स्वविशिष्टात्यन्ताभाववत्त्वस्य निवेश्यत्वात् । स्ववैशिष्ट्यं</p>
<p>च<br>
स्वावच्छिन्नाधिकरणकालावच्छिन्नत्वाधेयतासामान्यावच्छिन्नस्वाश्रयप्रति योगिताकत्वोभयसम्बन्धेन्<br>
यद्यपि एवमपि अभावाभावत्वयोरयुतसिद्धिप्रसङ्गः, तथापि<br>
स्वाश्रयातिरिक्तसम्बन्धावच्छिन्नाधेयतानिवेशात्न दोष इति<br>
वदन्ति।</p>
<p>तन्नकालिकादिसम्बन्धमादायातिप्रसङ्गव्युदासाय<br>
समवायसम्बन्धेन तस्य प्रवृत्तिनिमित्तताया वाच्यत्वेन प्राचीनमते<br>
अवयवावयविनावयुतसिद्धावित्यादिवाक्यस्य निराकाङ्क्षतापत्तेः।<br>
स्वविशिष्टद्वित्वसम्बन्धेन द्वित्वस्य तथात्वेऽपि द्वित्वस्य<br>
सङ्ख्यारूपत्वे गुणगुण्याद्योरव्याप्तेः।<br>
अपेक्षाधीविशेषविषयत्वरूपत्वे च अपेक्षाबुद्धेः<br>
विषयविशेषनियन्त्रिततया अननुगमापत्तेः।<br>
स्वावच्छिन्नविशेष्यतानिरूपितैकत्वप्रकारताकत्वस्वभिन्नधर्मावच्छिन्नविशेष्यतानिरूपितैकत्वप्रकारताकत्वोभयसम्बन्धेन<br>
धर्मविशिष्टबुद्धित्वेनानुगमे च<br>
स्वाश्रयधर्मावच्छिन्नविशेष्यतानिरूपितैकत्वप्रकारताकत्वस्वप्रतियोगिधर्मावच्छिन्नविशेष्यतानिरूपितैकत्वप्रकारताकत्वोभयसम्बन्धेन<br>
भेदविशिष्टबुद्धित्वादिना अनुगममादाय विनिगमनाविरहापत्त्या<br>
अयुतसिद्धपदार्थतावच्छेदकनानात्वापत्तेः। तन्निष्कर्षस्तु<br>
अस्माभिरन्यत्र प्रपञ्चितः।</p>
<p>{अभावनिरूपणम्}</p>
<p>ननु ध्वंसादिप्रतियोगितायाः<br>
सम्बन्धावच्छिन्नत्वे मानाभावात्संसर्गाम्भावत्वनिवेशादेव<br>
ध्वंसादिवारणे नित्यत्वविशेषणवैथर्थ्यमित्यत्राह  [३१३] ध्वंसेत्यादि। सिद्धानृते ध्वंसादिप्रतियोगितायाः<br>
सम्बन्धावच्छिन्नत्वानङ्गीकर्तृनव्यमते ग्रन्थान्तरोक्तं मनसि<br>
निधायाह  [३१४] सङ्क्षेप इति। [३१४] ध्वंसप्रागभावयोरित्यादि।<br>
ध्वंसप्रागभावयोरेकप्रतियोगिकयोरपि एकरूपत्वमेव् तद्वदिह<br>
नेत्यर्थः। दीपिकायाम् [३१३] प्रतियोगितावच्छेदकारोप्येत्यादि।<br>
प्रतियोगितावच्छेदकश्च आरोप्यसंसर्गश्च तयोर्भेदातित्यर्थः।<br>
आरोप्यं च प्रतियोग्यारोपविषयत्वम्। अभावबुद्धौ<br>
प्रतियोग्यारोपहेतुतायाः नवीनैरनभ्युपगमादाह<br>
प्रकाशिकायाम् [३१४] आरोप्येतीति। नन्वन्योन्याभावभेदे<br>
प्रतियोगितावच्छेदकसंसर्गभेदो न नियामकः, अन्योन्याभावस्य<br>
तादात्म्यसम्बन्धावच्छिन्नप्रतियोगिताकत्वनियमात् । अत्र [३१४] यथायोगमिति [३१४] अवच्छेदकभेदादतिरिक्त इत्यन्वयः [३२२] प्रसङ्गादिति। स्ववृत्त्यभावत्ववत्त्वमत्र प्रसङ्गः। [३२२] तच्छब्दोल्लिखितेति। तच्छब्दजन्यबोधसमानार्थकेत्यर्थः। [३२२] स्वातन्त्र्येण प्रतियोगिनि अभासमानतया।</p>
<p>{षोडशपदार्थानां<br>
सप्तपदार्थेष्वन्तर्भावः}</p>
<p>प्रमाणप्रमेयेत्यादिसूत्रे प्रथमतः कथितस्य<br>
कॢप्ते यत्र कुत्रचिदन्तर्भावमनुमुक्त्वा द्वितीयत उक्तस्य प्रमेयस्य<br>
द्वादशविधस्य यथायथं कॢप्तान्तर्भावकथनमनुपपन्नमित्यत्राह [३३१] प्रत्यक्षेति। चक्षुरादीन्द्रियरूपस्येत्पयादिः।</p>
<p>[३३१] अनुमानादीनामिति आदिनोपमानशब्दयोः<br>
सङ्ग्रहः। [३३१] द्रव्य इति अन्तर्भाव इत्यनेन सम्बन्धः।<br>
[३३१] एवमग्रेऽपीति। प्रवृत्तिदोषादिरूपे प्रमेयेऽपीत्यर्थः। ननु<br>
प्रयत्नविशेषः प्रवृत्तिरिति तस्याः</p>
<p>धर्माधर्मरूपत्वकथनमनुपपन्नमित्यत आह  [३३१] तदिति। धर्माधर्मेत्यर्थः। स्वोक्तार्थे पूर्वग्रन्थसम्मतिमाह<br>
[३३१] एतच्चेति। धर्माधर्मावित्यस्य तज्जनिकेत्यर्थकथनं चेत्यर्थः।<br>
[३३१] आकारे भाष्य्</p>
<p>ननु प्रेत्यभावो<br>
मरणमिति दीपिकावाक्यमसङ्गतम्। प्रोपसृष्टैण्धातुमात्रेण<br>
मरणबोधतनात्प्रेत्यभावशब्दघटकस्य ल्यपः भावशब्दस्य<br>
चार्थाकथनात्प्रेत्यभाव इति समुदायस्य<br>
मरणरूपार्थाबोधकत्वाच्चेत्यत्राह  [३३१] मरणानन्तरेति।<br>
अनन्तरत्वमुत्तरकालिकत्वम्। उक्तार्थस्य<br>
प्रेत्यभावशब्दव्युत्पत्त्यनुगुण्यं दर्शयति  [३३१] तथाचेति। प्रेत्यभावशब्दस्योक्तार्थपरत्वे चेत्यर्थः।<br>
मरणजननशब्दार्थौ क्रमेण दर्शयति  [३३१] चरमेत्यादिना। चरमेति<br>
संयोगविशेषणम्। एवमग्रेऽपि। [३३१] आद्येति<br>
संयोगविशेषणम्। चरमत्वं<br>
स्वसमानाधिकरणतादृशसंयोगप्रागभावासमानकालीनत्वम्। यद्यपि<br>
अत्रानुयोगिनि स्वत्वप्रवेशे</p>
<p>स्वसमानाधिकरणतादृशप्रागभावसमानकालीनभिन्नं यत्तत्त्वं<br>
चरमत्वमिति चरमसंयोगव्यक्तीनामानन्त्यादननुगमः। प्रतियोगिनि<br>
स्वत्वप्रवेशे च<br>
स्वासमानाधिकरणतादृशसंयोगप्रागभावसमानकालीनं यत्<br>
तादृशैकव्यक्तिभेदप्रेवेशे इदानीन्तनस्यापि<br>
तादृशसंयोगस्योक्तचरमत्वं स्यादिति तस्य ध्वंसमादायेदानीमपि<br>
मरणापत्तिः। तादृशप्रागभावसमानकालीनं यद्यत्<br>
तत्तद्व्यक्तिभेदकूटनिवेशे च चरमत्वस्य यत्त्वतत्त्वघटितत्वेन<br>
विशिष्टैकार्थरूपताभङ्गः। विशिष्य<br>
तत्तद्व्यक्तीनामसर्वज्ञदुर्विज्ञेयताप्रसङ्गः।<br>
कूटत्वस्यैकविशिष्टापरत्वरूपत्वेन स्वत्वप्रवेशे प्रमेयविशिष्टत्वं<br>
चरमत्वमिति स्थूलोऽनुगमः। वैशिष्ट्यं च<br>
तादात्म्यस्वसमानाधिकरणतादृशसंयोगप्रागभावसमानकालीनत्वसम्बन्धावच्छिन्नस्वनिष्ठावच्छेदकताकप्रतियोगिताकभेदवत्त्वोभयसम्बन्धेन<br>
भेदविशिष्टत्वमिति सूक्ष्मोऽनुगमः। वैशिष्ट्यं<br>
स्वाश्रयत्वस्वप्रतियोगितावच्छेदकत्वोभयसम्बन्धेन्  अवच्छेदकत्वं<br>
स्वसमानाधिकरणतादृशसंयोगप्रागभावसमानकालीलनत्वसम्बन्धेन्<br>
प्रतियोगिनि स्वत्वप्रवेशे च तादृशसंयोगप्रागभावविशिष्टान्यत्वं<br>
चरमत्वम्। वैशिष्ट्यं<br>
स्वसमानकालिकत्वस्वसामानाधिकरण्योभयसम्बन्धेन,<br>
एकक्षणावच्छिन्नसामानाधिकरण्यसम्बन्धेन वा। तच्च<br>
स्वनिष्ठस्वरूपसम्बन्धावच्छिन्नाधेयताविशिष्टसमवायावच्छिन्नाधेयतारूपम्।<br>
वैशिष्ट्यं च<br>
स्वनिरूपकनिरूपितत्वस्वावच्छेदकक्षणावच्छिन्नत्वोभयसम्बन्धेन्<br>
आद्यत्वं च स्वसमानाधिकरणतादृशसंयोध्वंसासमानाकालिकत्वम्।<br>
अत्रापि, प्रमेयविशिष्टत्वं भेदविशिष्टत्वं वा<br>
तादृशसंयोगध्वंसविशिष्टान्यत्वं वा प्रागभावस्थले ध्वंसं निवेश्य<br>
निर्वाच्यम्। अन्यत्पूर्वंवत् । दीपिकायाम् [३३१] स<br>
च मोक्षश्च् यद्यपि चरमं यद्दुःखं तद्ध्वंसो मोक्ष इत्यन्यत्र<br>
प्रतिपादितम्, तथापि दुःखविशेषणेन कालीनान्तेन चरमपदार्थ<br>
एव विवृत इति न विरोधः। अनुगमस्तु पूर्ववदेव बोध्यः।<br>
प्रागुक्तसामानाधिकरण्यसम्बन्धेन<br>
दुःखप्रागभावविशिष्टान्यत्वादिरूपः। अत्र च<br>
स्वसमानाधिकरणदुःखप्रागभावासमानकालीनः यः कश्चन पदार्थः<br>
तद्ध्वंसो मोक्ष इति तत्र ध्वंसप्रतियोगितया<br>
दुःखांशोपादानवैयर्थ्यमित्याशङ्कायां तदुपादानस्य<br>
प्रयोजनमाह  प्रकाशिकायाम् [३३१] मुक्तात्मेति। अत्र च<br>
प्रागभावांशमनुपादाय स्वसमानाधिकरणदुःखासमानकालीनत्वम्<br>
एकक्षणावच्छिन्नसामानाधिकरण्यसम्बन्धेन<br>
दुःखविशिष्टान्यत्वादिरूपमेव चरमत्वं सुवचम्। न च तस्य<br>
दुःखविशेषणत्वेऽप्रसिद्धिः। इदानीं तस्य<br>
ध्वंसविशेषणत्वोपगमात् । न च तथा सति सुषुप्तिदशायां<br>
अस्मदादीनामपि मुक्तत्वप्रसङ्गः। तदानीमस्मदाद्यात्मनि<br>
दुःखविरहात्, तदातनस्य दुःखध्वंसस्य<br>
निरुक्तविशेषणक्रान्तत्वादिति शङ्क्यम्। सुषुप्तिकालीनस्य<br>
तादृशदुःखध्वंसस्य<br>
सुषुप्त्युत्तरकालिकदुःखसमानकालीनत्वेनादोषत्वादित्याशङ्कते<br>
[३३१] न चेति। [३३१] अग्रिमेति। [३३१] सुषुप्तीत्यादिः।<br>
उत्तरेत्यर्थः। [३३१] यथासन्निवेशेप्रागभावघटितनिरुक्तप्रकार् अत्र च<br>
प्रागभावानुपगमे उक्तरीत्या तादृशदुःखासमानकालीनत्वघटित<br>
एवादरणीयः। एवं पक्षताग्रन्थोक्तरीत्या<br>
दुःखप्रागभावसमानकालीनत्वस्थले दुःखवृत्तिध्वंसप्रतियोगित्वं<br>
निवेश्यमित्यभिसन्धायाभिहितम्  [३३१] दिगिति। ननु<br>
प्रमाणेत्यादिसूत्रे प्रमेयानन्तरं संशयकथनात्दीपिकायाम्<br>
तत्स्वरूपमप्रदर्श्य प्रयोजनादिस्वरूपकथनमयुक्तमित्यत आह  [३३१] संशयस्येति। उभयसाधनवतीत्यस्य प्रयोजनमाह  [३३५] इदं चेति। उभयेत्याद्युक्तविशेषणं चेत्यर्थः। ननु कथालक्षणे</p>
<p>नानावक्तृत्वोक्तिरयुक्तापूर्वपक्षवाक्यस्य उत्तरवाक्यस्य वैकस्य<br>
नानावक्तृकत्वविरहादित्यत आह  [३३५] एकेनेति। छलमुदाहरति<br>
[३३६] यथेति। [३३६] इतीति। उक्तशब्दस्येतयर्थः। [३३६] अर्थान्तरम्</p>
<p>नूतनारूपार्थान्तिरिक्तमर्थम्। [३३६] न सन्तीत्यन्वयः। इति<br>
दूषयतीत्यन्वयः। [३३६] स्वासाधकतासाधारण्येनेति।<br>
साधारण्यमाधेयत्वम्। वैशिष्ट्ये तृतीया। तस्य<br>
परासाधकतासाधकतयेत्यत्र समासघटकषष्ट्यर्थनिरूपकत्वेऽन्वयः। अत्र<br>
स्वं दूषणवक्ता। परः अनुमानवक्ता। [३३६] स्वव्याघातकत्वादिति।<br>
असत्त्वान्वयिनि प्रयोज्यत्वे पञ्चमी। [३३६] तथा च उक्तरीत्या उत्तरस्य<br>
स्वव्याघातकत्वसिद्धौ च् [३३६] तदिति। उक्तलक्षणजातीत्यर्थः [३३६] प्रत्येकमिति। तृतीयाबहुवचनान्तमव्ययम्।<br>
साधर्म्यवैधर्म्यादिशब्दैरित्यर्थः। [३३७] योगः  सम्बन्धः।</p>
<p>{जातिनिरूपणम्}</p>
<p>क्रमेण जातीनां<br>
लक्षणोदाहरणान्याह  [३३७] साधर्म्येण इत्यादिना। तत्र<br>
साधर्म्येणेत्यादि उत्तरमित्यन्तं साधर्म्यसमालक्षणम्। साधर्म्यम्<br>
सादृश्यम्। स्थापनास्थापकानुमानम्। साधर्म्यसमाया उदाहरणमाह<br>
यथेति। सक्रियः क्रियावान्। अत्र क्रियाहेतुगुणवत्त्वरूपहेतुशरीर्<br>
त्रलर्थो घटकत्वं गुणान्वितम्। जनकेति संयोगादिविशेषणम्।<br>
सक्रियो यदि</p>
<p>तदेत्यन्वयः। न<br>
चास्तीत्यन्वयः। अत्र सक्रियसाधर्म्ययप्रयुक्तसक्रियत्वमात्रे,<br>
निष्क्रियसाधर्म्यप्रयुक्तनिष्क्रियत्वमात्रे वा। विनिगमकं नियामकम्।</p>
<p>वैधर्म्यसमालक्षणमाह<br>
[३३८] वैधर्म्येणेति। वैधर्म्यं व्यावृत्तधर्मः। तदिति।<br>
स्थापनाहेत्वित्यर्थः। वैधर्म्यसमाया उदाहरणमाह  यथेति। तत्रैव<br>
आत्मा सक्रिय इत्यादि प्रागुक्तानुमान एव् निष्क्रिय एवेति।<br>
आत्मेत्यनुषज्यत् नास्तीत्यन्वयः। तदिति। लोष्टेत्यर्थः। एवमग्रेऽपि।</p>
<p>उत्कर्षसमां लक्षयति<br>
[३३८] परोक्तेति। तदिति। परोक्तसाधनेत्यर्थः। एतदुदाहरणमाह<br>
यथेति। स्याद्यदीत्यन्वयः। एवमग्रेऽपि। तेनैव  कृतकत्वेनैव्<br>
एवमग्रेऽपि। [३३८] सावयव इति।<br>
समवायिकारणताविशिष्टत्वं सावयवत्वम्। वैशिष्ट्यं<br>
स्वनिरूपकद्रव्यत्वसम्बन्धेनेति निष्कर्षः। तादृशं च सावयवत्वं<br>
कार्यत्वरूपं कृतकत्वं प्रत्यव्यापकमेव<br>
कार्यभूतरूपादिव्यावृत्तत्वादिति ध्येयम्। इतीति।<br>
ऽकश्चिदेवमाहेऽति पूर्वेण सम्बन्धः।</p>
<p>अपकर्षसमां लक्षयति<br>
[३३९] परोक्तेति। धर्मान्तरस्य<br>
प्रकृतानुमानसाध्यतयाभिमतधर्मातिरिक्तधर्मस्य् अस्या उदाहरणमाह<br>
यथेति। तस्मिन्नेव  शब्दो नित्य इत्याद्युपदर्शितरूप एव्ऽइति<br>
कश्चिदेवमाहेऽत्यनुषज्यत्</p>
<p>एवमग्रेऽपि।</p>
<p>वर्ण्यसमां लक्षयति<br>
[३४०] वर्ण्यस्येति। एवमग्रेऽपि। एतदुदाहरति  यथेति। पूर्वोक्तेति।<br>
आत्मा सक्रियः क्रियाहेतुगुणवत्त्वात्लोष्टवतित्येवंरूपेत्यर्थः।<br>
तदिति। क्रियेत्यर्थः।</p>
<p>अवर्ण्यसमां लक्षयति<br>
[३५०] साध्येति। तामुदाहरति यथेति। ततैव  आत्मा सक्रिय<br>
इत्यादिरूप एव् साधनम्  साध्यापत्तिप्रतिपादकमुत्तरम्।<br>
एवमग्रेऽपि। गतेति रूपेति च गुणविशेषणम्। तथा च<br>
उक्तगुणवत्त्वस्यात्मन्यसिद्धत्वे च् तुल्यतया<br>
आत्मन्यसिद्धहेतुकसाधनत्वसाम्यात्किमिति न साध्यत इति<br>
पश्चात्तनेनास्य सम्बन्धः। तादृशेन  असिद्धेन्  तदिति। क्रियेत्यर्थः।</p>
<p>विकल्पसमां लक्षयति<br>
[३४२] दृष्टान्तेति। उदाहरति  यथेति। अयं तु  उत्तरविकल्पस्तु।</p>
<p>साध्यसमां<br>
लक्षयति [३४१] दृष्टान्तस्येति। नन्वस्याः<br>
पक्षतुल्यताकथनात्मिकायाः पक्षसमेति नामोचितम्, न तु<br>
साध्यसमेत्याशङ्कापरिहाराय साध्यते अत्रेत्यधिकरणव्युत्पत्त्या<br>
साध्यशब्द एवात्र पक्षबोधक इत्याह  साध्येति। अत्र साध्यसमा शब्दे<br>
त्रलर्थो घटकत्वं साध्यशब्दान्वितम्। उदाहरति  यथेति।ऽउच्यते<br>
यदीऽति सम्बन्धः। तथा च यथा आत्मा तथा लोष्ट इत्यस्याप्यागमेन्<br>
साध्यते यदिति सम्बन्धः। तत् क्रियावत्त्वम्।</p>
<p>प्राप्तिसमाया<br>
लक्षणमाह  [३४२] प्राप्त्येति। हेतौ तृतीया। प्रत्यवस्थानम्<br>
प्रत्युत्तरकथनम्। एवमग्रेऽपि। तथा च प्राप्तिं हेतूकृत्य<br>
प्रत्युत्तरोक्तिरिति यावत् । अत्र प्राप्तिशब्दस्यार्थमाह  प्रापितश्चेति।<br>
उदाहरति  यथेति। तादृशेति। क्रियाहेत्वित्यर्थः। नेति साध्यत<br>
इत्यनुषज्यत् उभयोरविशेषात् उभयोः<br>
क्रियावत्त्वक्रियाहेतुगुणवत्त्वयोरविशेषात्<br>
सामानाधिकरण्यसाम्यात् ।</p>
<p>अप्राप्तिसमां लक्षयति<br>
[३४३] अप्राप्त्येति। पूर्ववदेव हेतौ तृतीया। अप्राप्तिं हेतूकृत्य</p>
<p>प्रत्युत्तरकथनमप्राप्तिसमेति यावत् । उदाहरति  यथेति।<br>
पूर्वोक्तेति। लोष्टगतनोदनादिरूपेत्यादिना प्रागुपदर्शितेत्यर्थः।<br>
अप्राप्तस्येति। अप्राप्तिरिह साध्यवैयधिकरण्यम्। तथा च<br>
तादृशहेतोस्साध्यसाधकत्वोक्तौ च्</p>
<p>अयमेव<br>
क्रियाहेतुगुणवत्त्वरूप एव्</p>
<p>प्रसङ्गसमां लक्षयति<br>
[३४३] साधनेति। उदाहरति  यथेति । तत्र  क्रियाहेतुगुणवत्त्व्<br>
ननु साधनापेक्षा किमर्थमित्यत्राह  न हीति। नास्ति हीत्यन्वयः।<br>
तत्रापि  क्रियाहेतुगुणवत्त्वेऽपि।</p>
<p>प्रतिदृष्टान्तसमां<br>
लक्षयति [३४४] दृष्टान्तान्तरेणेति।<br>
परोक्तदृष्टान्तातिरिक्तदृष्टान्तजन्येत्यर्थः। साधनम्<br>
सिद्ध्यापत्तिप्रतिपादकमुत्तरम्। उदाहरणमाह यथेति।</p>
<p>अनुत्पत्तिसमां<br>
लक्षयति [३४४] अनुत्पत्येति। अत्रापि हेतौ तृतीया।<br>
अनुत्पत्तिं हेतूकृत्य प्रत्युत्तरकथनमित्यर्थः। उदाहरति  यथेति।<br>
प्रमाणं यदीन्त्यन्वयः। तदिति। जन्यैकत्वरूपप्रमाणेत्यर्थः। इतीति।<br>
इति कश्चिदाहेति प्राक्तनेन सम्बन्धः।</p>
<p>संशयसमाया<br>
लक्षणमाह  [३४५] साधारणेति।<br>
साध्यतदभावसामानाधिकरण्येत्यर्थः। उदाहरति  यथेति। उभयेति।<br>
नित्यानित्योभयेत्यर्थः। एकपरिशेषे एकस्य<br>
नित्यत्वमात्रस्यानित्यत्वमात्रस्य वा परिशेषे निश्चय्</p>
<p>अत्र  प्रकरणसमायाम्।</p>
<p>अहेतुसमाया<br>
लक्षणमाह  [३४६] कालत्रयेऽपीति।<br>
भूतभविष्यद्वर्तमानकालत्रयेऽपीत्यर्थंः। उदाहरति  यथेति। तदानीं<br>
साध्यभूतानित्यत्वप्राक्काल् तस्य  अनित्यत्वस्य् न साधकम्<br>
कार्यत्वादिरूपसाधनमिति सम्बन्धः। पश्चादिति।<br>
साध्यादनित्यत्वादिति आदिरनुषज्यत् पूर्वेति।<br>
कार्यत्वादियपसाधनेत्यादिः। साधनाभावादिति। साधनेत्यस्य<br>
कार्यत्वादिरूपेत्यादिः। तस्य  कार्यत्वादिरूपसाधनस्य् उभयम्<br>
कार्यत्वादिरूपसाधनानित्यत्वादिरूपसाध्योभयम्।</p>
<p>अर्थापत्तिसमाया<br>
लक्षणमाह  [३४६]  अर्थापत्तिपुरस्कारेणेति।<br>
अन्यथानुपपत्तिरूपार्थापत्तिं हेतूकृत्येत्यर्थः। पूर्वोक्तेति। शब्दो<br>
नित्य इत्यादिरूपेत्यर्थः। यदि साध्यमिति सम्बन्धः। नित्यत्वमपीति।<br>
अर्थापत्त्येत्यनुषज्यत् सिद्ध्येदिति शेषः। एकतरेति<br>
एकतरस्यानित्यत्वस्पनय नित्यत्वस्य वा निश्चय इत्यर्थः।</p>
<p>अविशेषसमां लक्षयति<br>
[३४७] सर्वेति। अविशेषः साम्यम्। उदाहरति  तत्रैवेति। अनित्यत्वं<br>
यदीत्यन्वयः। एवमग्रेऽति। तदिति। शब्देत्यर्थः। तत् अनित्यत्वम्।<br>
उपपत्तिसमां लक्षयति  [३४८] उभयपक्षेति।<br>
वादिप्रतिवादिसम्मतपक्षद्वयेत्यर्थः। साधर्म्येणेत्यभेदे तृतीया।<br>
तादृशसाधर्म्याभिन्नसाधनोपपत्तिः उपपत्तिप्रतिपादकमुत्तरमित्यर्थः।<br>
उदाहरति  यथेति। एवमग्रेऽपि अवतारिका बोध्या।</p>
<p>दर्शितेति<br>
साधनविशेषणम्। अनुविधायित्वं  जन्यत्वं नास्तीति सम्बन्धः।</p>
<p>[३४९] साधनं  सिद्ध्यापत्तिप्रतिपादकमुत्तरम्।<br>
एवमग्रेऽपि। नोपलभ्यते यदीत्यन्वयः। एवं नाभ्युपेयते<br>
यदीत्यन्वयः। अनुपलब्धेरपीति। षष्ट्यर्थः प्रतियोगित्वम्<br>
निरूपकतया अभावान्वितम्। अपिरत्रावरणसमुच्चायकः दृष्टान्तत्वेन्<br>
तदिति। अनुपलब्धीयत्यर्थः।</p>
<p>तस्य  अनित्यत्वस्य्<br>
सदातनत्वात् नित्यत्वात् । [३५०]<br>
तथात्वम्  सदातनत्वम्। उभयाथापि<br>
शब्दवृत्तेरनित्यत्वे नित्यत्वे वा।</p>
<p>उच्यते यदीत्यन्वयः।<br>
तदिति अनित्यत्वपदेत्यर्थः।</p>
<p>तत्रैव  शब्दोऽनित्यः<br>
प्रयत्नानुविधायित्वात्घटवदित्यनुमान एव् उभयथाउभाभ्यामपि<br>
प्रकाराभ्याम्। स्वरूपोत्पत्त्यावारकनिवृत्तिरूपाभ्याम्। अनुविधानं<br>
जन्यता। तथा च  प्रयत्नानुविधायित्वस्योभयथा सम्भवे च् तस्य<br>
प्रयत्नानुविधायित्वस्य् कार्यान्तरेति।<br>
स्वरूपोत्पत्तिरूपकार्यव्यतिरिक्तकार्येत्यर्थः नियतत्वं  व्याप्यत्वम्<br>
क्वचित् केषुचित्पुसतकेषु। तस्यापि तादृशापाठस्यापि। उक्त<br>
एवार्थ इत्यग्रिमेणान्वयः। अत्र  उक्तसमाविषय्</p>
<p>{निग्रहस्थाननिरूपणम्}</p>
<p>दीपिकायामम्<br>
[३४३] वादिनोऽपजयहेतुर्निग्रहस्थानमिति। तथा च<br>
निग्रहस्थानमित्यत्र निग्रहशब्दो वाद्यपजयपरः। स्थानशब्दो हेतुपर<br>
इति भावः। इदं च वाद्यपजतहेतुत्वरूपं निग्रहस्थानलक्षणं च्<br>
छलादावित्यादिना प्रकरणसमारूपजातिसङ्ग्रहः।<br>
अर्थान्तरादीत्यादिना हेत्वाभाससङ्ग्रहः। ननु तर्हि</p>
<p>प्रमाणेत्यादिसूत्रे<br>
निग्रहस्थानतः पृथक्तया छलादेरुपादानमनर्थकमित्यत्राह<br>
छलत्वादिनापीति। आदिना प्रकरणसमात्वसङ्ग्रहः।<br>
अपिर्निग्रहस्थानत्वसमुच्चायकः। दृष्टान्तविधया<br>
ज्ञानस्येतयरयोपादानमित्यस्य च</p>
<p>छलादेरित्यादिः।<br>
उपयोगित्वात् वाद्यपजयहेतुत्वात् । पृथगिति।<br>
निग्रहस्थानत्वातिरिक्तरूपेणेत्यर्थः। छलत्वादिनेत्यनुषज्यत्<br>
उपादानं  प्रतिपादनम्। प्रमाणेत्यादिसूत्रेण कृतमिति शेषः।<br>
गोबलीवर्दन्नयायानुसारादिति भावः। हेत्वाभासवदिति<br>
षष्ठीसमर्थाद्वतिः, हेत्वाभासस्येवेत्यर्थः।</p>
<p>{प्रतिज्ञाहानिलक्षणम्}</p>
<p>[३५४] तस्यापिनिग्रहस्थानस्यापि।<br>
आवान्तरभेदान्व्याप्यविशेषान्। अत्र प्रतिज्ञातार्थविरूद्धाभ्युपगमस्य<br>
प्रतिज्ञाहानिशब्दमुख्यार्थता न सम्भवति। प्रतिज्ञायत इति प्रतिज्ञा<br>
प्रतिज्ञातोर्ऽथः तस्य हानिरित्यवयवव्युत्पत्त्या<br>
प्रतिज्ञातार्थपरित्यागस्यैव तादृशत्वात्<br>
तादृशाभ्युपगमस्यातथात्वादित्यतः तथैवाह<br>
प्रतिज्ञातार्थपरित्यागो वेति।</p>
<p>{प्रतिज्ञान्तरलक्षणम्}</p>
<p>[३५५] पूर्वेति। प्रागनुक्तविशेषणदानत<br>
इत्यादिः। दानमिह कथनम्।</p>
<p>{अविज्ञातार्थलक्षणम्}</p>
<p>[३५७] तच्च् अविज्ञातार्थकरूपनिग्रहस्थानं च्<br>
क्लिष्टान्वयम्। दूरान्वयम्। अप्रसिद्धार्थकम्  १&rsquo;भूस्तनं हिमभेषजवत्ऽइत्यादिरूम्। इत्यादीत्यादिना<br>
मृदूच्चरितसङ्ग्रहः।</p>
<p>{अप्राप्तकाललक्षणम्}</p>
<p>[३५७] व्युत्क्रमेण<br>
शास्त्रसङ्केतसिद्धक्रमातिरिक्तक्रमेण्</p>
<p>{अधिकलक्षणम्}</p>
<p>हेत्वादीत्यादिना<br>
दृष्टान्तहेतुतावच्छेदकसम्बन्धव्याप्तिद्वयादिसङ्ग्रहः।</p>
<p>{अपसिद्धान्तलक्षणम्}</p>
<p>दानमिह कथनम्।<br>
मण्यादेरित्यतः परं दाहादिकं प्रतीति शेषः</p>
<p>{शक्तेरतिरिक्तपदार्थत्वखण्डनम्}</p>
<p>[३६२] सा च  मण्यादिनिष्ठा<br>
दाहादिप्रतिबन्धकता च् कुत इत्यत्राह  प्रतिबन्धकताया इति।<br>
अनुकूलेति। अनुकूलत्वमिह जनकतावच्छेदकत्वम्। विघटकत्वेति।<br>
विघटकत्वं च नाशजनकत्वम्। तदिति।<br>
कार्यानुकूलशक्तिविघटकत्वरूपप्रतिबन्धकतेत्यर्थः। अर्थापत्त्येति।<br>
अर्थापत्तिप्रमाणात्मिकयेति शेषः। सिद्ध्यन्वितं जन्यत्वं तृतीयार्थः।<br>
सिद्धिरत्रार्थापत्तिप्रमितिरूपा। सा च वह्निः<br>
दाहानुकूलशक्तिमानित्याकारिका बोध्या।</p>
<p>१. भूस्तनमित्यस्य<br>
पर्वत इत्यर्थः। हिमभेषजवदित्यस्य अग्निमानित्यर्थः।<br>
ऽअग्निनर्हिमस्य भेषजम्ऽ इति श्रुतिः। पवतः भूमिस्वनमिति<br>
वदन्ति।</p>
<p>प्रमाणरूपा चार्थापत्तिः<br>
वह्नेर्दाहानुकूलशक्तिमत्त्वमन्तरा मण्यादिप्रतिबध्यदाहजनकत्वं<br>
नोपपद्यते इत्येवमादिरूपा। प्रतिबध्यत्वं च नाश्यशक्तिप्रयुक्तत्वम्।<br>
केचित्तु  यथाश्रुतग्रन्थमनुसृत्य वह्नेर्दांहानुकूलशक्तिमत्त्वमन्तरा<br>
मणेर्दाहानुकूलशक्तिविघटकत्वरूपप्रतिबन्धकत्वमनुपपन्नमित्यादिरूपमर्थापत्तिप्रमाणमूचुः।<br>
तत्तुच्छम्  उपपाद्योपपादकयोः सामानाधिकरण्यविरहात् । इति<br>
शङ्कते इत्यन्वयः। अतिरिक्तत्वादिति। कॢप्तेभ्यः द्रव्यादिभ्य<br>
इत्यादिः। एवमग्रेऽपि। एवम्  उक्तयुक्त्या। तस्याः  शक्तेः। अत एव<br>
गुणादिवृत्तित्वादेव् उत्पत्तीत्यादि। उत्पत्तिश्चार्थापत्त्या सिध्यति।<br>
अर्थापत्तिश्च शक्तेर्मण्यपसरणावच्छिन्नोत्पत्तिमन्तरा<br>
तादृशक्षणोत्तरक्षणावच्छिन्नदाहानुकूलत्वमनुपपन्नमित्येवमात्मिका।<br>
एवं नाशोऽप्यर्थापत्त्या सिध्यति। सा च  शक्तिः<br>
मण्या।पसरणावच्छिन्ननाशवत्त्वमन्तरा<br>
तादृशक्षणोत्तरक्षणावच्छिन्नदाहाननुकूलत्वमनुपपन्नमित्येवंरूपा।<br>
तेन उत्पत्त्यादिहेतोः नासिद्धिशङ्काप्रसक्तिः। एवं च उक्तरीत्या<br>
शक्तेर्द्रव्याद्यनन्तर्भावसिद्धौ च् अतिरिक्तेति। अत्रेदं<br>
परिशेषानुमानमवसेयम्  शक्तिः द्रव्यादि भेदकूटवती<br>
द्रव्याद्यनन्तर्भावादित्येवंरूपम्। द्रव्यादिभेदकूटवत्त्वं<br>
हीहातिरिक्तत्वम्।<br>
एतादृशानुमानहेतुभूतद्रव्याद्यनन्तर्भावशरीरप्रविष्टयोर्विंशेषणविशेष्ययोरसिद्धिशङ्ङ्कां<br>
च यत</p>
<p>इत्यादिना<br>
निराकृता। तच्च  कारणीभूताभावप्रतियोगित्वं च् मण्याद्यभावस्य<br>
कारणातापक्षे मणिसत्त्वसमये दाहानुत्पत्तिमुपपादयति  मणीति।<br>
तदिति। मणीत्यर्थः। कारणान्तरेति।</p>
<p>वह्न्यादिरूपकारणव्यतिरिक्तकारणेत्यर्थः। एतद्विशेषणं<br>
रूपेति। इत्थं च  प्रतिबन्धकत्वस्योक्तरीत्या<br>
कार्यानुकूलशक्तिविघटकत्वादन्यादृशत्वे च् व्यवहारान्यथानुपपत्त्या<br>
व्यवहारस्यान्यथा शक्तिरूपातिरिक्तपदार्थानुपगमे अनुपपत्त्या<br>
सविषयकत्वासम्भवेन्  ननूत्तेजकमण्युभयसत्त्वेऽपि वह्नौ<br>
दाहानुकूलशक्तिविरहात्कथं त्वन्मतेऽपि दाहोपपत्तिरित्यत्राह<br>
मदिति। प्राभाकरपरमिदम्। एवमग्रेऽपि तवेत्यपि। शक्त्यन्तरेति।<br>
मण्याद्यपसरणदशाभाविशक्तिव्यतिरिक्तशक्तीत्यर्थः। विशिष्टेति<br>
मणिविशेषणम्। एवमग्रेऽपि।<br>
अननुगतत्वातनुगतरूपेणाभावप्रतियोगितया<br>
कारणतावच्छेदककोटौ निवेशयितुमशक्यत्वात् । एतादृशेति।<br>
तत्तदुत्तेजकाभावविशिष्टमण्याद्यभावावच्छिन्नेत्यर्थः। तवापीति।<br>
अपितरत्र नैयायिकसमुच्चायकः दृष्टान्ततया। आवश्यकत्वादिति।<br>
अन्यथा तत्तदुत्तेजकमण्युभयदशायां दाहानुकूलशक्त्यनुत्पादापत्तेः,<br>
मणिमात्रसत्त्वे शक्त्युत्पादापत्तेश्चेति भावः। ननु<br>
तर्ह्युक्तकारणताकल्पनाया मतद्वयेऽपि समत्त्वात्मन्मतमेव उपेयमिति<br>
मीमांसकशङ्कां परिजिहीर्षुराह  अनन्तेति। तत्तदित्यादि।<br>
तत्पदद्वयमत्र शक्तिपरम्।</p>
<p>{आधेयशक्तिनिरासः}</p>
<p>[३३८] एवमपिउक्तयुक्त्या अनुकूलशक्तिनिरासेऽपि। स्पर्श इति।<br>
स्पर्शोऽत्र सर्वत्र संयोगरूपः ग्रन्थ एव स्पष्टः। रूपेति<br>
कार्यविशेषणम्। अर्हतेति। भवतीति शेषः। न भवतीत्यन्वयः। कुत<br>
इत्यत्राहशक्तिमदिति। तदिति। भोजनादियपकार्येतयर्थः।<br>
एवमग्रेऽपि एवं चकांस्यादौ भोजनादिरूपकार्यार्हत्वतदभावसिद्धौ<br>
च् कांस्यादाविति। कांस्यादिनिष्ठप्रत्यासत्त्येत्यर्थः। प्रत्यासन्निश्च<br>
प्रतिबध्यतावच्छेदिका आधारता प्रतिबन्धकतावच्छेदिका तु समवाय<br>
इति ध्येयम्। उपपत्ताविति।<br>
कांस्यादिगतभोजनादिरूपकार्यार्हत्वतदभायोरित्यादिः। तदिति।<br>
कांस्यादावित्यादिः। आधेयशक्तीत्यर्थः। ननु स्पर्शो नाम<br>
संयोगातिरिक्तो गुण इति कथं तस्य<br>
संयोगरूपतेत्यत्राहप्रकृते चेति।<br>
कांस्यादिगतभोजनादिकार्यास्पृश्यस्पर्शयोः<br>
प्रतिबध्यप्रतिबन्धकभावकथनप्रकरणे चेत्यर्थः। तदिति।<br>
संयोगरूपास्पृश्यस्पर्शेत्यर्थः। ननु भस्मादिसंयोगसम्भवे<br>
इष्टापत्तिरित्यत्राहअन्तरेति। विनेत्यर्थः।<br>
भोजनाद्यर्हतापत्तिरिति। कांस्यादेरित्यादिः। इति एवं रूपेण्<br>
पुनःप्रागुक्तातिरिक्तप्रकारेण् प्रथमेनभस्मादिनेत्यत्र<br>
प्रविष्टेनेत्यर्थंः। द्वितीयेन चेति। आदिशब्देनेत्यनुषज्यत्<br>
कांस्यादावित्यत्र प्रविष्टेनेत्यर्थः। कॢप्तेति।<br>
द्रव्याद्यभावान्तसपतपदार्थान्न्तर्गततया सम्प्रतिपन्नेत्यर्थः।<br>
ध्वंसविशेषेणैवेति। ध्वंसे विशेषत्वं च<br>
भस्मादिसंयोगकालीनास्पृश्यस्पर्शप्रतियोगिकयावदभावसहितत्वे<br>
सति भस्मादिसंयोगप्रतियोगिकत्वम्। तत्रापीति।<br>
कांस्यादावित्युनषज्यत् भस्मादिविशेषणताभ्रमवारणाय ध्वंसेति।<br>
अत्र दर्शितशुद्धिपदार्थशरीर् सम्बन्धविशेषेति।<br>
अभावीयविशेषणताविशेषेत्यर्थः। नियन्त्रितङ्घटितम्। अन्यथा<br>
अस्पृश्यस्पर्शवति कांस्यादौ स्वप्रतियोगिमत्तासम्बन्धेन<br>
तादृशस्पर्शप्रतियोगिकयावदभाववत्त्वसम्भवात्तादृशयावदभाववति<br>
कांस्यादौ भस्माद्यसंयुक्ते भस्मादिसंयोगध्वंसस्य कालिकादिनां<br>
सत्त्वात्तादृशयावदभावविशिष्टभस्मादिसंयोगध्वंसस्य<br>
यत्रेत्याद्युक्तकांस्यादिसाधारण्याततिप्रसङ्गतादवस्थ्यापातात् ।<br>
सामानाधिकरण्यमिति। एतच्च सम्बन्धविधयैवं निवेश्यम्।<br>
तदीयसम्बन्धाप्रवेशेन लाघवात् । तथा च<br>
स्वनिष्ठदैशिकविशेषणतासम्बन्धावच्छिन्नाधेयतानिरूपकनिरूपिताधेयतारूपतादृशसामानाधिकरण्यसम्बन्धेन<br>
तादृशयावदभावविशिष्टभस्मादिसंयोगध्वंसः शुद्धरिति निष्कर्षः।<br>
ननु अस्पृश्यस्पर्शप्रतियोगिकाभावमात्रनिवेशेनैवोपपत्तौ किं<br>
यावत्त्वप्रवेशेन्  न च तादृशयत्किञ्चिदभावमादाय<br>
यत्रेत्याद्युक्तस्थलेऽतिप्रसङ्गतादवस्थ्यं शङ्कनीयम्।<br>
अस्पृश्यवस्तुत्वेन तादृशवस्तून्यनुगमय्य<br>
तादृशवस्तुस्पर्शत्वावच्छिन्नप्रतियोगिताकाभावनिवेशेनादोषादित्यत्राहअस्पृश्येति।<br>
यत्किञ्चिदित्यभावविशेषणम्। यावदितीति। तत्र यत्रेत्यादिना<br>
प्रागुक्तकांस्यादौ। तदिति। शुद्धीत्यर्थः। ननु यत्रेत्याद्युक्तकांस्यादौ<br>
उक्तातिप्रसङ्गतादवस्थ्यम्। संयोगरूपस्य<br>
तादृशस्पर्शस्याव्याप्यवृत्तित्वेन तदभावसयापि तदधिकरणे सत्त्वादत<br>
आहतत्रेति। यत्रेत्याद्युक्तकांस्यादावित्यर्थः। निरवच्छिन्नेति। तथा च<br>
निरुक्तसामानाधिकरण्यघटकप्रथमाधेयतायां</p>
<p>निरवच्छिन्नदैशिकविशेषणतासम्बन्धावच्छिन्नत्वं<br>
निवेशनीयमिति भावः। उक्तेति। शुद्ध्यापत्तिरूपेत्यर्थः।<br>
अभावक्टसामानाधिकरण्यविशिष्टेति।<br>
सामानाधिकरण्यसम्बन्धेनाभावकूटविशिष्टेत्यर्थः ध्वंसविशेषणम्।</p>
<p>भस्मादीत्यादि। तत्र<br>
भस्मादिसंयोगादिकरण् यद्यपि<br>
भस्मादिसंयोगकालावच्छिन्नभस्मादिसंयोगाधिकरणनिरूपिताधेयत्वरूपं<br>
यथाश्रुतं यत्र<br>
भस्मादिसंयोगास्पृश्यस्पर्शावित्याद्युक्तस्थलीयतादृशयावदभावसाधारणं<br>
भस्मादिसंयोगनाशकाले तत्र तादृशयावदभावसम्भवेऽपि<br>
तादृशाभावानामधिकरणान्तरवृत्तिभसमादि<br>
संयोगावच्छेदकतदधिकरणवृत्तिपूर्वकालीनभस्मादिसंयोगनाशक्षणावच्छेदेन<br>
पूर्वकालीनभस्मादिसंयोगाश्रये तदधिकरणे<br>
सत्त्वादित्युक्तातिप्रसङ्गतादस्थ्यशङ्का। तथापि<br>
भस्मादिसंयोगविशिष्टत्वं कालीनान्तार्थ इति न दोषः। वैशिष्ट्यं<br>
स्वनिष्ठसमवायसस्बन्धावच्छिन्नाधेयताविशिष्टनिरवच्छिन्नविशेषणतासम्बन्धावच्छिन्नाधेयतासम्बन्धेन्<br>
वैशिष्ट्यं<br>
स्वनिरूपकनिरूपितत्वस्वावच्छेदकक्षणावच्छिन्नत्वोभयसम्बन्धेन्<br>
अस्पृश्यादिविशेषणताभ्रमनिवृत्तये अभावविशेषणमिति। तथा च<br>
उक्तार्थककालीनान्तविशेषणदाने च् तत्र  यत्रेत्याद्युक्तकांस्यादौ।<br>
यावदित्यभावविशेषणम्। तदिति। अस्पृश्यस्पर्शेत्यर्थः। दोष इति।<br>
शुद्धतापत्तिरूप इत्यादिः।</p>
<p>{स्वत्वस्यातिरिक्तपदार्थत्वखण्डनम्}</p>
<p>प्रतीयत इति।<br>
चैत्रनिरूपितस्वत्ववदिदमिति बोधस्य तत्र जननादिति भावः।<br>
अपेर्दृष्टान्ततया उक्तयुक्त्या<br>
कॢप्तपदार्थान्तर्गतकांस्यादिगतशुद्धिरूपाधेयशक्तिलक्षणोक्तार्थसमुच्चायकता<br>
न युजयत् अनुक्तार्थान्तरसमुच्चायकतासम्भवे</p>
<p>तदयोगादित्यभिसन्धायाह  अपिनेति।<br>
प्रतियोगित्वादित्यादिनानुयोगित्वाधिकरणत्वादिपरिग्रहः।<br>
तादृशेत्यादि। तादृशशब्दः यथेष्टविनियोगनिरूपितपरः। योग्य<br>
त्वान्तेन तदवच्छेदकमित्यत्र तच्छब्दार्थकथनम्। अवच्छेदकशब्दः<br>
प्रयोजकपरैत्यभिसन्धिः। दीपिकायाम् [३६९] प्रतिग्रहादीत्यादिना<br>
पित्रादिपरम्परासङ्ग्रहः।</p>
<p>{विधिवादः}</p>
<p>प्रकाशिकायाम्<br>
[३७०] सर्वेषामित्यादि। अत्रायमखण्डः शाब्दबोधः<br>
सर्वपदार्थंविशेष्यक  उक्तपदार्थनिरूपित<br>
यथायोग्यान्तर्भावप्रकारकप्रतिपत्त्यनुकूलव्यापारप्रतियोगिकध्वंसविशिष्टः,<br>
यः<br>
मूलविशेष्यकविध्यनिरूपकत्वात्मकन्यूनताप्रतियोगिकाभावप्रकारकेच्छाविशिष्टविधिविशेष्यकलक्षणादिप्रकारकज्ञानजनकशब्दः,<br>
तदनुकूलभविष्यकालीनकृतिमान्,<br>
शिष्यसमवेतशुश्रूषेच्छाविशिष्टविधिनिरूपणनिष्ठवर्तमानकालीनत्वावच्छिन्नप्रकारतानिरूपितकर्मत्वनिष्ठप्रकारताकज्ञानजनकायेत्यादिग्रन्थाभिन्नशब्दानुकूलवर्तमानकालीनकृतिमानित्येवंरूपः।<br>
प्रथमवैशिष्ट्यं<br>
१ वाश्रयकालावच्छिन्नवृत्तिकत्वस्वप्रतियोगिसमानकर्तृकत्वोभयसम्बन्धेन्<br>
द्वितीयवैशिष्ट्यं<br>
२ वप्रयोज्येच्छाविषयत्वस्वविषयसमानकर्तृकत्वोभयसम्बन्धेन्  एवं<br>
तृतीयमपि। तन्निरूपणमित्त्र तच्छब्दो विधिपरः। ३ त्र स्वपदं<br>
सर्वमपि नैयायिकपरम्। प्रयत्नेति। प्रवृत्तीत्यर्थः। विशिष्टेति।<br>
सामानाधिकरण्यसम्बन्धेनेत्यदिः साधनताविशेषणमिदम्।<br>
एवमग्रेऽपि। तादृशेति। प्रयत्नजनकचिकीर्षाजनकेत्यर्थः<br>
ज्ञानविशेषणम्। कार्यत्वादीत्यनेन तत्प्रतिपादक इत्यत्र<br>
तच्छब्दार्थकथनम्। तव्यादीत्यादिना तव्यदनीयरोः परिग्रहः। ननु<br>
वस्तुगत्या कृतिसाध्यतारहिते कृतिसाध्यताभ्रमात्लोके<br>
प्रवृत्तिर्दृश्यत् अतः [३७०] कृत्यसाध्ये प्रवृत्त्यदर्शनादिति<br>
दीपिकावाक्यमयुक्तमित्यत आह  कृत्यसाध्यत्वेनेति।<br>
कृत्यसाध्यत्वप्रकारकज्ञानविषयीभूत इत्यर्थः।</p>
<p>१. स्वं ध्वंसः<br>
तदाश्रयकालावच्छेदेन आकाशवृत्तिमान् शब्दः, एवं स्व ध्वंसः<br>
तत्प्रतियोगी प्रतिपत्त्यनुकूलशब्दात्मकव्यापारः तत्समानकर्तृकश्च<br>
शब्द इति सम्बन्धद्वयोपपत्तिः।</p>
<p>२. स्वं<br>
न्यूनतापरिहारेच्छा तत्प्रयोज्या इच्छा<br>
विधिज्ञानजनकशब्दविषयकेच्छा तद्विषयत्वं तादृशशब्दे, एवं स्वं<br>
न्यूनतापरिहारेच्छा तद्विषयः न्यूनतापरिहारः तत्समानकर्तृकत्वं<br>
च तादृशशब्दे इति सम्बन्धद्वयोपपत्तिः।</p>
<p>३. अत्र स्वपदमिति।<br>
एतत्प्रकरणे प्रकाशिकास्थानि स्वपदानि इत्यर्थः।<br>
ऽस्वपरमतसाधारणम्ऽऽस्वमतेऽ इत्यादौ स्थितानि स्वपदानि<br>
नैयायिकपराणीत्यर्थः।</p>
<p>चिकीर्षाद्वारेत्यादि।<br>
एवमग्रेऽपि बोध्यमिति भावः। कृत्यसाध्यत्वेति।<br>
कृतिसाध्श्यत्वाभावेत्यर्थः। एवमग्रेऽपि। कृत्यसाध्यत्वज्ञानाभाव<br>
एवेत्येवेन कृतिसाध्यताज्ञानव्यवच्छेदः। तत्त्वेप्रवर्तकत्वे<br>
गौरवादिति। द्विधा अभावत्वघटितस्य</p>
<p>कृत्यसाध्यत्वाभावज्ञानाभावत्वस्य<br>
कृतिसाध्यताज्ञानत्वमपेक्ष्येत्यादिः। तत्तदिति। कृतिसाध्यत्वाभाव<br>
कृतिसाध्यभेदेत्यर्थः। व्याप्यादीत्यादिना<br>
तत्तदवच्छेदकधर्मकृतिसाध्यत्वविरुद्धधर्मयोः सङ्ग्रहः। दिगिति।<br>
अयमाशयः यत्र कृत्यसाध्यत्वस्य कृतिसाध्यत्वस्य च ज्ञानं नासीत्<br>
तत्र प्रवृत्तिवारणाय कृतिसाध्यताज्ञानस्य प्रवर्तङ्कत्वमावश्यकमिति।<br>
तत्रापिविषभक्षणादावपि। अयम्ज्योतिष्टोमादिः। मत्कृतिं<br>
विनेत्यादि। इदं च पुरषान्तरकृतपाकादौ व्यभिचारवारणाय्<br>
आनुमानिकेति। अनुमानजन्येर्थः। रूपेति निमित्तविशेषणम्।<br>
सन्ध्यावन्दनेत्युत्तरमादिशब्दः पूरणीयः। तेन स्नानसङ्ग्रहः।<br>
शुचिजीवित्वादीत्यत्र शुचिजीवित्वादिमत्त्वादीत्यर्थः। आदिना<br>
तत्कालाशौचसङ्हः। एवमग्रेऽपि। दीपिकायामनुनुगम इति।<br>
उक्तकर्मत्रयस्थलीयकृतिसाध्यताज्ञानानां प्रवृत्तित्वावच्छिन्नं प्रति<br>
एककारणत्वासम्भव इत्यर्थः। प्रकाशिकायाम्<br>
उपपादयतिप्रवृत्तिसामान्येति।<br>
प्रवृत्तित्वावच्छिन्नकार्यतानिरूपितकारणतावच्छेदकरूपस्येत्यर्थः।<br>
एकस्य  दर्शितकर्मत्रयस्थलीयकृतिसाध्यताज्ञानसाधारणस्य् तस्येत्यत्र<br>
तन्निष्ठेत्यत्र च तच्छब्दः पुरुषपरः। कामनादिरित्यादिना<br>
विहितकालशुचितीवित्वतात्कालिकाशौचवत्त्वयोः सङ्ग्रहः। तद्वत्ताया<br>
इत्यत्र तच्छब्दः कामनादिम्परः। एवन्तत्सम्बन्धस्येत्यत्रापि। तथा<br>
स्वविषयेति। स्वपदमत्र कामनापरम्। साधनत्वादीत्यादिना<br>
आश्रयत्वसङ्ग्रहः। रूपेति सम्बन्धविशेषणम्। चरमः तच्छब्दः<br>
ज्ञानपरः। अनुगतत्वादिति। अथैवमपि स्वत्वस्य<br>
तत्तत्पुरुषव्यक्तिविश्रामात्<br>
पुरुषव्यक्तिभेदेनानन्तकार्यकारणभावप्रसङ्गः। अन्यथा<br>
प्रवृत्तित्वस्यानुगतस्य कार्यतावच्छेदकत्वे व्यभिचारापत्तेः। मैवम्<br>
समवायेन वैदिककर्मगोचरप्रवृत्तित्वावच्छिन्नं प्रति<br>
आधेयत्वसमवायोः भयसम्बन्धेन कृतिसाध्यताज्ञानत्वेन</p>
<p>हेतुत्वोपगमाददोषात् । आधेयत्वं<br>
स्वविशेषणवत्ताप्रतिसन्धानजन्यत्वसम्बन्धेन्<br>
कारणतावच्छेदकेत्यतपरं सम्बन्धेति वक्तव्यम्। लाघवेनेत्यर्थ<br>
इति। समवायस्य तादृशस्यातिलघुत्वादिति भावः। तदिति।<br>
गुर्वीत्यर्थः। कारणतावच्छेदकस्येति। सम्बन्धस्येति शेषः।<br>
जन्यत्वेति। नियतोत्तरवृत्तित्वरूपेत्यादिः। जन्यत्वादीत्यादिना।<br>
सम्बन्धावच्छिन्नत्वाधेयत्वोभयत्वानां सङ्ग्रहः। अत्र<br>
प्रयत्नजनकज्ञानविषयशरीर् बलवदनिष्टाननुबन्धित्वमपि इति।<br>
बलवत्यदनिष्टं तदननुबन्धित्वमपीत्यर्थः।<br>
ज्योतिष्टोमयागहेतुभूतस्यार्थंव्ययकायक्लेशादिरूपानिष्टस्य<br>
व्यावृत्त्ये बलवदिति। इष्टोत्पत्तिप्राक्कालीन्नभिन्नत्वमिह बलवत्त्वम्।<br>
अपिः कृतिसाध्यताज्ञानत्वेष्टसाधनताज्ञानत्वयोः दृष्टान्तत्वेन<br>
समुच्चायकः। तत्र तदन्तर्भावप्रयोजनमाह</p>
<p>तेनेति।<br>
प्रयत्नजनकज्ञानविषयशरीरे<br>
बलवदनिष्टाननुबन्धित्वनिवेशेनेत्यर्थः। न प्रवृत्त्यापत्तिरिति<br>
सम्बन्धः। रूपेष्टेति कर्मधारयः। विशिष्टेति।<br>
बलवदनिष्टाननुबन्धिकृतिसाध्येष्टसाधनतेत्यर्थः।<br>
प्रवृत्तावित्यादिः। कृतिसाध्यत्वादीति। आदिना<br>
इष्टसाधनत्वबलवदनिष्टाननुबन्धित्वयोः सङ्ग्रहः। पृथगेवेति।<br>
कृतिसाध्यताज्ञानत्वादिनैवेत्यर्थः। दण्डचक्रादिन्यायेनेति। अन्यथा<br>
उक्तविशिष्टज्ञानत्वेन कारणत्वोपगमे विशेषणविशेष्यभावे<br>
विनिगमनाविरहेण गुरुधर्मावच्छिन्ननानाकारणतास्वीकारापत्तेरिति<br>
ध्येयम्। प्रवृत्तीत्यर्थ इति। अन्यथा प्रयत्नस्य<br>
निवृत्तिजीवनयोनिसाधारणस्य<br>
कृतिसाध्त्वादिज्ञानकार्यतावच्छेदकत्वे<br>
व्यतिरेकव्यभिचारप्रसङ्गादिति भावः। प्रत्यवायस्येति।<br>
पापस्येत्यर्थः। प्रागभावः  अनुत्पत्तिः। अन्यथा यावदायुषं<br>
सन्ध्यवन्दनादिकर्तरि प्रत्यवायाजननात् । प्रागभावासम्भवेन<br>
तदीयसन्ध्यावन्दनादेर्निंष्फलत्वापत्तेरिति भावः। ननु लोके सुख,<br>
दुःखनिवृत्ति, दुःखहेतुनिवृत्तीनामेव फलत्वमिष्टतया<br>
दृष्टमितिकथमुक्तलक्षणप्रागभावस्य फलत्वसम्भवः, इष्टस्यैव<br>
फलत्वादित्यत्राह  तस्येति। दुःखजनकाभावतयेति। दुःखजनकस्य<br>
योऽभावः तत्त्वेनेत्यर्थः। तदिति दुःखजनकेत्यर्थः। फलत्वमिति।<br>
प्रवृत्त्युद्देश्यत्वघटितमित्यादिः दुःखजनकाभावतया इष्टत्वं च<br>
तादृशाभावत्वप्रकारकेच्छाविषयत्वमिति ध्येयम्। ननु<br>
प्रत्यवायपरिहारशब्दितस्य तत्प्रागभावस्य तदनुत्पत्तिरूपस्य कथं<br>
फलत्वम्। जन्यवे सति प्रवृत्युद्देश्यत्वं हि तत् । उक्तप्रागभावस्तु न<br>
जन्य इति शङ्कते  न चेति। तदिति। प्रत्यवायेत्यर्थः। तस्य<br>
प्रत्यवायप्रागभावस्य् स्वरूपसम्बन्धरूपस्य  धर्मिस्वरूपानतिरिक्तस्य्<br>
तत्र  प्रत्यवायप्रागभाव् फलत्वाक्षतेरिति फलत्वशरीरेजन्यत्वस्थले<br>
प्रयोज्यत्वस्यैव निवेशनीयत्वादिति भावः।</p>
<p>{अपूर्वस्य<br>
लिङर्थत्वखण्डनम्}</p>
<p>[३७७] इच्छाविशेषेति।<br>
स्वस्वत्वनिवृत्तिपूर्वकदेवतास्वत्वप्रकारकेच्छेदत्यर्थः।<br>
आशुतरविनाशिन इति। एतदर्थस्त्वग्रे व्यक्तीभविष्यति। भानम्ज्ञानं<br>
शाब्दरूपम्। यद्वा भानंविषयता। एवमग्रेऽपि। साधनत्वेनेत्यत्र<br>
तृतीया</p>
<p>विषयतान्वयिनि<br>
प्रकारतानियपितत्व् भानमित्यस्य शाब्दबुद्धावित्यादिः। [३७८] अयोग्यत्वादिति। स्वर्गसाधनत्वाभाववत्वात् । साधनत्वस्य च<br>
कार्याव्यवहितप्राक्क्षणावच्छेदेन<br>
कार्याधिकरणवृत्त्यभावप्रतियोगितानवच्छेदकतद्धर्मवत्त्वरूपत्वात्<br>
स्वर्गाव्यवहितप्राक्क्षणावच्छेदेन यागाभावादिति भावः। ननु<br>
आशुतरविनाशित्वमतिशीघ्रविनाशित्वं विनाशित्वं<br>
नाशप्रतियोगित्वम्। तच्चाफलस्थायिन्यपि सम्भवति<br>
ततोऽधिकस्थाय्यपेक्षया तस्य तथात्वादित्यतो व्याचष्टे  तृतीयेति।<br>
स्वोत्पत्तिक्षणेत्यादिः। अन्यथा किञ्चिदपेक्षया तृतीयत्वस्यापि<br>
सर्वक्षणसाधारण्यानपायात्तद्दोषापत्तेः। स्वोत्पत्तिक्षणतृतीयत्वं च<br>
स्वोत्पत्तिक्षणध्वंसोत्पत्त्यधिकरक्षणध्वंसोत्पत्त्यधिकरणत्वम्। न चात्र<br>
स्वत्वघटनयाननुगमः। यतः प्रमेयविशिष्टत्वमाशुतरविनाशित्वमिति<br>
स्थूलोऽनुगमः। वैशिष्ट्यं<br>
१ वतादात्म्यस्वोत्पत्तिक्षणध्वंसोत्पत्त्यधिकरणक्षणध्वंसोत्पत्त्यधिकरणक्षणवृत्तिध्वंसप्रतियोगित्वोभयसम्बन्धेन्</p>
<p>१. यागादेः स्वोत्पत्ति<br>
तृतीयक्षणवृत्तिध्वंसप्रतियोगित्वमुपपादनीयम्। तत्र प्रमेयपदेन<br>
याग एव ग्राह्यः तद्विशिष्टत्वमुभयसम्बन्धेन याग् तथा हि स्वं यागः<br>
तत्तादात्म्यं यागे, एवं स्वं यागः तदुत्पत्तिक्षणः प्रथमक्षणः<br>
तद्ध्वंसोत्पत्त्यधिकरणक्षणः द्वितीयक्षणः<br>
तद्ध्वंसोत्पत्यधिकरणक्षणः तृतीयक्षणः तद्वृत्तिर्योयागध्वंसः<br>
तत्प्रतियोगित्वं यागे इति।</p>
<p>१ षणविशिष्टत्वमिति<br>
सूक्ष्मानुगमः। वैशिष्ट्यं<br>
स्ववृत्तिध्वंसप्रतियोगित्वस्वनिरूपितस्वोत्पत्तिक्षणध्वंसोत्पत्त्यधिकरणक्षणध्वंसोत्पत्त्यधिकरणत्वसम्बन्धावच्छिन्नाधेयत्वोभयसम्बन्धेन्<br>
अतो न दोषः। अनेकक्षणवृत्तित्वरूपं स्थायित्वम्।<br>
द्वितीयक्षणमात्रवृत्तिपदार्थंसाधारणमपीत्यालोच्य व्याचष्टे</p>
<p>फलपर्यन्तस्थायीति।<br>
फलेत्यस्य प्रकृतेत्यादिः।<br>
२ वोत्पत्तिक्षणध्वंसाधिकरणप्रकृतफलोत्पत्तिक्षणध्वंसानधिकरणयावत्क्षणवृत्तित्वम्।<br>
आधेयतया तादृशक्षणत्वव्यापकत्वपर्यवसितं फलपर्यन्तस्थायित्वम्।</p>
<p>ननु [३७७] स्थयिकार्यमपूर्वमेव इति दीपिकावाक्यमयुक्तम्।<br>
कृतिसाध्यतारूपकार्यताया याग एव सम्भवातपूर्वे<br>
तदसम्भवादित्यत्राह  याग इति। साक्षात् किञ्चिदद्वारा।<br>
आश्रयतासम्बन्धेनेति यावत् । यागद्वारा<br>
स्वाश्रययागजन्यत्वरूपपरम्परासम्बन्धेन्  तदिति। जन्येत्यर्थः।<br>
एकदेश इति। कृताविति शेषः। तत्र  ज्योतिष्टोमेन यजेतेति<br>
वाक्य् साधनान्तं यागविशेषणम्। पूर्वमिति।<br>
ज्योतिष्टोमवाक्यजन्यबोधादित्यादिः। अनुपस्थितत्वादिति।<br>
प्रमाणान्तरेणापूर्वसिद्धेरसम्भवात्तादृशवाक्येनैव<br>
तत्सिद्धेर्वक्तव्यत्वादिति भावः। तत्र  अपूर्व्</p>
<p>अत्र  उक्ताक्षेप्<br>
प्रवदन्तीति। समाधानमिति शेषः। तदिति। गुर्वित्यर्थः। तादृशेति।<br>
तद्धर्मावच्छिन्नविषयकेत्यर्थः। तद्धर्मावच्छिन्नविषयकत्वं<br>
तद्धर्मावच्छिन्नविषयतानिरूपकत्वम्। न त्विति। तद्विषयकशाब्दं प्रति<br>
तद्विषयकशक्तिग्रहस्य</p>
<p>१. प्रथमस्वपदेन<br>
यागोत्पत्तितृतीयक्षणो ग्राह्यः। तद्वृत्तिध्वंसप्रतियोगित्वं याग्<br>
द्वितीयस्वपदं तृतीयक्षणपरम्। तृतीयस्वपदं यागपरम्।<br>
तृतीयक्षणनिरूपिता यागनिष्ठा आधेयता<br>
स्वोत्पत्तिक्षणध्वंसोत्पत्त्यधिकरणक्षणध्वंसोत्पत्त्यधिकरणक्षणत्वसम्बन्धावच्छिन्नाः।<br>
तेन सम्बन्धेन यागस्य तृतीयक्षणे सत्त्वादिति<br>
तादृशाधेयत्वोभयसम्बन्धेन तृतीयक्षणविशिष्टत्वं यागस्येति<br>
समन्वयः।</p>
<p>२. स्वं यागः<br>
तदुत्पत्तिक्षणध्वंसाधिकरक्षणमारम्य<br>
प्रकृतफलस्यस्वर्गादेरुत्षतिक्षणध्वंसानधिकरणभूता। यावन्तः क्षणाः<br>
तावद्वृत्तित्वमित्यर्थः।</p>
<p>तद्विषयकोपस्थितेश्च<br>
हेतुता न स्वीक्रियत इत्यर्थः। एवं चोक्तरीत्या<br>
शक्तिग्रहादिशाब्दबोधयोः समानविषयकत्वेन<br>
कार्यकारणभावमनुपेत्य समानप्रकारकतया तयोस्तदुपगमे<br>
चेत्यर्थः। यत्र कुत्रचित् घटादौ। योग्यतेति।</p>
<p>यागविषयकत्वान्वयेत्यर्थः। ननु शाब्दबोधे योग्यतावशात्<br>
घटादिरूपकार्यस्यैव भानं कुतो न सम्भवतीत्यत्राह  न हीति। न<br>
सम्भवति हीत्यन्वयः। अन्यदिति। अपूर्वरूपकार्यादित्यादिः। नित्य<br>
इति। कर्मणीति शेषः।</p>
<p>फलाभावादिति।<br>
फलत्वमिह जन्यत्वघटितम्। तत्र  नित्यकर्मवाक्य् दीपिकायाम्<br>
[३७७] नित्यवाक्येऽपीति अपिः काम्यवाक्यसमुच्चायकः दृष्टान्ततया।<br>
वाच्यमिति। लिङादेरित्यादिः। नन्वपूर्वस्य केनाकारेण<br>
नित्यवाक्यस्थलिङादिवाच्यतेत्याशङ्कायामाह  प्रकाशिकायाम्<br>
कार्यत्वेनेत्यादिरिति। पण्डेति। तन्मतेऽपूर्वं द्विविधम्<br>
१ अलिकापूर्वं पण्डापूर्वं चेति। तत्र<br>
काम्यवाक्यस्थलिङादिवाच्यमपूर्वमाद्यम्। नित्यवाक्यस्थलिङादिवाच्यं<br>
द्वितीयम्। पण्डत्वं नपुंसकत्वं फलाजनकत्वमिति यावतिति<br>
ध्येयम्। दीपिकायाम् [३७७] कल्प्यत इति। अयमत्र<br>
कल्पनाप्रकारःनित्यवाक्यस्थलिङ्कार्यात्वप्रकारेणापूर्ववाचकः<br>
वैदिकलिङ्त्वात्काम्यवाक्यस्थलिङ्वदिति। क्रियेत्यादिवाक्ये<br>
क्रियाया धात्वर्थस्य यत्कार्यं फलं तत्रेत्यर्थ इति भ्रमव्युदासायाह<br>
प्रकाशिकायां धात्वर्थनिष्ठेति। तथा चात्र कार्यशब्दः कार्यत्वपरः।<br>
क्रियाकार्य इत्यत्र षष्ठीसमास एवेति भावः। अलौकिकेति।<br>
वैदिकेत्यर्थः। लिङादीति पूरणीयम्। साधारण्येनेति।<br>
साधारण्यमाधेयत्वं शक्त्यन्वयिनि वैशिष्ट्ये तृतीया।<br>
कार्यत्वादावेवेति। एवेनापूर्वव्यवच्छेदः। दीपिकायाम् [३७७] यागस्यापीति। अपिरत्र दृष्टान्तत्वेनापूर्वसमुच्चायकः।<br>
अयोग्येति। स्वर्गसाधनत्वाभाववत्तेत्यर्थः। साधनतयेति।<br>
स्वर्गादीत्यादिः। तदिति।</p>
<p>१. कलिकापूर्वमिति।<br>
कलयति उत्पादयति फलमिति व्युत्पत्त्या निष्पन्नोऽयं शब्दः<br>
सवर्गादिकाम्यफलसाधनमूपर्वमाचष्ट् नपुंसकवाची पण्डशब्दः<br>
निष्फलत्वार्थकः। तथा च निष्फलापूर्वमिति पण्डापूर्वशब्दार्थः।</p>
<p>साधनतेत्यर्थः। एवं<br>
व्याख्यानेऽपि तन्निर्वाहायेत्यत्र अवान्तरेति।<br>
फलसाधनयोर्मध्यदशाभावीत्यर्थः। अपूर्वकल्पनादिति। अयमत्र<br>
कल्पनाप्रकारःयागः स्वर्गजनकव्यापारजनकः<br>
स्वर्गाव्यवहितप्राक्कालावृत्तित्वे सति स्वर्गजनकत्वात्यो<br>
यदव्यवहितप्राक्कालावृत्तित्वे सति यज्जनकः स<br>
तज्जनकव्यापारजनकः। यथा संस्कारद्वारा स्मृतिजनकानुभव इति।</p>
<p>ननु<br>
यागस्यायोग्यतानिश्चयो मा भूत्तत्संशयः परं जायत एवेति<br>
निश्चयवत्संशयस्यापि तद्वत्ताधीविरोधित्वात्कथं<br>
स्वर्गादिसाधनतया यागबोधसम्भव इत्यत्राह  प्रकाशिकायाम्<br>
अयोग्यतेति। स्वर्गादिसाधनत्वाभाववत्तेत्यर्थः। तस्य<br>
अयोग्यतासंशयस्य् अविघटकत्वादिति। अविरोधित्वादित्यर्थः।<br>
तदभाववत्तानिंश्चयस्यैव तद्वत्ताधीविरोधित्वादिति भावः।<br>
यागधर्मिङ्कस्वर्गादिसाधनत्वप्रकारकबुद्धावित्यादिः। बोध इति।<br>
ज्योतिष्टोमादिवाक्यतः स्वर्गादिसाधनताया इत्यादिः।<br>
वाक्यादिति। ज्योतिष्टोमादीत्यादिः। तस्ययागस्य् नन्वपूर्वस्य<br>
यागव्यापारत्वे यागजन्यत्वं यागजन्यस्वर्गादिरूफलजनकत्वं द्वयमपि<br>
कल्पनीयम्। यागध्वंसस्य यागव्यापारतायां तु प्रतियोगिविधया<br>
यागजन्यताया यागध्वंसे कॢप्तत्वात्स्वर्गादिरूफलजनकतामात्रं<br>
कल्पनीयमित्युभयकल्पनया पूर्वपक्षे गौरवमित्याशङ्कते<br>
नन्विति। ध्वंसस्यैवेत्येवेनापूर्वव्यवच्छेदः। व्यापारत्वमिति।<br>
यागेत्यादिः। स्पर्शादीत्यादिना<br>
करतोयातिलङ्घनगण्डकीबाहुतरणयोः सङ्ग्रहः।</p>
<p>दीपिकायाम् [३७७] न<br>
यागध्वंसो व्यापार इति। न व्यापार इत्यन्वयः। व्यापार<br>
इत्यस्य यागेत्यादिः। अन्यथा श्रौतस्य क्षरतेः नश्यतीत्यर्थपरतया<br>
ध्वंसस्य नाशविरहेण व्यापारस्य<br>
कीर्तनादिनाशश्रुतिविरोधप्रसङ्गादिति भावः। अत्र च न क्षरतिः<br>
नाशरूपमुख्यक्षरणपरः अपि तु फलासमर्थत्वरूपगौणक्षरणपरः। एवं<br>
च यागध्वंसस्य यागव्यापारतायामपि न क्षतिः। तस्य फलासमर्थत्वं च<br>
भवति। धर्मकीर्तनादेः स्वर्गादिफलं प्रति प्रतिबन्धकत्वकल्पनया।<br>
अन्यथा प्रागुक्तकल्पना  अपूर्वरूपधर्मस्य नाशकल्पना तन्नाशं प्रति<br>
कीर्तनादेः हेतुत्वकल्पना चेति महागौरवापत्तेरिति<br>
दीपिकोक्तदूषणं न विचारसहमिति आलोच्य ध्वंसस्य<br>
व्यापारतायामभेद्यं दूषणं स्वयमाह  प्रकाशिकायां ध्वंसस्येति।<br>
दूषणान्तरम्  प्रागुपादितदूषणातिरिक्तदूषणम्।</p>
<p>{आख्यातस्य<br>
यत्नार्थकत्वस्थापनम्}</p>
<p>ननु<br>
लोकव्युत्पत्तीत्यत्र व्युत्पत्तेः कृतिसाध्यत्वादौ लिङ्गादि<br>
शक्तिग्रहरूपतायाः क्रियायां</p>
<p>कृतिसाध्यत्वाद्यन्वयनियामकत्वकथनं न युज्यते इत्यतो<br>
व्याचष्टे  [३८०] लोकव्यवहारेत्यर्थ इति। स च<br>
लोकव्यवहारश्च् इत्येवंरूप इत्यनेनान्वयः।<br>
कृतिसाध्यत्वेनेत्यादि। ज्ञानान्वयिनि प्रकारत्वे तृतीया। तत्पदं</p>
<p>त्रलन्तयत्पदसमानार्थकम्। तथा च<br>
कृतिसाध्यत्वेष्टसाधनत्वप्रकारकज्ञानवानित्यर्थः। तदर्थ इति।<br>
तत्पदमत्र लोकव्युत्पत्तिबलादित्येतत्परम्। तत्रेतीति। तत्र  लोक्<br>
दीपिकायां लिङ्त्वेनेत्यतः परमादीति शेषः। विध्यर्थत्वमिति।<br>
लिङादेरित्यादिः। विधिरथौ वाच्यो यस्येति बहुव्रीहिः। तथा च<br>
विधिशब्दस्य प्रवर्तकज्ञानविषयपरतया<br>
तादृशविषयवाचकत्वमित्यर्थः। आख्यतत्वेनेत्यादि। आख्यातत्वावच्छिन्नं<br>
तन्निर्वक्ति  प्रकाशिकायामाख्यातत्वेनेति। तच्च  आख्यातत्वं च्<br>
सङ्केतेति। पाणिनीयेत्यादिः। शक्तेति।<br>
लिङादिनिष्ठकृतिनिरूपितेत्यादिः। शक्तिनिरूपकतेत्यर्थः। अवच्छिन्ने<br>
विशिष्ट् एवमग्रेऽपि। सम्बन्धेति। सम्बन्धश्चात्रानुकूलता।<br>
एवमग्रेऽपि। तत् किं करोतीत्येवं रूपम्। तदिति। किं<br>
करोतीत्येवंरूपप्रश्नवाक्येत्यर्थः। निवर्तकत्वमिति। सम्भवतीन्ति<br>
शेषः। अनयथा। कृतित्वावच्छिन्ने पाकसम्बन्धबोधकत्वविरह्<br>
तन्निवर्तकत्वमित्यादेरनुषङ्गात्तन्निवर्तङ्कत्वं न<br>
सम्भवतीत्यन्वयः। कृतिबोधकत्वासम्भवादिति। अचेतने रथादौ<br>
चेतनधर्मस्य कृतेरसम्भवादिति भावः। तदिति। रथो<br>
गच्छतीत्यादिस्थलीनयाख्यातेत्यर्थः। अनुरोधेनेति। अनेन<br>
सर्वाख्यातानां शक्त्यैकरूप्यौचित्यन्यायः सूचितः। व्यापार एवेति।<br>
एवेन कृतिव्यवच्छेदः। ननु रथो गच्छतीत्यादौ<br>
व्यापारत्वरूपलघुधर्मावच्छिन्ने लक्षणास्वीकारेणैव सामञ्जस्ये<br>
अनुकूलव्यापारत्वरूपगुरुधर्मावच्छिन्ने लक्षणाकथनं<br>
दीपिकाकारस्यायुक्तम्। एवमनुकूलत्वे निरूपितत्वसम्म्बन्धेन<br>
गमनादेरन्वयस्य वाच्यतया तादृशसम्बन्धस्याधिकस्य शाब्दबुद्धैं<br>
भानकल्पने महागौरवं चेत्यत्राहव्यापार इति। एतेन<br>
अनुकूलत्वरूपेण् निरूढेति।<br>
अनादितात्पर्यविषयीभूतार्थनिष्ठेत्यर्थः। एवमग्रेऽपि<br>
आश्रयतासम्बन्धेनैवेत्येवकारः अन्वयेनेत्युत्तरं योज्यः।<br>
एवेनाख्यातार्थतया कल्पिते आश्रयत्वे निरूपितत्वसम्बन्धेन<br>
अन्वयव्यवच्छेदः। नामार्थयोरिवेति एकनामार्थेमपरनामार्थस्य यथा<br>
अभेदातिरिक्तसम्बन्धेन नान्वयः। तथेहापि नामार्थे<br>
धात्वर्थस्याभेदातिरिक्तसम्बन्धेनान्वयो नोपेयत् अन्यथा<br>
राजापुरुष इत्यादौ पुरुषादिपदार्थें राजादिपदार्थस्य<br>
स्वस्वामिभावादिसम्बन्धेन पच्यते तण्डुल इत्यादौ धात्वर्थस्य<br>
पाकादेः क्रियाकर्मभावादिसम्बन्धेन तण्डुलादिपदार्थे<br>
यथाक्रममन्वयापत्तेरिति भावः। अव्युत्पन्नत्वात्<br>
समभिव्याहारविशेषज्ञाननियाम्यत्वविरहात् । तत्ररथो<br>
गच्छतीत्यादौ। तथा  प्रथमान्तार्थे गमनादेराश्रयतासम्बन्धेन्<br>
सम्बन्धेऽतिरिक्तत्वविशेषणप्रवेशफलमाह  स्तोकं<br>
पचतीत्यादावपीति। कर्तृकर्मणोराख्यातार्थतासम्भवे दीपिकाकृता</p>
<p>युक्तेरकथनात्स्वयं<br>
तत्र तामाह  आख्यातस्येति। कर्त्रादाविति। आदिना<br>
धात्वर्थतावच्छेदकत्वाभिमतसंयोगविभागादिरूपतत्तत्फलवदात्मककर्मपरिग्रहः।<br>
महागौरवसूचनायानन्तेत्युक्तम्। कृत्यादेरित्यादिना<br>
संयोगादिरूफलपरिग्रहः। एवमग्रेऽपि। अङ्गीकार्यमित्यतः परं<br>
कृतित्वादिजातेः शक्यताव्च्देदकतावच्छेदकमप्यङ्गीकार्यमिति<br>
शेषः। कृतित्वादीतयादिना संयोगत्वादिपरिग्रहः।<br>
जात्यखण्डोपाध्यतिरिक्तस्य यत्किञ्चिद्रूपेणैव भानादिति भावः।<br>
लाघवमिति। कृतित्वादिजातेरेकत्वेनानन्त्यविरहात्<br>
जात्यनुल्लिखितप्रतीतौ जातेः स्वरूपत एव भानोपगमेन<br>
कस्यचिद्धर्मान्तरस्य शक्यतावच्छेदकतावच्छेदकताया<br>
अप्यनुपगमाच्चेति भावः। दीपिकायां तदिति कर्तृकर्मपरम्।<br>
एकत्वादीत्यादिपदार्थमाह  प्रकाशिकायामादिना कृत्यादीति।<br>
आदिनेत्यस्यादिशब्देनेत्यर्थः। एवमन्यत्रापि। तर्हि आख्यातस्य<br>
कृत्याद्यर्थकत्व् कर्तृकर्मणोरिति। देवदत्तः पचति पच्यते तण्डुल<br>
इत्यादावितिशेषः। लाभः  प्रतितिः। कर्तृत्वकर्मन्त्वाभ्यां<br>
देवदत्ततण्डुलादेरित्यादिः।</p>
<p>एवमग्रेऽपि।<br>
दीपिकायां तयोः  कर्तृकर्मणोः। आक्षेपादेवेति।<br>
आक्षेपश्चार्थापत्तिः। देवदत्तादेः कर्तृत्वादिकमन्तरा<br>
कृत्यादिपराख्यातसमभिव्याहृतदेवदत्तादिपदबोध्यत्वमनुपपन्नमि त्यादिरूपा।<br>
ननु स्वमते उक्तरूपाक्षेपानुपगमादाक्षेपादेवेति<br>
दीपिकावाक्यमसङ्गतमित्यत्राह  प्रकाशिकायां परमतेनेति।<br>
स्वमते त्विति। स्वपदमत्र नैयायिकपरम्। पदेनैव इत्येवेन<br>
उक्ताक्षेपव्युदासः। तदिति कर्तृकर्मेत्यर्थः। देवदत्तः पचतीत्यादौ<br>
कञ्चनाक्षेपं तत्परिहारं च विवक्षन् तदुपयो गित्वेन<br>
शाब्दबोधप्रकारं यथायोगं दर्शयति  देवदत्तः तण्डुलं<br>
पचतीत्यत्रेति। तत्र  तेवदत्तः पचति, तण्डुलः पच्यत<br>
इत्युक्तस्थलयोः। अनभिधानादितीति। तृतीयाद्वितीयानियामकयोः<br>
सूत्रयोरनभिहिताधिकारीयत्वादिति भावः। अनभिह्वित इति।<br>
लकारादिभिरित्यादिः। लकारादि जन्यशाब्दबोधाविषय इत्यर्थः।<br>
तादृशे  लकारादिभिरनभिहित  इत्यर्थः। मूलेऽप्येवम्।</p>
<p>{उपसर्गाणां<br>
द्योतकत्वम्}</p>
<p>[३८५] उपसर्गाणाम्  उपसर्गात्क्रियायोग<br>
इति विहितोपसर्गसञ्ज्ञकानां प्रादीनामिति शेषः। वचनत्वेति।</p>
<p>प्रकर्षादिरूपार्थविशेषेत्यादिः। तात्पर्येति।<br>
समभिव्याहृतधातुप्रतिपाद्यार्थविशेषेत्यादिः। ग्राहकत्वमिति। अन्यथा<br>
उपास्यते गुरुः इत्यादौ उपशब्दस्य समीपदेशपरतया<br>
आसेश्चाधेयत्वार्थकत्वेन<br>
समीपदेशाधेयत्वरूपविशिष्टार्थपरस्योपासेरकर्मकत्वेनऽलः<br>
कर्मणि च भावे चाकर्मकेभ्यःऽ (पा. सू ३.४.६९) इति सूत्रोक्तरीत्या<br>
कर्मलकारानुपपत्तिप्रसङ्गात् । अतः उपशब्दः<br>
उपासनात्मकज्ञानविशेषरूपार्थविशेषे आसधातोस्तात्पर्यं ग्राह यति<br>
इत्येव वक्तव्यमिति। एवमन्यत्रापि बोध्यम्। दीपिकायाम्<br>
प्रकर्षेप्रकर्षादौ द्योतकत्वमेवेत्येवकारव्यवच्छेद्यं स्फुटयतिन तत्र<br>
शक्तिरिति। तत्र प्रकर्षादौ। तेन  उक्तरीत्या उपसर्गाणां<br>
द्योतकत्वस्थापनेन्  सूचितमित्यनेन सम्बन्धः। इतरेति।<br>
उपसर्गंसञ्ज्ञारहितेत्यर्थः। निपातनादिति एवकारादीनामिति शेषः।<br>
ऽस्वरादिनिपातमव्ययम्ऽ (पा. सू. १.१.३७) इति<br>
सूत्रविहितनिपातसञ्ज्ञकानामित्यर्थः। एवकारादीनां<br>
वाचकत्वप्रकारमुपपादयति  तथा हीत्यादिना। अयोगव्यवच्छेदः<br>
उद्देश्यतावच्छेदकीभूतशङ्खत्वादिव्यापकत्वम्। अन्ययोगेति<br>
एवकारस्येत्यादिरनुषज्यत् व्यवच्छेदश्चेति। अर्थ इत्यनुषज्यत्<br>
अन्ययोगव्यवच्छेदः उद्देश्यतावच्छेदकपार्थत्वादिव्याप्यत्वम्।<br>
इत्यादिकमित्यादिना क्रियासङ्गतैवकारस्यात्यन्तायोगव्यवच्छेदः<br>
उद्देश्यतावच्छेदकत्वाभिमतसरोजत्वादिसामानाधिकरण्यरूपः। अर्थ<br>
इत्यादिकमित्यर्थः।</p>
<p>{पदार्थतत्त्वज्ञानस्य<br>
मोक्षहेतुत्वनिरूपणम्}</p>
<p>[३८८] प्रेक्षावदिति। बुद्धिमदित्यर्थः। विषयेति<br>
मुक्तिविशेषणम्। पृथिव्यादेः जलत्वादिना ज्ञानस्यातत्त्वज्ञानस्य<br>
मुक्तिप्रयोजकत्वासम्भवादाह  पदार्थतत्त्वज्ञानस्येति।<br>
यथावस्थिताकारेण पदार्थज्ञानस्येत्यर्थः। अन्येषामिति।<br>
मुक्तियपप्रयोजनादित्यादिः। अवान्तरेति। मध्यवर्तीत्यर्थः। परमेति।<br>
परमत्वं च स्वानन्तरोत्पन्नतत्त्वज्ञानसाध्यप्रयोजनकान्यत्वम्।<br>
साध्यत्वं च साक्षात्परम्परया वा बोध्यम्। अनुगमस्तु स्फुटः।<br>
श्रुतेरिति।ऽआत्मा वारेऽत्यादिः।</p>
<p>ननूपायस्य<br>
फलप्राग्भावित्वानुरोधेनोपायप्रतिपादकस्य भागस्य<br>
फलप्रतिपादकभागप्राग्भावित्वमावश्यकमिति कथं द्रष्टव्य<br>
इत्यादिवाक्यसङ्गतिरित्यत्राह आर्थेति। अर्थसम्बन्धीत्यर्थः।<br>
क्रमेणेति। क्रमश्च पौर्वापर्यम्। उक्तश्रुतिवाक्य इत्यादिः।<br>
एवमग्रेऽपि। शब्देति। शब्दसम्बन्धीत्यर्थः। त्यक्तो भवतीति।<br>
निदिध्यासितव्यो द्रष्टव्य इति योजनेति भावः। युक्तिभिः<br>
बहुयुक्तिविषयकपरामर्शजन्यानुमितिधारेत्यर्थः। आत्मन इति।<br>
आत्मविशेष्यकेतरभिन्नत्वप्रकारकानुमितिरित्यर्थः। तच्च<br>
उक्नरूपानुमानं च् प्रतियोगीतरेति समानाधिकरणसमासः। तच्च<br>
उक्तरूपानुपानं च् तदिति। आत्मन</p>
<p>इतरर्भिन्नत्वेनानुमानत्यर्थः। तदनन्तरमि त्यत्र तच्छब्दो<br>
मननपर इत्याशयेन व्याचष्टे  मननेत्यादि। श्रुतस्येत्यादि।<br>
नैरन्तर्यं विजातीयप्रत्ययाव्यवहितत्वम्। वैशिष्ट्ये तृतीया। प्रत्यये<br>
विजातीयत्वं च श्रुतार्थातिरिक्तार्थविषयकत्वम्। प्रत्याहृत्येति।<br>
प्रत्याहरणं सम्बन्धनिवृत्त्यनुकूलव्यापारः। सम्बन्धान्वयिनि<br>
अनुयोगित्वे पञ्चमी विषयेभ्य इत्यत्र् एवमग्रेऽपि तदनन्तरमित्यत्र<br>
तच्छब्दः निदिध्यासनपर इत्यभिसन्धायाह  [३८८] निदिध्यासनेति। ननु मिथ्याज्ञानमात्रनाशेऽपि<br>
तदधीनवासनासत्त्वे दोषसम्भवात्मिथ्याज्ञाननाशेन<br>
दोषाभावकथनमयुक्तमित्यतो व्याचष्टे  [३८८] वासनासहितेति। ज्ञानविशेषणम्। वासना  संस्कारः।<br>
रागादिरित्यादिना दोषमोहयोः परिग्रहः। [६८८] विशेषेति। रजतव्यावर्तकाकारेत्यर्थः।<br>
शुक्तित्वादिरूपेत्यादिः। ज्ञानेनैवेत्येवेन तादृ}</p>

  </div>
</article>


        

        



    <aside class="card border noPrint" id="section-tree-item-AryaH_hinduism_branches_nyAya-vaisheShike_aNNam-bhaTTaH_tarkasangrahaH_TIkA-mUlAni_sa_nIlakaNThI_nIlakaNThI_bAlapriyA_incomplete_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/AgamaH/AryaH/hinduism/branches/nyAya-vaisheShike/aNNam-bhaTTaH_tarkasangrahaH/TIkA-mUlAni/sa/nIlakaNThI/nIlakaNThI_bAlapriyA_incomplete/">दीपिका-प्रकाशिका बालप्रिया च (अपूर्णा) </a>
            <a data-toggle="collapse" href="#section-tree-item-body-AryaH_hinduism_branches_nyAya-vaisheShike_aNNam-bhaTTaH_tarkasangrahaH_TIkA-mUlAni_sa_nIlakaNThI_nIlakaNThI_bAlapriyA_incomplete_md" role="button" aria-expanded="false" aria-controls="section-tree-item-body-AryaH_hinduism_branches_nyAya-vaisheShike_aNNam-bhaTTaH_tarkasangrahaH_TIkA-mUlAni_sa_nIlakaNThI_nIlakaNThI_bAlapriyA_incomplete_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-AryaH_hinduism_branches_nyAya-vaisheShike_aNNam-bhaTTaH_tarkasangrahaH_TIkA-mUlAni_sa_nIlakaNThI_nIlakaNThI_bAlapriyA_incomplete_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: दीपिका-प्रकाशिका बालप्रिया च (अपूर्णा)</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/AgamaH/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/AgamaH/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/AgamaH/actions/workflows/build.yml"><img src="https://github.com/vishvAsa/AgamaH/actions/workflows/build.yml/badge.svg"> Built </a> on 2025 Sep 14 04:57:15 UTC. (<a href="http://google.com/search?q=04%3a57%3a15%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
