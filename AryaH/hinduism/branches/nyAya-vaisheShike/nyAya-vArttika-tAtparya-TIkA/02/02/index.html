<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>आगमे विश्वासटिप्पन्यः  | ०२</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/" rel="alternate" type="application/rss+xml" title="आगमे विश्वासटिप्पन्यः" />
    <link href="/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/" rel="feed" type="application/rss+xml" title="आगमे विश्वासटिप्पन्यः" />

    <meta property="og:url" content="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/">
  <meta property="og:site_name" content="आगमे विश्वासटिप्पन्यः">
  <meta property="og:title" content="०२">
  <meta property="og:description" content="द्वितीयाध्याये द्वितीयाह्निकम्
प्रमाणचतुष्ट्वपरीक्षाप्रकरणम् न चतुष्ट्वमैतिह्यार्थापत्तिसम्भवाभावप्रामाण्यात् ॥ २ । २ । १ ॥
“अयथार्थ” इति “भाष्यम् ।” प्रमाणानां विभागोद्देशो यः सोऽयथार्थ इति । तदेतद् “वार्त्तिककारो” व्याचष्टे—“प्रत्यक्षेति ।”
“न च…ण्यात् ।” एवं विपर्यस्तस्याक्षेप इति “भाष्य”मतेन “सूत्रं” व्याख्याय प्रकारान्तरेणापि व्याचष्टे—संशयव्युदासार्थं वा प्रकरणम् । “सूत्रं” तु संशयार्थम् । न चतुष्ट्वं निश्चेतुं शक्यम् । कस्मात् ? ऐतिह्यार्थापत्तिसम्भवाभावप्रामाण्यात् परैरभ्युपगतादस्माकं संशयादिति “सूत्रा”र्थः । तात्पर्यान्तरमाह—“विधीति ।” विभागोद्देशोऽधिकनिषेधपर इति पक्षे अयथार्थः प्रमाणोद्देश इति पूर्वं व्याख्यातम् । सम्प्रति तु प्रत्यक्षादिविधिपरोऽसावारम्भः प्रत्यक्षानुमानोपमानशब्दाः प्रमाणानि">
  <meta property="og:locale" content="en_us">
  <meta property="og:type" content="article">
    <meta property="article:section" content="aryah">

  <meta itemprop="name" content="०२">
  <meta itemprop="description" content="द्वितीयाध्याये द्वितीयाह्निकम्
प्रमाणचतुष्ट्वपरीक्षाप्रकरणम् न चतुष्ट्वमैतिह्यार्थापत्तिसम्भवाभावप्रामाण्यात् ॥ २ । २ । १ ॥
“अयथार्थ” इति “भाष्यम् ।” प्रमाणानां विभागोद्देशो यः सोऽयथार्थ इति । तदेतद् “वार्त्तिककारो” व्याचष्टे—“प्रत्यक्षेति ।”
“न च…ण्यात् ।” एवं विपर्यस्तस्याक्षेप इति “भाष्य”मतेन “सूत्रं” व्याख्याय प्रकारान्तरेणापि व्याचष्टे—संशयव्युदासार्थं वा प्रकरणम् । “सूत्रं” तु संशयार्थम् । न चतुष्ट्वं निश्चेतुं शक्यम् । कस्मात् ? ऐतिह्यार्थापत्तिसम्भवाभावप्रामाण्यात् परैरभ्युपगतादस्माकं संशयादिति “सूत्रा”र्थः । तात्पर्यान्तरमाह—“विधीति ।” विभागोद्देशोऽधिकनिषेधपर इति पक्षे अयथार्थः प्रमाणोद्देश इति पूर्वं व्याख्यातम् । सम्प्रति तु प्रत्यक्षादिविधिपरोऽसावारम्भः प्रत्यक्षानुमानोपमानशब्दाः प्रमाणानि">
  <meta itemprop="wordCount" content="10286">
  <meta name="twitter:card" content="summary">
  <meta name="twitter:title" content="०२">
  <meta name="twitter:description" content="द्वितीयाध्याये द्वितीयाह्निकम्
प्रमाणचतुष्ट्वपरीक्षाप्रकरणम् न चतुष्ट्वमैतिह्यार्थापत्तिसम्भवाभावप्रामाण्यात् ॥ २ । २ । १ ॥
“अयथार्थ” इति “भाष्यम् ।” प्रमाणानां विभागोद्देशो यः सोऽयथार्थ इति । तदेतद् “वार्त्तिककारो” व्याचष्टे—“प्रत्यक्षेति ।”
“न च…ण्यात् ।” एवं विपर्यस्तस्याक्षेप इति “भाष्य”मतेन “सूत्रं” व्याख्याय प्रकारान्तरेणापि व्याचष्टे—संशयव्युदासार्थं वा प्रकरणम् । “सूत्रं” तु संशयार्थम् । न चतुष्ट्वं निश्चेतुं शक्यम् । कस्मात् ? ऐतिह्यार्थापत्तिसम्भवाभावप्रामाण्यात् परैरभ्युपगतादस्माकं संशयादिति “सूत्रा”र्थः । तात्पर्यान्तरमाह—“विधीति ।” विभागोद्देशोऽधिकनिषेधपर इति पक्षे अयथार्थः प्रमाणोद्देश इति पूर्वं व्याख्यातम् । सम्प्रति तु प्रत्यक्षादिविधिपरोऽसावारम्भः प्रत्यक्षानुमानोपमानशब्दाः प्रमाणानि">
<script type="text/javascript">
    
    let baseURL = "https:\/\/vishvAsa.github.io\/AgamaH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/AgamaH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/AgamaH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/AgamaH\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/AgamaH\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/AgamaH\/AryaH\/hinduism\/branches\/nyAya-vaisheShike\/nyAya-vArttika-tAtparya-TIkA\/02\/02\/".replace(basePath, "/");
  pageVars.pageParams = {};
  pageVars.pageSource = "AryaH\/hinduism\/branches\/nyAya-vaisheShike\/nyAya-vArttika-tAtparya-TIkA\/02\/02.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/AgamaH/webpack_dist/uiLib-bundle.js"></script>







    <link rel="stylesheet" href="/AgamaH/webpack_dist/uiLib.css">
<link rel="stylesheet" href="/AgamaH/css/uiLibPrint.css" media="print" >
<link rel="stylesheet" href="/AgamaH/css/fonts.css" >
<link rel="stylesheet" href="/AgamaH/css/@fortawesome/fontawesome-free/css/solid.min.css">

<link rel="stylesheet" href="/AgamaH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/" />
<link rel="alternate" hreflang="sa-Deva" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">आगमे विश्वासटिप्पन्यः <br/> ०२</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/AgamaH/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०२">०२</h1>
    
    <a id="editLink" class="btn btn-primary noPrint"  href="https://github.com/vishvAsa/AgamaH/edit/content/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>द्वितीयाध्याये द्वितीयाह्निकम्</p>
<h2 id="परमणचतषटवपरकषपरकरणम">प्रमाणचतुष्ट्वपरीक्षाप्रकरणम्</h2>
<p>न चतुष्ट्वमैतिह्यार्थापत्तिसम्भवाभावप्रामाण्यात् ॥ २ । २ । १ ॥</p>
<p>“अयथार्थ” इति “भाष्यम् ।” प्रमाणानां विभागोद्देशो यः सोऽयथार्थ इति । तदेतद् “वार्त्तिककारो” व्याचष्टे—“प्रत्यक्षेति ।”</p>
<p>“न च…ण्यात् ।” एवं विपर्यस्तस्याक्षेप इति “भाष्य”मतेन “सूत्रं” व्याख्याय प्रकारान्तरेणापि व्याचष्टे—संशयव्युदासार्थं वा प्रकरणम् । “सूत्रं” तु संशयार्थम् । न चतुष्ट्वं निश्चेतुं शक्यम् । कस्मात् ? ऐतिह्यार्थापत्तिसम्भवाभावप्रामाण्यात् परैरभ्युपगतादस्माकं संशयादिति “सूत्रा”र्थः । तात्पर्यान्तरमाह—“विधीति ।” विभागोद्देशोऽधिकनिषेधपर इति पक्षे अयथार्थः प्रमाणोद्देश इति पूर्वं व्याख्यातम् । सम्प्रति तु प्रत्यक्षादिविधिपरोऽसावारम्भः प्रत्यक्षानुमानोपमानशब्दाः प्रमाणानि</p>
<p>इति । अधिकनिषेधस्त्वार्थ<sup id="fnref:1"><a href="#fn:1" class="footnote-ref" role="doc-noteref">1</a></sup> इति पक्षमालम्ब्योक्तमित्यपौनरुक्त्यम् । तात्पर्यान्तरमाह—“दोषवतामिति ।” तात्पर्यान्तरमाह—“प्रत्यक्षादिष्विति ।” अन्तर्भावपरात् प्रकरणात् अर्थाद्विभागोद्देशस्य यथार्थता सिध्यतीत्यर्थः । देशयति—“सिद्धत्वादिति ।” न हि यावत् सूच्यते “सूत्रकारेण” तावत्सर्वमुपपादनीयं “भाष्यकारादि”भिरपि तदुपपादनसिद्धेरिति भावः । परिहरति—“न, अवधारणप्रयोजनस्य” प्रमाणान्तरनिरासस्येति । यत् सूचनमात्रादनुक्तमपि लभ्यते तत्“सूत्र”कारेण नोच्यते । यत्तु सूचितमपि तिरोहितमिव तत् “सूत्रकारे”णोद्धाटनीयमेव । न हि तत्रास्ति निश्चयोऽस्मदभिमतमेव वदन्ति “भाष्यकारा”दयो नान्यदिति भावः । “किमत्रार्थादापद्यत” इति प्रश्नः ।  उत्तरम्—“सत्सु भवतीति । प्रत्यनीकस्य ग्रहणादिति ।” अपां पातप्रत्यनीकस्य अपातस्य<sup id="fnref:2"><a href="#fn:2" class="footnote-ref" role="doc-noteref">2</a></sup> ग्रहणात् तद्विरोधिनः पातविरोधिनः वाय्वभ्रसंयोगस्य ग्रहणम् तदिदं किलाभावाख्यं प्रमाणम् । प्रमीयते हि मेघोदयेऽपि तोयपाताभावेन<sup id="fnref:3"><a href="#fn:3" class="footnote-ref" role="doc-noteref">3</a></sup> वाय्वभ्रसंयोग इति ॥ १ ॥</p>
<p>शब्द ऐतिह्यानर्थान्तरभावादनुमानेऽर्थापत्तिसम्भवाभावानर्थान्तरभावाच्चाप्रतिषेधः ॥ २ । २ । २ ॥</p>
<p>सिद्धान्तमाह—“तान्येतानीति ।” ननु भविष्यत्यसौ विषय उक्तलक्षणामानामगोचरः प्रमाणानाम्, प्रवर्त्स्यन्ति च तत्रैतिह्यादीनि प्रमाणान्तराणीत्यत आह—“विषयाभावाच्चेति ।” चोदयति—“अथ प्रयोजनभेदादिति ।” तदेतदतिप्रसङ्गापादनेन दूषयति—“एवं तर्ह्यष्टत्वमिति ।” न तावत् सन्ति तादृशः प्रयोजनसामान्यविशेषा यैः प्रयोजनवन्ति प्रमाणानि परस्परतो व्यावर्तयेयुः, अपि तु भेदमात्राद् व्यावर्तयन्तीति वक्तव्यम् । तथा चातिप्रसङ्गेनाष्टत्वसङ्ख्याव्यावृत्तिरित्यर्थः । “अथ विषयसामान्येति ।” रूपत्वादिकं विषयसामान्यं तस्य स्वासु स्वासु व्यक्तिष्वव्यतिरेक एकत्वं तस्मादित्यर्थः । निरोकरोति—“न युक्तस्तर्हीति ।” निरुपाधानस्वरूपमेकं व्यापकत्वान्वितत्वसञ्ज्ञित्वोपधानाश्च त्रय<sup id="fnref:4"><a href="#fn:4" class="footnote-ref" role="doc-noteref">4</a></sup> इति चत्वारो विषयसामान्यविशेषा इति चतुष्ट्वप्रतिषेधो न युक्त इत्यर्थः । “यद्येतानीति ।” यद्यैतिह्यादीनि प्रमाणानि क्व प्रत्यक्षादौ किमैतिह्याद्यन्तर्भवतीति वक्तव्यम् । अप्रमाणस्य प्रमाणेऽर्भावो न भवतीति प्रमाणानीत्युक्तम् । यत् खल्वनिर्दिष्टप्रवक्तृकं प्रवादपारम्पर्यमैतिह्यं तस्य चेदाप्तः कर्ता नावधारितः, ततस्तत् प्रमाणमेव न भवतीति यदीत्युक्तम् ।</p>
<p>“शब्द…धः ।” अथाक्षरपरम्परेत्यवगतं तत्राप्तोपदेशः शब्द इति लक्षणं नातिवर्तते<sup id="fnref:5"><a href="#fn:5" class="footnote-ref" role="doc-noteref">5</a></sup> । तदिदमुक्तम्—“समानलक्षणत्वादिति ।” पृच्छति—“कथमर्थापत्तिरिति ।”  असत्सु मेघेषु वृष्टिर्न भवतीत्यर्थादापद्यते, सत्सु भवतीति । इयमर्थापत्तिः । सा कथमनुमानलक्षणेन सङ्गृह्यते ? उत्तरम्—“द्वयोरिति ।” अत्रोदाहरणमाह—“यत्र यत्रेति ।”</p>
<p>उदाहरणस्य साध्यविकलत्वमुद्भावयति—“एके<sup id="fnref:6"><a href="#fn:6" class="footnote-ref" role="doc-noteref">6</a></sup> त्विति ।” यदि दिवैव न भुङ्क्ते इति कालविशेषप्रतिषेधो निश्चीयेत ततो रात्रौ भुङ्क्त इति कालान्तरविधानं गम्येत, न तु कालविशेषप्रतिषेधनिश्चयः । दिवा<sup id="fnref:7"><a href="#fn:7" class="footnote-ref" role="doc-noteref">7</a></sup> भुङ्क्ते एव नेति भोजनादिक्रियाया यान्या शयनादिका क्रिया<sup id="fnref:8"><a href="#fn:8" class="footnote-ref" role="doc-noteref">8</a></sup> तन्निषेधनिषेधेन रात्रिभोजनानाक्षेपादिति<sup id="fnref:9"><a href="#fn:9" class="footnote-ref" role="doc-noteref">9</a></sup> । दिवैव न भुङ्क्त इत्यस्यैकस्य प्राप्तौ भवेद् रात्रौ भुङ्क्त इति, क्रियान्तरनिषेधनिषेधस्य<sup id="fnref:10"><a href="#fn:10" class="footnote-ref" role="doc-noteref">10</a></sup> च प्राप्तौ न वक्तव्यं रात्रौ भुङ्क्त इत्यर्थः ।</p>
<p>तदेतद् दूषयति—“एतत्तु न सम्यगिति ।” प्राप्तिपूर्विका हि प्रतिषेधा भवन्ति । न चेह भुञ्जानस्याभुञ्जानस्य वा क्रियान्तराभावः प्रसक्तो येनासौ प्रतिषिध्यते भुङ्क्त एव नेति । “न हि कश्चिद् भुङ्क्त एव,” न तु भुञ्जानो न वीक्षते अपि, अन्ततोऽस्त्यादेरपि क्रियाया भावात् । व्यापृतः कदाचिन्न व्यापारान्तरं कुर्यादपि, किं पुनरव्यापृतः ? स हि व्यापारान्तराण्यव्यासक्तः करोत्येवेत्यर्थः । उपसंहरति— “तस्मादिति । कालप्रतिषेधो” दिवैव भुङ्क्त इत्यस्य प्रतिषेध इत्यर्थः । “क्रियान्तरनिवृत्तेरसम्भवेन<sup id="fnref:11"><a href="#fn:11" class="footnote-ref" role="doc-noteref">11</a></sup> निराकृतत्वात्” अप्राप्तत्वान्न प्रतिषेध इति भावः । “क्रियान्तरप्रतिषेधोऽयमिति ।” अन्तरशब्दो विशेषवचनः । तेन भोजनक्रियाया यदन्तरं विशेषः क्रियान्तररहितत्वं भुङ्क्त एव तस्य प्रतिषेध इत्यर्थः । “सामान्यतो दृष्टमिति” यत्र न कार्यकारणयोर्गम्यगमकभावः तत्सामान्यतोदृष्टमिति ॥ २ ॥</p>
<p>अर्थापत्तिरप्रमाणमनैकान्तिकत्वात् ॥ २ । २ । ३ ॥</p>
<p>“सत्यमेतानीति भाष्यम् ।” तस्यार्थः । सत्यमेतान्यैतिह्यादीनि प्रमाणानि सन्ति,  “न तु प्रमाणान्तरम्” नैव प्रमाणान्तरमनुमानादिभ्य इत्युक्तम् । न तु प्रमाणत्वमेवामीषां न मृष्यामह इति भावः ।</p>
<p>“अर्था…त्वात् । वार्त्तिकम् अर्थापत्तिमात्रस्येति ।” दिवा न भुङ्क्त इत्यादेरर्थापत्तेरैकान्तिकत्वादिति ॥ ३ ॥</p>
<p>अनर्थापत्तावर्थापत्त्यभिमानात् ॥ २ । २ । ४ ॥</p>
<p>स्वमतेन दूषयित्वा सौत्रं दूषणमाह—“यामपि भवानिति ।”</p>
<p>“अन…नात् । न सत्सु” मेघेषु वृष्टिर्भवत्येवेत्यर्थः, येन व्यभिचारो देश्येत । अपि तु असत्सु न भवतीति<sup id="fnref:12"><a href="#fn:12" class="footnote-ref" role="doc-noteref">12</a></sup> । तथा च न व्यभिचार इत्यर्थः ॥ ४ ॥</p>
<p>प्रतिषेधाप्रामाण्यं चानैकान्तिकत्वात् ॥ २ । २ । ५ ॥</p>
<p>यदि तु यत्र विषयेऽर्थापत्तिरैकान्तिकी ततो विषयान्तरं कल्पयित्वानैकान्तिकं देश्येत ततो यः प्रतिषेधविषयः प्रामाण्यमर्थापत्तेः ततो विषयान्तरमर्थापत्तेः सत्त्वं प्रतिषेधविषयं कल्पयित्वा प्रतिषेधस्याप्रामाण्यं शक्नुमो वक्तुम् । तथा च प्रतिषेधाप्रामाण्यान्नार्थापत्तेरप्रामाण्यमित्याह—“प्रति…त्वात् ।”</p>
<p>एवं ह्यैकान्तिकः प्रतिषेधः स्याद् यद्यर्थापत्तेः प्रामाण्यं च सत्तां च प्रतिषेधेत्, न तु सत्तां प्रतिषेद्धुमर्हत्यनैकान्तिकत्वात् । न हि यद्यदनैकान्तिकं तत्सर्वं नास्ति, प्रमेयत्वादीनां नित्यत्वसाधने अनैकान्तिकानां सत्त्वात् । “यस्मादर्थापत्तिविशेष” इति । अर्थापत्तेर्विशेषः प्रामाण्यं न त्वर्थापत्तिमात्रं सत्तेति ॥ ५ ॥</p>
<p>तत्प्रामाण्ये वा नार्थापत्त्यप्रामाण्यम् ॥ २ । २ । ६ ॥</p>
<p>“न चानैकान्तिकत्वं प्रामाण्यप्रतिषेधेऽस्तीति”<sup id="fnref:13"><a href="#fn:13" class="footnote-ref" role="doc-noteref">13</a></sup> यदि मन्यते पूर्वपक्षी एवं तर्हि—“तत् प्रा…ण्यम् ।”</p>
<p>विप्रतिपत्तिरप्रतिपत्तिर्वा निग्रहस्थानमिति वदत इत्यर्थः । यापि “मीमांसाभाष्यकृता” अर्थापत्तिरुदाहृता जीवतश्चैत्रस्य गेहाभावदर्शनेन बहिर्भावस्यादृष्टस्य कल्पनेति, तदप्यनुमानमेव । यदा खलु सन्नेकत्र नास्ति तदान्यत्रास्ति यदा वाव्यापक एकत्रास्ति तदान्यत्र नास्ति । सोऽयं स्वशरीर एव व्याप्तिग्रहः सुकरः । तथा च सतो गेहाभावेन<sup id="fnref:14"><a href="#fn:14" class="footnote-ref" role="doc-noteref">14</a></sup> लिङ्गेन बहिर्भावदर्शनमनुमानम् । न च तस्य सत्त्वेन गेहाभावः शक्योऽपह्नोतुम्, येनासिद्धो गेहाभावो न हेतुः स्यात्; गेहाभावेन वा सत्त्वमपह्नूयते येन सत्त्वमेवानुपपद्यमानं न स्वात्मानं<sup id="fnref:15"><a href="#fn:15" class="footnote-ref" role="doc-noteref">15</a></sup> बहिरवस्थापयेत् । तथा हि सत्त्वमात्रं वा विरुध्यते चैत्रस्य गेहाभावेन गेहसत्त्वं वा चैत्रस्य न तावद् यत्र क्वचन सत्त्वस्यास्ति विरोधो गेहेऽसत्तया समानविषयत्वाभावात् । देशसामान्येन गृहविशेषाक्षेपोऽपि पाक्षिक इति समानविषयतया विरोध इति चेत्—न, प्रमाणविनिश्चितस्य सांशयिकेन प्रतिक्षेपायोगात् । नापि प्रमाणविनिश्चितमेवासत्त्वं<sup id="fnref:16"><a href="#fn:16" class="footnote-ref" role="doc-noteref">16</a></sup> पाक्षिकं तस्य गृहसत्त्वं प्रतिक्षिपन् सत्त्वमपि प्रतिक्षेप्तुं सांशयिकत्वं वापनेतुमर्हतीति युक्तम्, गृहावच्छिन्नाभावेन गृहसत्त्वं विरुद्धत्वात् प्रतिषिध्यते, न तु सत्त्वमात्रं तत्र तस्यौदासीन्यात् । तस्माद् गृहाभावेन सिद्धेन सतो बहिर्भावोऽनुमीयत इति युक्तम् । एतेन विरुद्धयोः प्रमाणयोरविरोधापादनं विषयव्यवस्थया अर्थापत्तेर्विषयः परास्तः, अवच्छिन्नानवच्छिन्नयोरविरोधात् । तस्मात् नानुमानात् प्रमाणात् प्रमाणान्तरमर्थापत्तिरिति स्थितम् ॥ ६ ॥</p>
<p>नाभावप्रामाण्यं प्रमेयासिद्धेः ॥ २ । २ । ७ ॥</p>
<p>नाभावज्ञानं प्रमाणम् । कस्मात् ? प्रमेयस्याभावस्यासिद्धेः । नो खलु  सर्वोपाख्यारहितं प्रमाणज्ञानविषयभावमनुभवति, केवलं काल्पनिकोऽयमभाव— व्यवहारो लौकिकानामिति पूर्वपक्षः ।</p>
<p>सिद्धान्तमाह—“अभावस्य भूयसीति ।” सर्वजनीनौ तावदभावप्रत्ययव्यवहारौ न काल्पनिकौ भवितुमर्हतः । न च कल्पनापि सर्वोपाख्यारहितं गोचरयितुमर्हतीत्युक्तं विपरीतख्यातिसाधनावसरे<sup id="fnref:17"><a href="#fn:17" class="footnote-ref" role="doc-noteref">17</a></sup> । क्षणभङ्गभङ्गावसरे च तस्योपाख्येयत्वमुपपादयिष्यते । तस्मादस्य प्रामाण्याद् युक्तः प्रमाणान्तर्भावः ।</p>
<p>तदेतत् सर्वं “वार्त्तिककारो” व्याचष्टे—“नाभावः प्रमाणमिति ।” यथोक्तं दूषयति—“कश्चैवमाहेति ।” अभावो हि प्रमेयमुच्यते । न तत् स्वरूपेण प्रमाणम्, अपि तु तद्विषया प्रतिपत्तिः । सा च प्रत्यक्षफलमप्युपादानादिबुद्धौ प्रमाणं यथा अग्रे तथा वक्ष्यते । वर्षाभावप्रत्ययस्तु वाय्वभ्रसंयोगेऽनुमानमुक्तम्<sup id="fnref:18"><a href="#fn:18" class="footnote-ref" role="doc-noteref">18</a></sup> ॥ ७ ॥</p>
<p>लक्षितेष्वलक्षणलक्षितत्वादलक्षितानां तत्प्रमेयसिद्धिः ॥ २ । २ । ८ ॥</p>
<p>“प्रतिपद्य चानयतीति” लक्षणाभावेन विशेषणेनावच्छिन्नान्यानेतव्यत्वेन प्रतिपद्यानयति । एतदुक्तं भवति, लक्षणाभावज्ञानं विशिष्टे वाससि प्रत्ययं जनयत् साधकतमत्वाद् भवति प्रमाणमिति ॥ ८ ॥</p>
<p>असत्यर्थे नाभाव इति चेन्नान्यलक्षणोपपत्तेः ॥ २ । २ । ९ ॥</p>
<p>भावाधीननिरूपणत्वात् प्राप्तिपूर्वकत्वाच्च प्रध्वंस एवाभावः । तस्य भावपूर्वकत्वात् नान्योऽस्त्यभाव इति मन्वानस्य पूर्वपक्षः । “नापरिज्ञानादिति ।” प्रत्यक्षं हि प्रमाणं प्रमेयाभावं<sup id="fnref:19"><a href="#fn:19" class="footnote-ref" role="doc-noteref">19</a></sup> व्यवस्थापयति । तच्च प्रध्वंस इव प्रागभावेऽपि तुल्यम् ।  प्रतियन्ति हि लौकिका दध्नि क्षीराभावमिव क्षीरे दध्यभावम् । ननु “सूत्रं अन्येषु वासः सु लक्षणानां” भावरूपाम् “उपपत्तिं” सद्भावमाह त्वं<sup id="fnref:20"><a href="#fn:20" class="footnote-ref" role="doc-noteref">20</a></sup> त्वभावोपलब्धिं ब्रूषे । तत् कुतो न विरोध इत्यत आह—“अत उक्तार्थं सूत्रमिति ।” व्यतिरेकमुखेणास्य “सूत्र”स्योक्तोऽर्थः । अत एवाह “भाष्यकारः—नैवमलक्षितेष्विति ।” लक्षणादर्शनेन हि लक्षणाभावदर्शनमुपलक्षितम् ॥ ९ ॥</p>
<p>तत्सिद्धेरलक्षितेष्वहेतुः ॥ २ । २ । १० ॥</p>
<p>“यानि तानि लक्षितेष्विति । न कस्यचित्” लक्षितस्य “न सन्ति ।” सन्ति<sup id="fnref:21"><a href="#fn:21" class="footnote-ref" role="doc-noteref">21</a></sup> चेत्—“तेषामभावो व्याहतः ।” एतदुक्तं भवति, यत्र लक्षणानि सन्ति तत्र तेषामभावो व्याहतः । यत्र च न सन्ति तत्राप्यभावोऽनुपपन्नः, तस्य भावाधीननिरूपणस्य तदभावेऽशक्यनिरूपणत्वादिति । परिहरति—“नापरिज्ञानादिति ।” भावज्ञानाधीननिरूपणो भवत्यभावो न तु भावाधीननिरूपणः । प्रागभावोऽपि च शक्यो भविष्यद्भावज्ञानेनान्यत्रावस्थितभावज्ञानेन वा निरूपयितुमिति न प्रागभावाभाव इत्यर्थः ॥ १० ॥</p>
<p>न लक्षणावस्थितापेक्षसिद्धेः ॥ २ । २ । ११ ॥</p>
<p>प्रागुत्पत्तेरभावोपपत्तेश्च ॥ २ । २ । १२ ॥</p>
<p>“अभावद्वैतमिति” प्रकृतापेक्षम् । प्रकृतं प्रध्वंसमात्रवादिनं प्रति प्रागभावप्रतिपादनम् । परमार्थतस्तु प्रथममभावे द्वैतम्, तादात्म्याभावः संसर्गाभावश्चेति । संसर्गाभावोऽपि प्राक्प्रध्वंसात्यन्ताभावभेदेन त्रिविध इति चतस्त्रो विधा अभावस्येति ॥  “असत्यर्थे नाभावः<sup id="fnref:22"><a href="#fn:22" class="footnote-ref" role="doc-noteref">22</a></sup> तत्सिद्धेरलक्षितेष्वहेतुः इति चोभे अप्येते छलसूत्रे” इति । यो योऽभावः स सर्वः सत्यर्थे भवति यथा प्रध्वंसः । न च तथा लक्षणाभाव इति सामान्यच्छलम् । तत्सिद्धेरिति तु वाक्छलम् । यानि लक्षणानि भवन्ति कथं तान्येव न भवन्तीति हि तस्यार्थः ॥ १२ ॥</p>
<p>इति प्रमाणचतुष्ट्वपरीक्षाप्रकरणम्</p>
<h2 id="शबदनतयतवपरकरणम">शब्दानित्यत्वप्रकरणम्</h2>
<p>आदिमत्त्वादैन्द्रियकत्वात् कृतकवदुपचाराच्च ॥ २ । २ । १३ ॥</p>
<p>तदेवं शब्दपरीक्षां प्रस्तुत्य तस्य प्रामाण्यं परीक्ष्य विभागोद्देशः परीक्षितः । सम्प्रति शब्दपरीक्षाशेषं<sup id="fnref1:22"><a href="#fn:22" class="footnote-ref" role="doc-noteref">22</a></sup> वर्तयिष्यन्नाह—</p>
<p>आप्तोपदेशः शब्द इति ।</p>
<p>संशयकारणं विप्रतिपत्तीः दर्शयन् “जरन्मीमांसकानां” मतमाह—“आकाशगुणः शब्द” इति । अभिघातप्रेरितेन हि वायुना यावद्वेगमभिप्रतिष्ठमानेन कर्णशष्कुल्यवच्छिन्ननभोभागसमवेतः शब्दो नित्यो व्यज्यत इति । तदेतद् “वार्त्तिककारो” व्याचष्टे—“एके तावदिति ।” अविनश्यदाधारमपि संयोगाद्यनित्यमित्यत आह— “एकद्रव्यमिति ।” तथापि पार्थिवानुगतै रूपादिभिरनैकान्तिकम् । अत आह— “आकाशगुणश्चेति ।” एकद्रव्यत्वे सत्याकाशगुणत्वादित्येतावतैवाभिमतसिद्धेरविनश्यदाधारत्वं तत्प्रपञ्चार्थं वेदितव्यम् । “संयोगविभागनादा” इति । भेरीदण्डसंयोगप्रेरितो वायुः कर्णशष्कुलीमन्तमाकाशं प्राप्तः शब्दस्य व्यञ्जकः । एवं वंशदलविभागप्रेरितो वायुः शब्दस्य व्यञ्जक इति द्रष्टव्यम् । संयोगविभागौ पारम्पर्येण,  नादस्तु साक्षादिति ।</p>
<p>“साङ्ख्यीय”मतमाह—“गन्धादिसहवृत्तिरिति ।” पञ्चतन्मात्रोत्पन्नभूतसूक्ष्मसमुदायारब्धपृथिव्यादिविकारो गोघटादिवृत्तिः<sup id="fnref:23"><a href="#fn:23" class="footnote-ref" role="doc-noteref">23</a></sup> शब्दो योग्यदेशस्थः आहङ्कारिकतया व्यापकं विषयदेशस्थं श्रोत्रेन्द्रियं विकुर्वन्नवस्थित एव गृह्यते । तदेतदाह—“अपरे पुनरिति । भूतविशेषाभिघाता” इति । भेरीदण्डाभिघाता इत्यर्थः ।</p>
<p>“वैशेषिक”मतमाह—“आकाशगुण” इति ।</p>
<p>“बौद्ध”राद्धान्तमाह—“महाभूतसङ्क्षोभज” इति ।</p>
<p>“नासम्बन्धादिति ।” यदा भावोऽस्ति तदा प्राक्प्रध्वंसाभावाभावान्नानित्यत्वम् । “अनुत्पन्नविनष्टयोश्च प्रसङ्गादिति ।” न तावत् प्राक्प्रध्वंसाभावयोः सहभावोऽस्ति । तस्मात् प्रत्येकमेतावनित्यत्वम्<sup id="fnref:24"><a href="#fn:24" class="footnote-ref" role="doc-noteref">24</a></sup> । तथा चानुत्पन्ने वस्तुनि विनष्टे वानित्यत्वप्रसङ्गः । न चेदं दृष्टमिष्टं वा भावधर्मत्वेनानित्यत्वस्य प्रतीतेरनित्यो घट इति । न केवलमनित्यस्य भाव इत्येतस्मिन्<sup id="fnref:25"><a href="#fn:25" class="footnote-ref" role="doc-noteref">25</a></sup> पक्षे न युज्यते । षष्ठ्यर्थश्च नास्तीति । कस्माद भावस्याभावो धर्मो न भवतीत्यत आह—“न च धर्मकाल” इति । चो हेत्वर्थे । शङ्कते—“अथेति ।” भवन्नेव हि यस्मात् प्राग्<sup id="fnref:26"><a href="#fn:26" class="footnote-ref" role="doc-noteref">26</a></sup> न भवति पश्चाच्च, तस्मात् तस्याभाव इति षष्ठ्युपपत्तिरित्यर्थः । उत्तरम्, “एवमपीति ।” सत्यं भवन्नेव न भवतीति । न चैतावतास्याभावसम्बन्धो भिन्नकालत्वात् । तस्मात् नास्मदुक्तं किञ्चित् प्रतिषिद्धमित्यर्थः । लोकविरुद्धमुद्भावयति—“घटस्य प्रागभाव” इति । असम्बन्धेऽपि सति षष्ठीप्रयोगोऽयं भाक्तः । भावाधीननिरूपणत्वं च भक्तिरित्यर्थः । अपि च वर्तमानं वस्तु नित्यमित्युच्यते<sup id="fnref:27"><a href="#fn:27" class="footnote-ref" role="doc-noteref">27</a></sup> तस्य भावो नित्यता<sup id="fnref:28"><a href="#fn:28" class="footnote-ref" role="doc-noteref">28</a></sup> भवतु किमेतावतापीत्यत आह— “वर्तमाने चेति ।”</p>
<p>“विनाशोऽस्यावश्यन्तया भविष्यतीति” अवश्यम्भाविनो विनाशस्य सन्निधानेन सम्बन्धमुपचर्य मतुपः प्रयोग इत्यर्थः ।</p>
<p>“उपलब्धिलक्षणप्राप्तस्येति ।” न हि सतो विनाशोऽस्ति येनासम्बन्धो भावस्य देश्येत, किन्तु यथा सत आविर्भावो जन्म एवं सत एवात्यन्ततिरोभावो विनाश इति च अनित्यतेति चाख्यायते । तिरोभावस्य च सता सह समानकालतया सम्बन्ध उपपद्यते इति भावः । तिरोभावश्च पटादिनापि सम्भवतीत्युपलब्धिलक्षणप्राप्तस्येत्युक्तम् । तदेतत् “साङ्ख्यीयं” मतं दूषयति—“एतत्तु शून्यमभिधानमिति ।” प्रधानविकारत्वाद् विश्वस्य विकारस्य च प्रकृतेरनन्यत्वात् प्राधानिकस्य कस्यचिदुपलम्भान्नास्त्येव तद् वस्तु यदत्यन्तं नोपलभ्यत इति “साङ्ख्य”सिद्धान्तस्तं बाधते इत्यर्थः । अपि च यथा सतो न विनाशः एवमसतोऽपि जन्म नास्ति । तथा चानुपजातविशेषस्य वस्तुनस्तिरोभावो न युक्तः । विशेषोपजनने च कथं सत उत्पत्तिर्विशेषस्यैव प्रागसत्त्वात् ? सत्त्वे वा प्रागप्युपलब्धिप्रसङ्ग इति ।</p>
<p>“ये पुनरिति ।” अनित्य एवानित्यता स्वार्थिकस्तल्प्रत्यय इत्यर्थः । दूषयति—“एतत्तु न युक्तम् । पाणिने”रपि स्मृतिः प्रमाणाविरोधिनी तत्त्वव्यवस्थाहेतुः । न तद्विरोधिन्यपि । अस्ति च ठगादीनां स्वार्थिकत्वे प्रमाणविरोधः । तथा हि प्रकृतिप्रत्यययोः समभिव्याहारो न स्यात् । न खल्वेकार्थयोः समभिव्याहारो दृष्टः । न हि भवति वृक्षः शिंशपा इतिवद् वृक्षस्तरुरिति प्रयोगः । कथं तर्ह्येको द्वौ बहव इति चेत्—न, लिङ्गविशेषव्यक्त्यर्थत्वाद् विभक्तिप्रयोगस्य । एवं यावकादिष्वपि विरुद्धजात्यन्तरव्यवच्छेदः प्रत्ययार्थो वेदितव्यः । यथा च व्याचक्षते “शाब्दाः” याव एव यावक इति । तदिदमुक्तम्— “अनुपलभ्यमानभेदानामप्यनुमानतो भेद” इति । किमनुमानम् ? षष्ठ्या भेदविषयत्वमिति त्वतलभिप्रायम्, नित्यत्वानित्यत्वयोः प्रकृतत्वात् । तस्य भावस्त्वतलौ इति त्वतलोः षष्ठीसमर्थादुत्पत्तेः । सर्वविषयं त्वनुमानमुक्तमिति<sup id="fnref:29"><a href="#fn:29" class="footnote-ref" role="doc-noteref">29</a></sup> ।</p>
<p>“अवध्यपेक्षानपेक्षेति” सत्तैवोभयान्तावध्यपेक्षा भवत्यनित्यता, सैव च तदनपेक्षा नित्यता । अवधिश्चोपलक्षणं न विशेषणम् । तच्च भिन्नकालमपि भवत्येव । यथा  मृतायां मातरि देवदत्तायां देवदत्तापुत्रो यज्ञदत्त इति भूतपूर्वगत्या देवदत्ता स्वपूत्रमुपलक्षयति । यदा च कार्यत्वं समवायस्तदोभयान्तावच्छिन्ना सत्ता नित्यता । यदा तु पूर्वान्तावच्छिन्ना सत्तैवोत्पत्तिस्तदापरान्तावच्छिन्ना सत्ता अनित्यतेति न हेतुलक्षणव्याख्यानावसरोक्तेन<sup id="fnref:30"><a href="#fn:30" class="footnote-ref" role="doc-noteref">30</a></sup> विरोध इति । “कारणमित्यभिधीयत” इति समवायिकारणाभिप्रायम् । समस्तकारणव्यापकं तु लक्षणं कार्योत्पादस्य पुरस्तान्नियमेन सद्भाव इति द्रष्टव्यम् । “कार्यात्मलाभहेतुः समवाय” इति । कार्यात्मलाभः स्वकारणसमवेतत्वं<sup id="fnref:31"><a href="#fn:31" class="footnote-ref" role="doc-noteref">31</a></sup> तस्य हेतुः समवायः । समवायाद्धि समवेतत्वं भवति । “समवायः कारणविशिष्टः कार्यत्वमिति ।”</p>
<p>“आदि…च्च । निमित्तकारणभेदानुविधानमुत्पत्तिधर्मकत्वं” गम्यगमकयोरभेदविवक्षया । निमित्तकारणनि च भेरीदण्डसंयोगादयः । तद्भेदात् खलु शब्दो भिन्नो भवति । शङ्कते—“संयोगविभागेति ।” यथा हि कारणभेदेन भेदो दृश्यत एवं व्यञ्जकभेदेनापि मणिकृपाणदर्पणादिव्यज्यमानस्य मुखस्य भेदो दृष्टः । तस्मात् संशय इति ।</p>
<p>“श्रोत्रं तावन्न शब्ददेशं गच्छत्यमूर्तत्वादिति ।” कर्णशष्कुल्यवच्छिन्नं हि नभः श्रोत्रम् । न च कर्णशष्कुली मूर्तापि सती वक्तृवक्त्रमुपसर्पति । प्रत्यक्षं हि कर्णशष्कुली श्रोत्रस्था गृह्यते, न तु वक्तृस्था । तस्माद्गच्छदपि कर्णशष्कुल्युपधानविरहान्न नभोमात्रं श्रोत्रम् । तस्मान्मा कर्णशष्कुली यासीत्, तदुपकृतं तु नभो गच्छतीति यो मन्यते तं प्रत्येतदुक्तमिति द्रष्टव्यम् । “क्रियाकारणगुणसमवायादिति” नोदनाभिघातसमवायादित्यर्थः । नायं निरपेक्षार्थ इति । यद्यपि समवायिकारणं पतने कर्तव्ये गुरुत्वमपेक्षते,<sup id="fnref:32"><a href="#fn:32" class="footnote-ref" role="doc-noteref">32</a></sup> तथापि चरमभाविनिमित्तान्तरं नापेक्षत इति निरपेक्षशब्दस्यार्थः । यद्यपि प्रतिबन्धकापगमो भवति चरमभावी, तथापि न निमित्तान्तरम् । प्रतिबन्धे हि सति गुरुत्वं न करोति कार्यमौत्सर्गिकम् । न पुनः प्रतिबन्धकापगमस्यापि तत्र निमित्तभावकल्पना युक्ता, तदन्वयव्यतिरेकस्यान्यथासिद्धेरिति<sup id="fnref:33"><a href="#fn:33" class="footnote-ref" role="doc-noteref">33</a></sup> । भावरूपं वा  चरमभाविनिमित्तान्तरं नापेक्षत इत्यनपेक्षार्थः । “विषयाभावाच्चेति ।” क्रियोत्पादं प्रति योग्यता क्रियाविषयः । तामाश्रित्य क्रिया भवति । सा च मूर्तिः । न चासावसर्वगतद्रव्यपरिमाणलक्षणा आत्माकाशादौ सर्वगते समस्ति । तस्मान्नैते क्रियावन्त इत्यर्थः । “ततोऽन्त्यस्यातिमान्द्यादिति ।” नान्त्यः शब्दान्तरमारभते । न केवलमसौ स्वकारणं शब्दं नाशयति, किन्तु सोऽपि स्वकारणेन शब्देन नाश्यते । तदिदमनयोः कार्यकारणविरोधित्वम् । आद्यस्तु कार्येणैव नाश्यते, मध्यमानां त्वनियम इति ।</p>
<p>“जरन्मीमांसक”मतमुत्थापयति—“एक एवेति चेदिति ।” एक एव तेषां शब्दो नभोगुणो नभो वितत्यावस्थितः परिमाणवदित्यर्थः । शब्दसंस्कारपक्षं कक्षीकृत्य दूषणमाह—“न सर्वैरुपलब्धिप्रसङ्गादिति । न किम इति” प्रश्नस्येत्यर्थः । “शब्दस्याकाशवृत्तित्वादिति ।” आकाशस्य सर्वगतत्वेन तत्र व्यक्तः सर्वत्रैव व्यक्त इति सर्वत्र सर्वेषामुपलम्भस्तदवस्थ एवेत्यर्थः । अभ्युपेत्यैकदेशमाह—“एकदेशाभिव्यक्तौ चार्थप्रत्ययो न स्यात्,” वर्णसाध्यस्य कार्यस्यैकदेशेनाकरणात् । यथा नानावर्णे पदे एकवर्णाभिव्यक्तौ नार्थप्रत्यय इति ।</p>
<p>स्यादेतत् । एकदेश एव वर्णः । तथा च वर्णसाध्यं कार्यमेकदेशः शक्त एव कर्तुमित्यत आह—“सर्व एव व्यापका भवन्तीति एतस्मिन् पक्षे वर्णैकदेशव्यक्तिः” अभ्युपगम्यते । तस्माद् व्यापकाद् वर्णादव्यापक एकदेशोऽन्य इत्यर्थः । न न्वस्त्वेकदेश एवार्थप्रत्यायक इत्यत आह—“न च वर्णैकदेशः शक्यो निरूपयितुम् ।” अल्पीयसापि हि प्रयत्नेन वर्णमुच्चरितं मतिर्न गृह्णाति गृह्णती वा वर्णमेव गृह्णाति, न तु तदेकदेशं कदाचिदपीत्यर्थः । निरूपणमभ्युपेत्याह—“न च निरूपितादिति ।”</p>
<p>बहवस्तर्हि वर्णा व्यज्यन्तां तन्निरूपणाच्चार्थो गम्यते इत्यत आह—“एतेनेति ।” यस्तु मन्यते न वस्तुतोऽस्त्येकदेशः शब्दस्य, किन्तु संस्कारस्याव्याप्यवृत्तित्वमेवैकदेशो भवत्पक्षे शब्दस्याव्याप्यवृत्तित्वमिव नभस एकदेश इति तं प्रति दोषान्तरमाह— “कोलाहलं च स्यादिति ।” यद्युच्येत कश्चिदेव ध्वनिः कञ्चिदेव शब्दं व्यनक्ति ।  ततश्च न कोलाहलमिति, तत्राह—“नियमश्च न स्यादिति ।” समानदेशानामपि रूपरसादीनां व्यञ्जकनियम इत्यत उक्तम्—“समानेन्द्रियग्राह्याणामिति ।” तथापि भिन्नदेशानां समानेन्द्रियग्राह्याणामपि न सहसा सर्वेषां व्यक्तिरित्यत उक्तम्— “समानदेशानामिति ।” शङ्कते—“यद् यस्य व्यञ्जकमिति ।” न हि व्यञ्जकानां व्यञ्जकत्वं व्यक्तेरन्यतः प्रतीयते सा च नियतेति व्यञ्जकानामपि नियमसिद्धिरित्यर्थः । परिहरति— “तन्नादृष्टत्वात् ।” अन्येषामेवम्भूताना व्यञ्जकानां व्यङ्ग्यानां चानियमो दृष्ट इहापि नियमं विघटयति । कार्याणां तु समानदेशानामपि समानेन्द्रियग्राह्याणामपि रूपादीनां सङ्ख्यादीनां च दृष्टः कारणनियम इति शब्दानामपि नियतकारणतयोत्पत्तिनियम उपपद्यत इति भावः । समस्तवस्त्वव्यवधानेन सामान्यानां सर्वसामान्यसङ्गतं समस्तं वस्त्विति मन्वानः शङ्कते—“सामान्यवदिति ।” सर्वार्थाव्यवधानेऽपि किञ्चिदेव वस्तु केनचिदेव सामान्येन सम्बद्धं न सर्वं सर्वेणेत्याशयवान् निराकरोति—“नानभ्युपगमादिति ।” यद्यप्येकदेशस्थानां समानेन्द्रियग्राह्याणां सत्त्वनरत्वब्राह्मणत्वानां स्वरूपभेदसंस्थानयोनिव्यङ्ग्यानां प्रतिनियतव्यञ्जकव्यङ्ग्यत्वे<sup id="fnref:34"><a href="#fn:34" class="footnote-ref" role="doc-noteref">34</a></sup> तथापि समानदेशत्वाभावान्न व्यभिचारः । सत्त्वस्य पदार्थत्रयसमवायादधिकदेशतया नरत्वस्य ब्राह्मणवत् क्षत्रियादिष्वपि सद्भावात् । ब्राह्मणत्वस्य तु क्षत्रियादिपरिहाण्या<sup id="fnref:35"><a href="#fn:35" class="footnote-ref" role="doc-noteref">35</a></sup> कठादिष्वेव भावाद् न्यूनाधिकदेशतया न समानदेशत्वमिति । एतेन श्रोत्रसंस्कारेऽप्यनियमो बोद्धव्यः । यथोन्मीलनसंस्कृतमिन्द्रियं समानदेशान् स्वग्राह्यान् सकृदेव दर्शयति, न तु किञ्चिदेवेति सर्वमवदातम् ।</p>
<p>अपि च सर्वस्य शब्दस्य ताल्वादिसंयोगव्यङ्ग्यत्वे तदुपरमे विदूरे शब्देनोपलब्धव्यं न चोपलभ्यते<sup id="fnref:36"><a href="#fn:36" class="footnote-ref" role="doc-noteref">36</a></sup> । वायुसन्तानव्यङ्ग्यत्वे तु प्रागुक्तो नियमाभाव एव दोष इति आशङ्कोत्तराभ्यां दर्शयति—“यदि चेति ।” अपि चायं नित्यः शब्दः प्रादेशिको वा स्याद् व्यापको वा ? उभयथापि दोष इति शङ्कोत्तराभ्यामादर्शयति— “निमित्तसन्निधाने चेति ।”</p>
<p>स्यादेतत् । माभूद् वायुसन्तानो व्यञ्जकः सन्ति खलु वायुगुणा नादास्तेऽस्तेऽस्य शब्दस्य व्यङ्क्तार इत्यत आह—“नादोपलब्धौ चेति ।” न तावन्नादो नाम वायुगुणः कश्चिदुपलभ्यते । अभ्युपेत्यापि ब्रूमः, नादोपलब्धावपि यत्र वायुस्तत्र तद्गुणोऽङ्गीकर्तव्यः । न च विप्रकृष्टेन पुरुषेण शब्दोपलब्धौ तत्र वायुरस्ति तद्गुणो वा नादः, वायुसन्तानगमनं चास्मिन् पक्षे नेष्यते । तस्माद् विप्रकृष्टेन पुरुषेण शब्दोपलब्धेर्न व्यञ्जको नाद इति ।</p>
<p>स्यादतत् । मा भूद् वायुसन्तानो मा च भूत् तद्गुणो नादः शब्दस्य व्यञ्जकः, वायवीयास्तु संयोगविभागा व्यञ्जका भवन्तीत्यत आह—“एतेनेति ।”</p>
<p>यस्तु मन्यते, प्रत्यभिज्ञैव भगवती शब्दस्थेमसाधिनी, तदानुगुण्याय व्यापिनः शब्दस्य गुणस्य द्रव्यस्य वा प्रयत्नप्रेरिता वायवो यावद्वेगं प्रतिष्ठमानाः श्रोत्रं श्रोत्रावच्छिन्नं वा शब्दविशेषं संस्ककुर्वन्तो व्यञ्जका इति कल्प्यते । न च समानदेशानां समानेन्द्रियग्राह्याणां नियतव्यञ्जकव्यङ्ग्यत्वं न दृष्टमितीमं प्रसङ्गं प्रत्यभिज्ञा मृषति, सोऽयमनया बाधितविषयो विलीयत इति तं प्रत्याह—“कृतकवदुपचारात् ।” अत्र चोपचारेण प्रयोगेण तत्कारणं शब्दभेदप्रत्ययमुपलक्षयति । अस्ति हि शुकसारिकामनुष्यवक्त्रप्रभवेषु गकारादिषु स्फुटतरा रूपतो भेदप्रथा<sup id="fnref:37"><a href="#fn:37" class="footnote-ref" role="doc-noteref">37</a></sup> पुंसाम् । एवं स्त्रीपुंसप्रभवेषु स्त्रीपुंसभेदप्रभवेषु च । न चेयमौपाधिकी न तु रूपत<sup id="fnref:38"><a href="#fn:38" class="footnote-ref" role="doc-noteref">38</a></sup> इति वाच्यम् । तथा हि औपाधिकत्वमानुभविकं वा स्याद् यथा कुङ्कुमारूणा तरुणीति । उपपत्तिगोचरतो वा, यथा कृपाणधारायां जले च प्रतिबिम्बहेतौ रोचिष्णुतायां दीर्घश्यामतायां मुखस्य न तावदानुभविकम् । विदितोपाधेः खल्वेतद् भवति, यथा विदितकुङ्कुमस्य कुङ्कुमारुणेति । शुकादिभेदमविदुषोऽपि च काण्डपटाद्यावृते शुकादौ शब्दभेदप्रत्ययो भवति यत एतदुन्नीयते<sup id="fnref:39"><a href="#fn:39" class="footnote-ref" role="doc-noteref">39</a></sup> शुकेनोदीरिता इयं मञ्जुतमा गाथेति । नाप्यौपाधिकमुपपत्तिगोचरः । न हि शब्दस्वरूपसमवायिनो भेदस्यौपाधिकत्वे किञ्चिदस्ति प्रमाणं मुखस्येव मणिदर्पणकृपाणगतस्य । नो खलु विरुद्धपरिमाणेषु दर्पणादिषु विरुद्धपरिमाणानां प्रतिबिम्बा  नामुत्पादः सम्भवति । शब्दानां तु संयोगविभागशब्दयोनीनां युक्तस्तद्भेदेन रूपतो भेदः ।</p>
<p>स्यादेतत् । तीव्रमन्दत्वादयो धर्माः परं भिद्यन्ते, न तु तदाश्रयः शब्दः । न ह्यन्यस्य भेदोऽन्यद्<sup id="fnref:40"><a href="#fn:40" class="footnote-ref" role="doc-noteref">40</a></sup> भेत्तुमर्हति, अतिप्रसङ्गात् । न हि रूपरसादीनां युगपद्भाविनां वा क्रमभाविनां वा संयोगविभागादीनां भेदेऽपि द्रव्यं भिद्यते । कथमेकस्यैव शब्दस्यापर्यायेण तीव्रमन्दत्वादिविरुद्धधर्मसंसर्ग इति चेत् ? अत एवौपाधिकोऽस्तु मुख्यस्येवाभेदिनोऽपर्यायेण कृपाणादिषु दीर्घपरिमण्डलत्वादिः । अत्रोच्यते—न वयं धर्मभेदमात्रेण धर्मिणो भेदमाचक्ष्महे किं तु किमत्र धर्ममात्रभेदप्रथा उत धर्मिभेदोऽपि प्रथत इति निपुणं निरूप्यताम् । अस्ति हि गौर्गौरिति प्रथानुगमेऽपि कृष्णकपिलकपोतिकासु गोषु धर्मिभेदावभासिनी प्रख्या<sup id="fnref:41"><a href="#fn:41" class="footnote-ref" role="doc-noteref">41</a></sup> । अस्ति च धर्ममात्रभेदावगाहिनी प्रथा धर्मिणमभिन्नमाकलयन्ती । यथा शालप्रांशुः पृथूपलविशालवक्षाः<sup id="fnref:42"><a href="#fn:42" class="footnote-ref" role="doc-noteref">42</a></sup> प्रलम्बभुजो नीलोत्पलपलालश्यामः सिंहास्यो नवाम्भोदध्वनिर्गम्भीरमधुरघोषश्चकोरेक्षणः क्षत्रिययुवेति । सेयं शुकसारिकामनुष्येषु युगपद्गकारानुच्चारयत्सु तीव्रमन्दानुनासिकादिगकारावगाहिनी प्रख्या<sup id="fnref:43"><a href="#fn:43" class="footnote-ref" role="doc-noteref">43</a></sup> किमेकमेव क्षत्रियुवानमिव गकारमनेकधर्मवन्तमालम्बते एको गकारो नानाधर्मेति । किं वा यथेयं कृष्णा गौरियं शुक्ला गौरियं कपिला गौरिति तथा तीव्रोऽयं गकारो मन्दोऽयं गकारोऽनुनासिकोऽयमिति भवन्त एव विदाङ्कुर्वन्तु । सेयं गोत्वमिव कपिलादिषु गोविशेषेषु गत्वं तीव्रमन्दादिगव्यक्तिभेदेष्वालम्बमाना प्रत्यभिज्ञा च भेदप्रथा चोपपत्स्यते । अपि च युगपत्तीव्रमन्दत्वादिलक्षणविरुद्धधर्मसंसर्गादपि गकाराणां परस्परतस्तपनखद्योतोद्द्योतवद्भेदमनुमीमहे । न चायं विरुद्धधर्मसंसर्गो न गकारादिनिवेशी किं त्वौपाधिकः । उपाधयश्च भिद्यन्त एव, न तु गकार इति साम्प्रतम् । गकारसमवायिनः प्रतीयमानस्यासति बाधके औपाधिकत्वकल्पनायोगात् प्रत्यभिज्ञानस्य च गत्वसामान्यालम्बनत्वेनोपपत्तेः । अपि चौपाधिकपक्षे ताल्वादिसंयोगविभागधर्मो वा  तदभिघातप्रेरितध्वनिधर्मो वा तीव्रत्वानुनासिकत्वादिः शब्दे समारोप्यत इत्यास्थेयम् । न चारोप्यमजानतामारोपः सम्भवति । न च ध्वनीनां ताल्वादिसंयोगविभागानां वा धर्माः श्रोत्रेण शक्या ज्ञातुं<sup id="fnref:44"><a href="#fn:44" class="footnote-ref" role="doc-noteref">44</a></sup> तदन्यधर्मवत् । न चैते तदानीं प्रमाणान्तरेणोपनीयन्ते स्मृत्या<sup id="fnref:45"><a href="#fn:45" class="footnote-ref" role="doc-noteref">45</a></sup> वा येनारोप्येरन् । न च ध्वनिभेदसंस्कारवशादेव श्रोत्रस्यैतादृशः सामर्थ्यभेद आविरस्ति, यत आरोप्याग्रहेऽपि भ्रमो भवति । न च<sup id="fnref:46"><a href="#fn:46" class="footnote-ref" role="doc-noteref">46</a></sup> मण्डूकवसाक्ताक्षाणामिवानवगतास्मृतोरगाणामपि प्रथमाक्षिसन्निपाताद् वंशेषूरगारोप इति साम्प्रतं सर्वासामेव भ्रान्तीनां प्रमाणगृहीतारोप्यारोपविषय—ग्रहणपुरःसरत्वनियमात् । तदनुसारेण च मण्डूकवसाक्ताक्षाणामपि वंशेषूरगभ्रमो व्याख्येयः । वंशानां तावदस्ति भूयः सारूप्यमुरगेण, तेन ते तत्साधारणेन<sup id="fnref:47"><a href="#fn:47" class="footnote-ref" role="doc-noteref">47</a></sup> रूपेण गृहीताः शक्नुवन्ति स्मारयितुमुरगम् । एवमपि यदन्येषां भ्रमो न भवति तत्र सर्पाकारव्यावृत्तवंशाकारग्रहो हेतुः । मण्डूकवसाञ्जनं तु वंशाकारपिधानमात्रहेतुः । न च प्रथमाक्षसन्निपातादेव सर्पभ्रम इति प्रामाणिकं क्षणभेदस्य दुर्ज्ञानत्वात् । न चागृहीतसर्पस्य भवतीति शक्यम्,<sup id="fnref:48"><a href="#fn:48" class="footnote-ref" role="doc-noteref">48</a></sup> तस्मिन् जन्मनि जन्मान्तरे वा सर्पग्रहसम्भवात् । ध्वनिधर्मस्त्वनुनासिकत्वादिः अस्मिन्निव जन्मनि जन्मान्तरेऽप्यशक्यग्रह एव । तस्माद् वर्णसमवेतोऽनुनासिकत्वादिः प्रतीयमानो वर्णधर्म एव नौपाधिकः । तथा च युगपद्विरुद्धधर्मयोगात् परस्परमन्यत्वं गकारादीनामिति सिद्धम्<sup id="fnref:49"><a href="#fn:49" class="footnote-ref" role="doc-noteref">49</a></sup> ।</p>
<p>तदनेनाभिसन्धिनोक्तम्—“कृतकवदुपचारादिति ।”</p>
<p>तदेतद् “वार्त्तिककारो” व्याचष्टे—“तीव्रं मन्दमिति चेति । कृतकमुपचर्यत” इति । शब्दविषयत्वेन विरुद्धधर्ममुपलक्षयति । अपरानपि शब्दानित्यत्वहेतूनाह— “कृतकवदुपचारादित्यनेनेति ।” सामान्यवत इत्येतावतैव जात्यादिनिराकरणे सिद्धे विशेषग्रहणं साधर्म्यं सामान्यमिति भ्रमनिरासार्थम्<sup id="fnref:50"><a href="#fn:50" class="footnote-ref" role="doc-noteref">50</a></sup> । तद्धि प्रमेयत्वस्वरूपसत्त्वादिकं<sup id="fnref:51"><a href="#fn:51" class="footnote-ref" role="doc-noteref">51</a></sup> गुण इव जात्यादावस्तीति । विशेषपदेन तु जातिग्रहणान्निवर्तितं भवति । “उपलभ्यस्येति”  तूपरिष्टात् स्पष्टीभविष्यति । शङ्कते—“तीव्रशब्दस्येति ।” तीव्रत्वधर्मान्वयव्यतिरेकानुविधायिप्रवृत्तिस्तीव्रशब्दो न शब्दं धर्मिणमभिधातुमर्हतीति यथोक्तमात्रस्याक्षेप इत्यर्थः । निराकरोति—“न शब्दशब्दसमानाधिकरणस्येति ।” एतच्च व्यक्त्याकृतिजातयश्च पदार्थ<sup id="fnref:52"><a href="#fn:52" class="footnote-ref" role="doc-noteref">52</a></sup> इत्यत्र प्रतिपादयिष्यते ।</p>
<p>शङ्कते—“व्यञ्जकस्येति ।” स्वकारणात् खलु व्यञ्जकाच्छब्दज्ञानमुत्पन्नं तीव्रं मन्दं चेति । तेन तीव्रज्ञानज्ञेयः शब्दोऽपि तीव्र इव मन्दज्ञानज्ञेयः शब्दोऽपि मन्द इव भासते । न त्वाजानतोऽस्य तीव्रत्वं मन्दत्वं वा येन भिद्येतेत्यर्थः । निराकरोति— “नाभिभवेति ।” अन्यत् खल्वन्येन समानजातीयेनाभिभूयते, न तु तदेव तेन । न हि मध्यन्दिने मन्दोल्काप्रकाशसम्बन्धी घटः पटुना सावित्रेण प्रकाशेन प्रकाशमानमात्मानमात्मनाभिभवति<sup id="fnref:53"><a href="#fn:53" class="footnote-ref" role="doc-noteref">53</a></sup> । एवं गकारोऽपि तीव्रध्वनिप्रकाश्यो न मन्दध्वनिप्रकाश्यं गकारमात्मानमभिभवेत्, यदि त्वयं मन्दध्वनिप्रकाश्यो गकारस्तीव्रध्वनिप्रकाश्याद् गकारदन्यो भवति । ततो मध्यन्दिनोल्काप्रकाशः सवितृप्रकाशेन चाल्पत्वादभिभूयत<sup id="fnref:54"><a href="#fn:54" class="footnote-ref" role="doc-noteref">54</a></sup> इति युज्यते । तदिदं “शेषं भाष्ये” उक्तमिति ।</p>
<p>सत्यम्, अन्यदन्येनाभिभूयते । तथापि न गकारस्य नानात्वमपि तु तद्ग्रहणानाम् । तेषां चाभिभाव्याभिभावकभावो न गकारस्येत्यनेनाभिप्रायेण शङ्कते—“ग्रहणमिति ।” निराकरोति—“न ग्रहणभेदस्येति ।” अर्थभेदाधीननिरूपणो ग्रहणभेदो नार्थभेदमन्तरेण शक्यो निरूपयितुम् । न च भेदेनानिरूपितः शक्योऽभिभाव्याभिभावकभावेन प्रत्येतुमित्यर्थः । “नित्यं ग्रहणभेदः स्यात्” इति, ग्रहणभेददर्शनाभ्युपगमे नियतमर्थभेदोऽभ्युपगन्तव्यः । तथा च सर्वमेव भिद्यत इति नाभिन्नं किञ्चिद् भवेत् । भेदोऽपि न स्यादभेदाश्रयत्वाद् भेदस्येत्यर्थः । “अभिभवानुपपत्तिश्चेति,” यस्मिन्नेव क्षणे पूर्वं ज्ञानमुत्तरेणोत्पद्याभिभवनीयं तदैव तेन विनाश्यते, न चासतोऽभिभव इत्यर्थः ।</p>
<p>“साङ्ख्य”मतेऽपि नाभिभवसम्भव इत्याह—“अभिभवेति ।” पराजितं “साङ्ख्यं” दृष्ट्वा  नास्माकमयमस्त्यनुयोग इति मन्वानो “मीमांसकः” पुनः शङ्कते—“सर्वत्रेति ।” निराकरोति—“नेति ।”</p>
<p>“साङ्ख्य”श्चोदयति—“यदि सन्तानवृत्तिरिति ।” परिहरति—“शब्दसन्तानस्य निमित्तभेदाभिमुख्येनादौ प्राप्तेरिति ।” निमित्तभेदो भेरी शङ्खताल्वादिश्च, तदाभिमुख्येन यः कर्णशष्कुल्यवरुद्धस्य नभसः श्रोत्रस्य भागः स्थितस्तस्मिन्नादौ य उत्पन्नः शब्दः तस्य तत्र प्राप्तेः पूर्वादिदिगवस्थितशङ्खादिजन्मायं शब्द इत्यनुमीयते । एतदुक्तं भवति, विशिष्टदिग्देशावस्थितशङ्खादिप्रभवशब्दसन्तानजन्यस्य तस्य शब्दस्य स कोऽपि धर्मभेदः श्रोत्रगोचरः, यस्मात् तस्य शब्दस्य विशिष्टदिग्देशावस्थितशङ्खादिप्रभवत्वमनुमीयते । न चासौ सामान्यविशेषोऽव्यपदेशान्नास्ति । न हीक्षुक्षीरगुडादीनां मधुरत्वावान्तरसामान्यभेदाः प्रत्यक्षवेदनीयाः शक्या अव्यपदेश्यतया प्रत्याख्यातुम्<sup id="fnref:55"><a href="#fn:55" class="footnote-ref" role="doc-noteref">55</a></sup> । अनुभवश्च समानः । तस्मादानुमानिकः शब्दे दिग्देशप्रत्यय इति । “यः शब्दसन्तान” इति । सन्तनोतीति सन्तानः । आद्यः शब्दो यो जायते स सन्तनोतीति सम्बन्धः । यस्मात् तन्निमित्तात् तदभिमुखेन भागेनेति योजना । “आद्यशब्देति ।” तदभिमुखभागयुक्तः शब्द इति ।</p>
<p>तदेवं स्वमतमुक्त्वा “पर”मतमाह—“एके त्विति ।” परोक्षे वक्तरीति शेषः । यद्यपि जात्यन्धानामपि कथञ्चिदभिमुखपृष्ठपार्श्वागतः शब्दविवेकः सम्भवति, तथापि पूर्वापरादिदिग्विभागो नास्तीत्यत उक्तम्—“जात्यन्धानामिति” ॥ १३ ॥</p>
<p>न घटाभावसामान्यनित्यत्वान्नित्येष्वप्यनित्यवदुपचाराच्च ॥ २ । २ । १४ ॥</p>
<p>तत्त्वभाक्तयोर्नानात्वस्य विभागादव्यभिचारः ॥ २ । २ । १५ ॥</p>
<p>“एतच्चाभावे नास्तीति ।” न सत्तासम्बन्धो नोभयान्तापरिच्छिन्नत्वमित्यर्थः ॥ १५ ॥</p>
<p>सन्तानानुमानविशेषणात् ॥ २ । २ । १६ ॥</p>
<p>कारणद्रव्यस्य प्रदेशशब्देनाभिधानात् ॥ २ । २ । १७ ॥</p>
<p>ननु यद्यन्यद् व्यापकत्वं नास्ति कथं तर्हि भवद्भिः केषाञ्चिद् व्यापकत्वमव्यापकत्वं च केषाञ्चिदिष्यत इत्यत आह—“वयं तु व्याप्तिमङ्गुलिरूपस्येति ।” यत्र यत्राश्रयोपलब्धिस्तत्र तत्र यद्वस्तूपलब्धियोग्यं सदुपलभ्यते तद् व्यापकम् । तेन बलाकाव्यापकमपि शौक्ल्यं मन्दमन्दालोके बलाकायामुपलभ्यमानायामपि नोपलभ्यते योग्यताभावात् । ईदृशं तु संयोगादीनां व्यापकत्वमशक्यं गुणत्वेन साधयितुमनुपलब्धिविरोधादित्याह—“न पुनः शब्दादय” इति । उपलब्धियोग्या इति शेषः । सर्ववस्तुविषयं च स्वाभिमतं व्यापकत्वाव्यापकत्वं सङ्क्षिप्याह— “समुदितस्थानानामिति ।” समुदितस्थाना हि सत्तादयो गोत्वादयश्च व्यापका एकसमुदाय्युपलम्भेऽप्युपलब्धेः । संयोगादयस्तु समुदितस्थाना अप्यव्यापकाः । न ह्येते समुदायिन्येकस्मिन्निरूप्यन्ते, अपि तु समुदितेष्वेव । एकाश्रयाणां रूपादीनां व्यापकानामव्यापकानां च शब्दबुद्ध्यादीनामाश्रयोपलब्धावुपलब्ध्यनुपलब्धी व्याप्त्यव्याप्ती इति योजना । एकसमुदायीत्यत्रैकग्रहणमशेषसमुदायिग्रहणनिवृत्त्यर्थम् । न त्वेको विवक्षितः, तद्ग्रहणं वा । तेन कतिपयावयवोपलब्ध्या तदनुपलब्ध्या चोपलभ्यमानोऽवयवी व्यापकत्वेनोक्तो भवति । मूर्तिमत्त्वादिभ्य इत्यादिशब्देन<sup id="fnref:56"><a href="#fn:56" class="footnote-ref" role="doc-noteref">56</a></sup> स्पर्शवत्त्वाव्यापित्वादीनि गृह्यन्ते । “कार्याकाशसंयोगो विप्रतिपत्तिविषय” इति । यदि कार्याकाशसंयोगमात्रं पक्षीक्रियते ततो विनश्यदाधारद्रव्यवर्तिनः संयोगस्येष्यत<sup id="fnref:57"><a href="#fn:57" class="footnote-ref" role="doc-noteref">57</a></sup> एव यावद्द्रव्यभावित्वमित्यपसिद्धान्तः स्यादित्यत उक्तम्— “विप्रतिपत्तिविषय” इति । तेनैवानैकान्तिकं स्यादित्यत उक्तम्—“अविनश्यदाधारत्व” इति । तथापि पटस्य नीलीद्रव्यसंयोगेन यावद्द्रव्यभाविनानैकान्तिकं स्यादित्यत  उक्तम्—“क्रियावद्द्रव्यवृत्तित्वे चेति ।” विवक्षितपरस्परविभागहेतुः क्रियावत्त्वमिह ग्राह्यम् । क्वचित् पठ्यते—“विप्रतिपत्तिविषया विभागिन आकाशादयः क्रियावद्द्रव्यसंयोगित्वात् परमाणुवदिति ।” अत्र यद्याकाशादयो विभागिन इति साध्येत तत आत्मादिभिरपि विभागिनः स्युरित्यपसिद्धान्तः स्यादित्यत उक्तम्—“विप्रतिपत्तिविषया” इति । ततो मूर्तेन विभागिन<sup id="fnref:58"><a href="#fn:58" class="footnote-ref" role="doc-noteref">58</a></sup> इत्यभिमतं लभ्यत इति । “संयोगस्य चाव्याप्यवृत्तित्वमिति ।” प्रदेशवतोः खल्वामलकयोः संयोगोऽव्याप्यवृत्तिरिति अव्याप्यवृत्तिता संयोगस्याकाशादावपि प्रदेशवद्द्रव्यसामान्यम् । तेनाकाशादौ प्रदेशोपचार इत्युक्तम् । सम्प्रति सामान्यान्तरमुपचारबीजमाह—“एकस्य चेति ।” यथा घट एकोऽनेकमूर्तद्रव्यसंयोगी प्रदेशवानेवमाकाशमित्यर्थः ।</p>
<p>“कतमस्मिन्नर्थ” इति प्रश्नः । तस्यार्थः
तत्त्वभाक्तयोर्नानात्वस्य विभागादव्यभिचारः<sup id="fnref:59"><a href="#fn:59" class="footnote-ref" role="doc-noteref">59</a></sup> ।<br>
सन्तानानुमानविशेषणात्<sup id="fnref:60"><a href="#fn:60" class="footnote-ref" role="doc-noteref">60</a></sup> ।<br>
कारणद्रव्यस्य प्रदेशशब्देनाभिधानात्<sup id="fnref:61"><a href="#fn:61" class="footnote-ref" role="doc-noteref">61</a></sup> ।</p>
<p>इति “सूत्रै”रेवानैकान्तिकत्वपरिहारादस्मिन्नर्थे “सूत्रं” न श्रूयते इति न युक्तमिति । उत्तरम्—“निष्प्रदेशमाकाशमिति ।” न हि कारणद्रव्यस्य प्रदेशशब्देनाभिधानात् इति “सूत्र”माकाशादीनामप्रदेशवत्त्वं साक्षाद् ब्रूत इत्यर्थः । एवं स्थिते “भाष्यकारीये” प्रश्ने “वार्त्तिककारः” स्वमुत्तरमाह—“अर्थतोऽधिगतेरिति ।” विषयान्तरं प्रश्नोत्तरयोराह—“शब्दसन्तानेति ।”</p>
<p>“भाष्यकारीय”मुत्तरमाह—“शास्त्रेति । द्वौ पक्षौ न व्यवस्थापयतीति<sup id="fnref:62"><a href="#fn:62" class="footnote-ref" role="doc-noteref">62</a></sup> भाष्य”स्यायमर्थः, निष्प्रदेशत्वमात्मादीनां शब्दसन्तानं च साक्षादाचक्षाणः “सूत्रकारः” पक्षं व्यवस्थापयेन्न तु तेनैतदभिहितमिति । अनुमानतरोः पञ्चानां रूपाणां चतुर्णां वा  सम्पदः शाखा बहव इत्यर्थः ॥ १७ ॥</p>
<p>प्रागुच्चारणादनुपलब्धेरावरणाद्यनुपलब्धेश्च ॥ २ । २ । १८ ॥</p>
<p>“सतोऽनुपलब्धिकारणाभाव” इति । प्राक्प्रध्वंसाभावाभ्यां व्यभिचारो मा भूदिति सत इत्युक्तम् ॥ १८ ॥</p>
<p>तदनुपलब्धेरनुपलम्भादावरणोपपत्तिः ॥ २ । २ । १९ ॥</p>
<p>अथ जातिवादिनः “सूत्र”द्वयम्—“तद…पत्ति ।”</p>
<p>आवरणानुपलब्धेस्तावदुपलब्धिर्न सम्भवति, अनुपलब्धिस्वरूपविरोधात् । तस्मादावरणानुपलब्धिरेव वक्तव्या । तथा चावरणानुपलब्धेरभावे सत्यावरणोपलब्धिः तया त्वावरणसद्भावः ज्ञानस्य निरालम्बनत्वायोगात् ॥ १९ ॥</p>
<p>अनुपलम्भादप्यनुपलब्धिसद्भावान्नावरणानुपत्तिरनुपलम्भात् ॥ २ । २ । २० ॥</p>
<p>द्वितीयं “सूत्रम्—अनु…म्भात् ।”</p>
<p>यदि पूर्वोक्तदोषभयादनुपलभ्यमानाप्यावरणानुपलब्धिरस्ति तथा सत्यनुपलब्धेरनैकान्तिकत्वान्नावरणाभावोऽनुपलम्भादिति । तदिह द्वाभ्यां सूत्राभ्यामनैकान्तिकत्वं देशितम् । अस्यावतार“भाष्यम्—एवं च सति तत्त्वमिति ।”</p>
<p>तदेतद् “वार्त्तिककारो” व्याचष्टे—“एवं चेति । सूत्र”योस्तात्पर्यं प्रश्नपूर्वकमेकत्र दर्शयति—“कोऽस्य वाक्यस्येति ।” अत्र सिद्धान्ती पृच्छति—“कथं पुनरिति ।” जातिवाद्याह—“किमत्र ज्ञेयं प्रत्यात्मवेदनीयत्वादिति ।” सिद्धान्त्याह—“एवं सतीति ।”  यद्यावरणानुपलब्धिरुपलभ्यते मानसेन प्रत्यक्षेण, नानैकान्तिकत्वं न चावरणसद्भावः । “उत्तरवाक्यमिति ।” जात्युत्तरवाक्यमित्यर्थः । “नास्योत्थानमस्तीति ।” न “सूत्र”द्वयस्याप्युत्थानमस्तीत्यर्थः ।</p>
<p>ननु पूर्वेणैव “सूत्रे”णावरणोपपत्तौ दर्शितायां कृतमनुपलम्भादपीत्यनेन “सूत्रेणेत्यत” आह—“अभ्यनुज्ञावादेनेति ।”</p>
<p>पूर्व“सूत्रेण” अनुपलब्धेरनुपलम्भादभाव उक्तः । इह त्वनुपलम्भादपि यद्यनुपलब्धेर्नाभाव इत्यभ्यनुज्ञाय<sup id="fnref:63"><a href="#fn:63" class="footnote-ref" role="doc-noteref">63</a></sup> अनैकान्तिकत्वमुच्यते इति नापार्थकमेतत् “सूत्र”मित्यर्थः । सूत्रगतोऽपिरभ्युपगमांशमवद्योतयति । एतदेवाह “भाष्यकारःयद्यनुजानाति भवान्” इति । तदनेन “सूत्र”द्वयेनानैकान्तिकत्वमुच्यत इति स्थितम् ॥ २० ॥</p>
<p>अनुपलम्भात्मकत्वादनुपलब्धेरहेतुः ॥ २ । २ । २१ ॥</p>
<p>अस्योत्तर“सूत्रम्—अनु…हेतुः ।”</p>
<p>जातिवादी अनुपलब्धेरनुपलब्धिर्नास्ति विरोधादिति मन्यते । तत्र विधिविषयप्रमाणगोचरतानुपलब्धौ विरुध्यते । न तु निषेधगोचरप्रमाणविषयतापि । ततश्चोपलब्धिं निषेधता प्रमाणेन मनसानुपलब्धिग्रहणं न विरोधमावहति । तदयं “सूत्रार्थः ।” अनुपलब्धेः आवरणानुपलब्धेः अनुपलम्भात्मकत्वाद् आवरणोपलब्धिनिषेधात्मकत्वात् तदनुपलब्धेरनुपलम्भादित्ययमावरणोपपत्तौ न हेतुः, असिद्धत्वात् । निषेधविषयेण प्रमाणेनैवानुपलब्धेरनुपलम्भादिति<sup id="fnref:64"><a href="#fn:64" class="footnote-ref" role="doc-noteref">64</a></sup> ।</p>
<p>तदेतद् “भाष्यकृद्” आह—“यदुपलभ्यत”<sup id="fnref:65"><a href="#fn:65" class="footnote-ref" role="doc-noteref">65</a></sup> इति । “यदुपलभ्यते” विधिविषयेण प्रमाणेन “तदस्ति, यन्नोपलभ्यते” निषेधविषयेण प्रमाणेनोपलभ्यते “तन्नास्तीति ।” तस्मादनुपलम्भात्मकं निषेधविषयप्रमाणागम्यमसदिति स्थितम् । “उपलब्ध्यभावश्चानुपलब्धिः । सेयमभावात्<sup id="fnref:66"><a href="#fn:66" class="footnote-ref" role="doc-noteref">66</a></sup> नोपलभ्यते” विधिविषयेण प्रमाणेन । शेषं सुगमम् ।</p>
<p>अस्य “वार्त्तिककारः” परमतात्पर्यमाह—“अतथाजातीयेनेति । अनुत्तरं” जात्युत्तरमित्यर्थः । “यथाजातीयक” इति । उपलभ्यस्य हि शब्दस्यासत्यनुपलम्भकारणे प्रागूर्ध्वं चोच्चारणादनुपलभ्यमानस्यानित्यस्य सधर्मा नान्य आत्मादिर्दृष्टोऽनित्य इति । ननु प्रागूर्ध्वं चोच्चारणात् मा भूच्छब्द इत्येतावतापि नित्यान्तरवैधर्म्येण कस्मान्न नित्यः शब्दः । न ह्यात्माकाशादयो नित्याः सर्वथा सर्वेषां सधर्माणः । मा भूदेषामभेद इत्यत आह—“उक्तं चेति ।”</p>
<p>अनित्यत्वसाधनमाह—“अनित्य” इति । प्रत्यक्षत्वादित्युच्यमाने गोत्वादिभिर्व्यभिचारः स्यादत उक्तम्—“व्यापकद्रव्यसमवायित्वे सतीति ।” तथाप्यात्मसमवायिनैकत्वेन व्यभिचारः । अत उक्तम्—“अव्यापकस्येति<sup id="fnref:67"><a href="#fn:67" class="footnote-ref" role="doc-noteref">67</a></sup> ।” अमूर्तत्वादित्युच्यमाने घटादिभिः प्रदेशवद्भिः प्रथमे क्षणेऽनुत्पन्नपरिमाणैर्व्यभिचारः<sup id="fnref:68"><a href="#fn:68" class="footnote-ref" role="doc-noteref">68</a></sup> । अत उक्तम्—“सर्वदेति ।” तथापि क्रियागुणादिभिर्व्यभिचारः, तेषामपि हि समवायिकारणं प्रदेश इत्यत उक्तम्—“द्रव्यस्य सत” इति ॥ २१ ॥</p>
<p>अस्पर्शत्वात् ॥ २ । २ । २२ ॥</p>
<p>तदेवं स्वपक्षे साधनमुक्त्वा विप्रतिपत्तिनिमित्तं परपक्षसाधनमुपन्यस्य निराकरोति—“अथ शब्दस्येति ॥ अस्प…त्वात्” ॥ २२ ॥</p>
<p>न कर्मानित्यत्वात् ॥ २ । २ । २३ ॥</p>
<p>नाणुनित्यत्वात् ॥ २ । २ । २४ ॥</p>
<p>अस्पर्शत्वेन कर्मणैवोभयतो व्यभिचारे लब्धे नित्येन अणुना व्यभिचारोद्भावनं कृतकत्वानित्यत्ववत् समव्याप्तिकत्वनिराकरणार्थं द्रष्टव्यम् ॥ २४ ॥</p>
<p>सम्प्रदानात् ॥ २ । २ । २५ ॥</p>
<p>अयं तर्हि हेतुः—“सं…नात् ।”</p>
<p>इति । सम्प्रदीयमानत्वादित्यर्थः ॥ २५ ॥</p>
<p>तदन्तरालानुपलब्धेरहेतुः ॥ २ । २ । २६ ॥</p>
<p>अध्यापनादप्रतिषेधः ॥ २ । २ । २७ ॥</p>
<p>दातृप्रतिग्रहीत्रोरन्तराले शब्दोऽस्ति अध्यापनाद् गुरुणा शिष्याय दीयमानत्वाद् धनुर्वेदविदाचार्येण शिष्याय दीयमानेष्वादिवदिति ॥ २७ ॥</p>
<p>उभयोः पक्षयोरन्यतरस्याध्यापनादप्रतिषेधः ॥ २ । २ । २८ ॥</p>
<p>अभ्यासात् ॥ २ । २ । २९ ॥</p>
<p>यद्यन्यन्नाम जगति किञ्चिद् भवेत् ततोऽन्यत्वेऽप्यभ्यासोपचारादित्यनेनानैकान्तिकत्वमुद्भाव्येत । तदेव तु नास्तीति वाक्छलेन प्रत्यवतिष्ठते—</p>
<p>नान्यत्वेऽप्यभ्यासस्योपचारात् ॥ २ । २ । ३० ॥</p>
<p>अन्यदन्यस्मादनन्यत्वादनन्यदित्यन्यताऽभावः ॥ २ । २ । ३१ ॥</p>
<p>तदभावे नास्त्यनन्यता तयोरितरेतरापेक्षसिद्धेः ॥ २ । २ । ३२ ॥</p>
<p>तस्य परिहार“सूत्रम्—तद…द्धेः ।”</p>
<p>तयोरन्यानन्ययोर्मध्येऽनन्यस्यान्यापेक्षत्वसिद्धेरित्यर्थः । न चान्यत् स्वरूपादनन्यदिति परस्मादप्यनन्यद् भवितुमर्हति । न हि नीलमात्मनोऽनन्यदिति पीतादप्यनन्यदिति । अन्यदेव हि पीतान्नीलमिति परमार्थः ।</p>
<p>“अयं तावत् प्रत्ययः पुरुषान्तरे निवर्तमानो दृष्ट” इति । यदा खल्वेकस्य तत्प्रत्ययो भवति तदावश्यं न पुरुषान्तरस्य तस्मात्<sup id="fnref:69"><a href="#fn:69" class="footnote-ref" role="doc-noteref">69</a></sup> तत्प्रत्ययाव्यावृत्तिरसिद्धैवेति । “एवमेतदिति ।” सत्यं विशेषदर्शनं तत्प्रत्ययनिवृत्तिहेतुः । तदभावे तु विशेषादर्शनस्य न शक्यं संशयहेतुत्वं निवारयितुमित्यर्थः । “यत्पुनरेतद्गोशब्देन”<sup id="fnref:70"><a href="#fn:70" class="footnote-ref" role="doc-noteref">70</a></sup> गोशब्द इति । गोशब्दो गोशब्द इत्येकावभासः<sup id="fnref:71"><a href="#fn:71" class="footnote-ref" role="doc-noteref">71</a></sup> प्रत्ययो नैकमन्तरेण भवितुमर्हति । अथ भ्रान्तः कस्मान्न भवतीत्यत आह—“न च गोशब्दस्येति ।” भ्रान्तत्वे हि ततो गोशब्दादर्थप्रत्ययो भ्रान्तः स्यात्, यथा समारोपितधूमभावाया मशकवर्तेर्धूमध्वजानुमानम् । तस्मादभ्रान्तो गोशब्दैकत्वप्रत्ययः स्थायितामस्य सूचयतीत्यर्थः । दूषयति—“एतदपीति । युक्ता तु कारणसामान्यात् तत्प्रत्ययस्याव्यावृत्तिरिति ।” गोशब्दबुद्धेः कारणमालम्बनं गोशब्दस्तस्य सामान्यं गत्वमोत्वं गोशब्दत्वमिति यावत् । तस्मात् प्रत्ययस्याव्यावृत्तिर्युक्ता<sup id="fnref:72"><a href="#fn:72" class="footnote-ref" role="doc-noteref">72</a></sup> गोशब्दो गोशब्द इतोवंरूपा । “कथमिति” प्रश्नः । “गोबुद्धौ गोबुद्धिप्रत्ययो न व्यावर्तते ।” जात्यभिप्रायमेकवचनं गोबुद्धाविति । यथा हि गोबुद्धिषु भिन्नास्वपि परस्परं गोबुद्धिर्गोबुद्धिरित्यनुगतावभासिनी प्रख्या<sup id="fnref:73"><a href="#fn:73" class="footnote-ref" role="doc-noteref">73</a></sup> गोबुद्धित्वसामान्योपधाना स्वकारणभूता गोबुद्धीरालम्बते, एवं गोशब्दो गोशब्द इति बुद्धिरपि गोशब्दत्वोपधाना गोशब्दव्यक्तीः, न पुनर्गोशब्दव्यक्तिमेकामनेकदेशकालव्यापिनीम्<sup id="fnref:74"><a href="#fn:74" class="footnote-ref" role="doc-noteref">74</a></sup> । “न चास्या गोशब्दबुद्धे”रित्यत्रापि जातावेकवचनम् । गोशब्दो गोशब्द इति बुद्ध्यनुगतिः सामान्यनिबन्धना अनुगतित्वे सति गोशब्दबुद्धिसम्बन्धित्वाद् गोशब्दबुद्धिर्गोशब्दबुद्धिरित्यनुगतबुद्धिवदिति ।</p>
<p>भिन्नमभेदेन विद्वान् “यश्चानुपलब्धविशेष<sup id="fnref:75"><a href="#fn:75" class="footnote-ref" role="doc-noteref">75</a></sup> एव निवर्तते, तं प्रति तस्य वस्तुनः किं विशेषोऽस्ति नास्तीति भवन्त एव प्रष्टव्याः ।” उभयत्र दोषमाह— “यद्यस्तीति । द्व्यात्मकमिति” भिन्नमभिन्नमित्यर्थः । “अशेषपुरुषविषयतयेति” आधारतयेत्यर्थः ॥ ३२ ॥</p>
<p>विनाशकारणानुपलब्धेः ॥ २ । २ । ३३ ॥</p>
<p>“कारणद्रव्यविभाग” इति । विभागेनासमवायिकारणसंयोगविनाशो लक्षितः, तत्कार्यत्वात् ॥ ३३ ॥</p>
<p>अश्रवणकारणानुपलब्धेः सततश्रवणप्रसङ्गः ॥ २ । २ । ३४ ॥</p>
<p>उपलभ्यमाने चानुपलब्धेरसत्त्वादनपदेशः ॥ २ । २ । ३५ ॥</p>
<p>अनपदेशोऽहेतुरित्यर्थः । “उभयमितीति ।” यदा क्रमेलकं विषाणित्वादश्वत्वेन साधयति, तदास्य न विषाणं नापि तत्सम्बन्धः । यथा विषाणित्वं क्रमेलकेऽसिद्धं तथा अनुमानेन विनाशकारणोपलब्धौ तदनुपलब्धिरसिद्धेति । अश्वविषाणसम्बन्धस्याभावादिति<sup id="fnref:76"><a href="#fn:76" class="footnote-ref" role="doc-noteref">76</a></sup> अश्वत्वविषाणित्वयोर्यतः कोऽपि<sup id="fnref:77"><a href="#fn:77" class="footnote-ref" role="doc-noteref">77</a></sup> सम्बन्धोऽश्वेषु सिद्धो<sup id="fnref:78"><a href="#fn:78" class="footnote-ref" role="doc-noteref">78</a></sup> नास्ति, तस्माद् विरोधादनुमानमसदशोभनमित्यर्थः<sup id="fnref:79"><a href="#fn:79" class="footnote-ref" role="doc-noteref">79</a></sup> । तस्माद् यथा विरुद्धाद्धेतोरनुमानमसदेवमसिद्धादपीत्यर्थः ।</p>
<p>शङ्कते—“कर्मत्ववदिति चेत् ।” निराकरोति—“तच्च न आश्रयस्यानित्यत्वात् ।” कर्मत्वस्याश्रयः कर्म तस्यानित्यत्वादित्यर्थः । शब्दस्य नित्यस्याश्रवणमनुपपन्नम्  अश्रवणकारणानुपपत्तेरिति ब्रूमः । तन्नाश्रयानित्यत्वादिति ग्रहणकवाक्यं विभजते—“कर्मत्वस्य पुनरिति ।”</p>
<p>“प्रतिघातिद्रव्यसंयोगस्त्वन्त्यस्य शब्दस्य निरोधक” इति “भाष्यम् ।” तस्यार्थः । प्रतिघातिद्रव्यं कुड्यादि । तत्संयोगो नभसः । एतदुक्तं भवति, घनतमद्रव्यसंयुक्तं नभो न शब्दस्य समवायिकारणतां प्रतिपद्यते । ततश्च सन्नप्यसमवायिकारणं शब्दो न शब्दान्तरमारभते । तस्य च स्वकारणात् तत्कारणस्य च तस्माद् विनाशो भवतीति द्रष्टव्यम् । एवमन्यत्रापीदृश एव शब्दविनाशहेतुरूहनीय इति ।</p>
<p>इतश्च शब्दो नित्य इत्याह—“घण्टायामभिहन्यमानायामिति ।” यदि हि घण्टास्थेन व्यञ्जकेनान्यवृत्तिना वावस्थितेन सन्तानवृत्तिना वा नित्यः शब्दो व्यज्येत, ततः तारतारतरतारतममन्दमन्दतरमन्दतमादिश्रुतिभेदो न स्यात् । नित्यस्य च शब्दस्य न स्वाभाविको भेदो नाप्यौपाधिक इत्युपपादितमधस्तात् । यदि तु तारतमादयस्तावन्त एव शब्दा नित्याः, ततस्तावन्त एव युगपदवगम्येरन् अविशेषादेको<sup id="fnref:80"><a href="#fn:80" class="footnote-ref" role="doc-noteref">80</a></sup> ह्येषां व्यञ्जकः स्थिर इति । अथ सन्तानवृत्तिः, तथापि सर्व एव तत्सन्ततिपतिताः समर्था इत्याद्येनैव सर्वे व्यज्येरन् । न च समानदेशानां समानेन्द्रियग्राह्याणां व्यञ्जकनियमो युक्त इत्युक्तमधस्तात्<sup id="fnref:81"><a href="#fn:81" class="footnote-ref" role="doc-noteref">81</a></sup> । कारणत्वे तु घण्टास्थस्य सन्तानवृत्तेर्युक्तं यत्तारतमादिभेदेन कारणभेदात् कार्यभेद इति तात्पर्यार्थः । “युगपदनेकशब्दोपलब्धिप्रसङ्ग” इति । अनेकस्य तारतमादेः शब्दस्योपलब्धिप्रसङ्ग इत्यर्थः । “घण्टास्थस्य चाभिव्यक्तिकारणं कथमन्यत्र वर्तमानम्” इति श्रोत्रे वर्तमानमित्यर्थः ।</p>
<p>द्वितीयं कल्पमुपन्यस्य<sup id="fnref:82"><a href="#fn:82" class="footnote-ref" role="doc-noteref">82</a></sup> दूषयति—“अथान्यगतमिति ।” घण्टासम्बन्ध्येष शब्द इति हि तावल्लौकिकप्रत्ययः । सोऽयमन्यगते शब्दस्य व्यञ्जके यथैकस्यां घण्टायां भवति, एवं घण्टान्तरेष्वपि तत्प्रत्यासन्नेषु भवेदविशेषात् । तस्मादेकघण्टास्थत्वे नियमहेतुर्वक्तव्य इति । “असति च शब्दभेदे श्रुतीनामिति” शब्दज्ञानानामित्यर्थः ।  “नाद” इति वायुधर्मोऽभिधीयत<sup id="fnref:83"><a href="#fn:83" class="footnote-ref" role="doc-noteref">83</a></sup> इति । शङ्कते—“व्यामोहप्रत्यय” इति । यथा हि वस्तुतः स्वच्छधवले स्फटिकमणौ लाक्षारसावसेकतिरस्कृतधवलिम्नि लोहितः स्फटिक इति प्रत्ययः, एवमभिव्यञ्जकवृत्तिस्तारतमत्वादिर्भ्रान्त्या शब्दे प्रतीयते इत्यर्थः । निराकरोति—न “विशेषहेत्वभावादिति ।” न हि समीचीनात् प्रत्ययात् तारोऽयं शब्द इति प्रत्ययस्य कश्चिद् विशेषहेतुरस्ति बाधकप्रत्ययो येनैष मिथ्याप्रत्ययः स्यादित्यर्थः । न च निर्बीजा भ्रान्तिरपि भवितुमर्हति । दीर्घत्वादिभ्रमाणां तु शब्देऽस्ति बीजमित्याह—“यदि चायमिति । यानि खलु दीर्घाणि” वंशप्रभृतीनि तेषामवयवोपचयः समानजातीयोपचयः । इहाप्यविरतश्रुतौ<sup id="fnref:84"><a href="#fn:84" class="footnote-ref" role="doc-noteref">84</a></sup> शब्दसन्ताने विवृतकरणनिष्पन्ने समस्ति समानजातीयोपचय इति तत्साधर्म्याद् दीर्घत्वभ्रमः । एवं शब्दसन्तान एव तारो महानित्युच्यते । तत्राप्यस्ति समानजातीयोपचयोऽस्ति च स्फुटतरत्वम् । महानपि हि स्फुटतरोऽयमपि तथेति महानित्युच्यते ।</p>
<p>शङ्कते—“तुल्यमिति चेत् ।” यथा ह्यनित्यवादिनो घण्टास्थमवस्थितं सन्तानवृत्ति वा न युगपत् तारमन्दानुत्पादयति किं तु क्रमेणैव, एवं नित्यानपि शब्दान् क्रमेण व्यङ्क्ष्यतीत्यर्थः । निराकरोति—“न तन्निमित्तस्य कदाचिद् भावात् ।” न तावन्नित्यवादिभिस्तारत्वादिधर्मभेदेन शब्दभेदोऽभ्युपेयते । तथा चैकेनावस्थितेन घण्टास्थेन सन्तानवृत्तिना व्यज्यमान एकस्मिन् शब्दे नित्ये श्रुतिभेदः कादाचित्को नोपपद्येत । शब्दे त्वनित्येऽन्यस्मिन्नन्यस्मिन् क्रियमाणे सन्तानवृत्तिना कारणेन तद्भेदात् कार्यत्वात् कादाचित्कत्वाच्च श्रुतिभेदोपपत्तिरिति वैषम्यमित्यर्थः । “तच्च कारणमिति ।” निमित्तकारणमित्यर्थः । “पाणिसंश्लेषमपेक्षमाणादिति ।” स्पर्शवद्वेगवद्द्रव्यसंयोगाद् घण्टायां कर्म, कर्मवद्घण्टाकाशसंयोगात् तादृशाच्छब्दश्चेत्येकः कालः । “तत्कर्म पाण्यभिघातमपेक्षमाणं विभागसमकालं संस्कारं” वेगाख्यं “करोति । सा” घण्टा “चलन्त्याध्यात्मिकं वायुमुपगृह्णाति ।” घण्टातदवयवसम्पृक्ता<sup id="fnref:85"><a href="#fn:85" class="footnote-ref" role="doc-noteref">85</a></sup> वायुपरमाणव एवाध्यात्मिको वायुः । तदुपग्रहो घण्टायाः स्ववेगमपेक्षमाणाया  वायुसंयोगाद् वायौ क्रियोत्पादकत्वम् । ततश्चानिलकर्मणो घण्टानिलसंयोगो वायुगतवेगापेक्षः पुनर्घण्टायां कर्मारभते । तदिदमाह—“सा च वायुनाभिहता पुनः कर्म करोति ।” तदेवं वायुघण्टासंयोगो घण्टावेगापेक्षो घण्टाकाशसंयोगश्च शब्दमारभत इति द्रष्टव्यम् । “ततः कर्मणा संस्कारः संस्कारेण पुनः कर्म” शब्दश्चेत्यपि द्रष्टव्यम् । सुगममन्यत् ॥ ३५ ॥</p>
<p>पाणिनिमित्तप्रश्लेषाच्छब्दाभावे नानुपलब्धिः ॥ २ । २ । ३६ ॥</p>
<p>देशयति—“अथ घण्टास्थ” इति । न खलु निमित्तकारणविनाशे कार्योच्छेदः, माभूत् कुलालादिनिवृत्तावपि घटादिनिवृत्तिरित्यर्थः । परिहरति—“न ब्रूम” इति । यद्यपि निमित्तनिवृत्तावपि कार्यं निवर्तते यथा अपेक्षाबुद्धिनाशाद् द्वित्वादि, तथापि निमित्तनिवृत्तावपि तदनिवृत्तिमभ्युपेत्यैष परिहार इति मन्तव्यम् ॥ ३६ ॥</p>
<p>विनाशकारणानुपलब्धेश्चावस्थाने तन्नित्यत्वप्रसङ्गः ॥ २ । २ । ३७ ॥</p>
<p>सिंहावलोकितन्यायेन पूर्वोक्तं हेतुं दूषयति—“विनाशेति ।”</p>
<p>“विना…ङ्गः ।” प्रत्यक्षेण शब्दविनाशकारणानुपलब्धेश्चावस्थाने शब्दस्य शब्दोपलब्धेरपि नित्यत्वप्रसङ्गः । न हि तस्या अपि विनाशकारणं प्रत्यक्षेणोपलभ्यत इति । तदनेन विनाशकारणानुपलब्धेरित्यस्य<sup id="fnref:86"><a href="#fn:86" class="footnote-ref" role="doc-noteref">86</a></sup> अनैकान्तिकत्वमुद्भावितम् ॥ ३७ ॥</p>
<p>अस्पर्शत्वादप्रतिषेधः ॥ २ । २ । ३८ ॥
<sup id="fnref:87"><a href="#fn:87" class="footnote-ref" role="doc-noteref">87</a></sup>
सम्प्रति “साङ्ख्यं” प्रत्यवतिष्ठते । “कम्पसमानाश्रयस्येति ।” अनुवृत्तो नादः शब्दोऽनुनाद इति । वैयधिकरण्ये हि प्रतिघातिद्रव्यप्रश्लेषेण<sup id="fnref:88"><a href="#fn:88" class="footnote-ref" role="doc-noteref">88</a></sup> समानाधिकरणस्यैव संस्कारस्योच्छेदः स्यात् । न व्यधिकरणस्य शब्दस्य । व्यधिकरणस्य तूच्छेदाभ्युपगमेऽतिप्रसङ्गः स्यात् । तस्मात् कम्पसन्तानसंस्कारसमानाश्रयः शब्दोऽभ्युपगन्तव्यः । तदनेनाकाशाश्रयत्वं शब्दस्य प्रतिषिद्धम् । तदेतद् “वार्त्तिककारो” व्यचष्टे—“व्यधिकरणत्वादयुक्तमिति ।”</p>
<p>अस्योत्तर“सूत्रम्—अस्प…धः ।”</p>
<p>प्राप्यकारित्वमिन्द्रियाणाम् उपपादितम्<sup id="fnref:89"><a href="#fn:89" class="footnote-ref" role="doc-noteref">89</a></sup> । घण्टाद्याश्रयश्च शब्दो न श्रोत्रं प्राप्नोति । एवं हि प्राप्नुयाद् यदि घण्टा कर्णशष्कुलीमागच्छेत् । कर्णशष्कुली वा घण्टाम् । न चैतदुभयमस्ति । न चाहङ्कारिकमिन्द्रियं व्यापीत्युक्तम् । तस्माच्छब्दाधारोऽस्पर्शो व्यापी चाकाशः । तदाधारः शब्दः श्रोत्रमायाति सन्तानवृत्त्येति युक्तम् । तथा च श्रवणमस्योपपन्नम्, नान्यथेति । तदेतद् “वार्त्तिककृद्” विभजते—“अस्पर्शेति । येन केनचिदिति,” मन्दतरेण वा मन्दतमेन वा कारणशब्देनेत्यर्थः ।</p>
<p>“अनेकः संस्कार इति एतत्<sup id="fnref1:88"><a href="#fn:88" class="footnote-ref" role="doc-noteref">88</a></sup> तत्त्वं शब्दभेदादिति ।” एकस्य हि संस्कारस्य धर्मभेदकल्पनायां कल्पनागौरवप्रसङ्गः । संस्कारस्तावदेको धर्मी धर्मभेदाश्चेति । तदिह धर्मभेदस्थानेऽस्तु संस्कारभेदः । कृतमत्रैकेन धर्मिणा । न च संस्कारभेदेषु धर्मभेदाः कल्पनीयाः । संस्कारभेदमात्रादेव कारणात् कार्यभेदोपपत्तौ तद्गतधर्मभेदकल्पनावैयर्थ्यादिति भावः । “यस्य च वैशेषिकस्य एकः संस्कारस्तस्येषोः पातः प्राप्नोति ।” संस्कारस्य हीषोर्मूर्तद्रव्यसंयोगो विनाशकोऽविनाशको वा ? विनाशकश्चेद् आद्येनैव मूर्तद्रव्यसंयोगेन तद्विनाशाद् अगत्वैव यावद् गन्तव्यभिषोः पातप्रसङ्गः । द्वितीये तु कल्पे कृतकस्यापि संस्कारस्य विनाशकारणाभावेनाविनाशान्न कदाविदपि पातः स्यात् । प्रयोगश्च इष्वादिवेगः क्षणिको वेगत्वाद् घटादिगतवेगवदिति ॥ ३८ ॥</p>
<p>विभक्त्यन्तरोपपत्तेश्च समासे ॥ २ । २ । ३९ ॥</p>
<p>“साङ्ख्यानां” हि रूपरसगन्धस्पर्शशब्दसमुदायो वीणावेणुशङ्खादिद्रव्यम् । तत्र समासे समुदाये स्थित एव शब्दो व्यज्यत इति दर्शनम् । तस्मिन् समुदाये “साङ्ख्या”भिमते विभक्त्यन्तरोपपत्तेश्च न व्यज्यते शब्दः । यदि समुदाये व्यज्येत शब्दः, विभक्तिश्च षड्जधैवतगान्धारादिभेदेन, विभागान्तरं च षड्जजातीयस्यैव तारमन्दादिरूपं नोपपद्येत । न हि तद्गतानां गन्धादीनामेकस्मिन्नेव द्रव्ये वीणादौ नानाजातीयत्वम्, एकजातीयानां वा<sup id="fnref:90"><a href="#fn:90" class="footnote-ref" role="doc-noteref">90</a></sup> प्रतिक्षणं भेदो दृश्यते । तस्माद् विभक्त्यन्तरोपपत्तेर्न समासे व्यज्यते शब्दः । अपि त्वाकाशगुणः क्रियत इति साम्प्रतम् । “सूत्र”व्याख्ययैव “भाष्यवार्त्तिके” व्याख्याते ॥ ३९ ॥</p>
<p>॥ इति शब्दानित्यत्वप्रकरणम् ॥</p>
<h2 id="शबदपरणमपरकरणम">शब्दपरिणामप्रकरणम्</h2>
<p>विकारादेशोपदेशात् संशयः ॥ २ । २ । ४० ॥</p>
<p>तदेवं रूपादिसन्निविष्टः शब्दो व्यज्यते इति “साङ्ख्यमते” दूषिते स एव “साङ्ख्यो” वर्णेषु प्रकृतिविकारभावश्रुतेर्मृत्सुवर्णादिवत् परिणामिनित्या वर्णा इति यदि प्रत्यवतिष्ठते तत्र परीक्षामारभते—“द्विविधश्चायं शब्द” इति ।</p>
<p>“विका…यः ।” विकारोपदेशोऽपि न ध्वनिमात्रे शब्देऽस्तीति न तस्य परिणमिनित्यतामापादयितुमर्हति । केवलं वर्णात्मन्यापादयेद् यद्यसन्देहः स्यात् । अस्ति तु तत्रापि संशयः<sup id="fnref:91"><a href="#fn:91" class="footnote-ref" role="doc-noteref">91</a></sup> । तथा हि  इको यणचि इत्यादिकं विकारोपदेशं व्याचक्षत एके, अन्ये त्वादेशोपदेशम् । तदत्र व्याख्यातृविप्रतिपत्तेः संशयः । तन्नापरीक्ष्य शक्यमवधारयितुमित्यर्थः । “तत्र” परीक्षायाम् ।</p>
<p>आदेशोपदेशस्तत्त्वमित्यवधारयति—“आदेशोपदेश” इति । सुवर्णजातीयाः खल्ववयवा अन्यतमव्यूहपरित्यागेनान्यतमं व्यूहमापद्यमाना रुचक इति वा वर्धमानक इति वा कटक इति वा परिणमन्ते । अस्ति हि तेषु सर्वेषु सुवर्णजातीयानामवयवानामनुगमः । न तु यकारे इकारस्य वा तदारम्भकस्य वा अवयवस्यानुगममीक्षामहे । तस्माद् विकाराभावादादेशत्वमस्य निश्चिनुम इति ।</p>
<p>उपपत्त्यन्तरं चाविकारे दर्शयति—“भिन्नकरणयोश्चेति ।” यदि हीकारविकारो यकारः स्याद् यकारप्रयोगायेकारमुपाददानास्तत्कारणं विवृतकरणं पूर्वमुपाददीरन्, तन्निरपेक्षास्तु यकारं प्रयुयुक्षमाणा<sup id="fnref:92"><a href="#fn:92" class="footnote-ref" role="doc-noteref">92</a></sup> ईषत्स्पृष्टकरणमुपाददते । तस्मात् नेकारविकारो यकार इत्युत्पश्यामः<sup id="fnref:93"><a href="#fn:93" class="footnote-ref" role="doc-noteref">93</a></sup> ।</p>
<p>उपपत्त्यन्तरं चाह—“अविकारे चेति ।” कारकज्ञापकयोर्हे त्वोरविशेषमाह—“उभयत्रेति ।”</p>
<p>उपपत्त्यन्तरमाह—“प्रयुज्यमानेति ।” यथा हि क्षीरं कालविपाकापेक्षं दधि भवद् दृश्यते, न तथेकारो यकारो भवन्नित्यर्थः ।</p>
<p>यदि न विकारः कथं तर्हि शब्दान्वाख्यानम् इको यणचि</p>
<p>इत्यत आह—“अविकारे चेति ।” इकः प्रयोगप्रसङ्गे संहितायां यणः प्रयोगमाह तत् “सूत्रम्,” न पुनरिग्विकारं यणमित्यर्थः । ननु मा भूद् विकारः, परिणामोऽर्थान्तरं तु भविष्यति यतो नित्या वर्णा भविष्यन्तीत्यत आह—“एतावच्चैतदिति । परिणामो वा” इत्यापाततः । “कार्यकारणभावो वेति” परमार्थः । न जातु क्षीरं तदवयवा वा दधिरूपेण परिणमन्ते । न ह्यवयवा अवयविस्वभावाः । तस्मात् कार्यकारणभाव एव  तात्त्विकः । स च वर्णेषु नास्ति इगनपेक्षस्य यणो निष्पत्तेः । तस्मादिक्प्रयोगप्रसङ्गे संहितायां यणः प्रयोग इत्यन्वाख्यानार्थः ।</p>
<p>इतश्चायमादेशोपदेश इत्याह—“वर्णसमुदायेति ।” वर्णस्यैकस्य वास्तवत्वात् कदाचिद् विकार उच्येत<sup id="fnref:94"><a href="#fn:94" class="footnote-ref" role="doc-noteref">94</a></sup> । बुद्धिसमाहारमात्रस्य तु तत्समुदायस्य न विकारसम्भवः । तस्मात् तत्राकामेनाप्यादेशोपदेशो वक्तव्यः । स वरं कॢप्तत्वादेकस्मिन्नप्यस्तु वर्ण इत्यर्थः ॥ ४० ॥</p>
<p>प्रकृतिविवृद्धौ विकारविवृद्धेः ॥ २ । २ । ४१ ॥</p>
<p>इतश्च न प्रकृतिविकारभावः—“प्रकृ…द्धेः ।”</p>
<p>“प्रकृतिविवृद्धाविति ।” महद्भिः खलु तूलपिण्डैरारब्धस्तूलपिण्डो महान् । अल्पैरारब्धोऽल्प<sup id="fnref:95"><a href="#fn:95" class="footnote-ref" role="doc-noteref">95</a></sup> इति दृष्टम् । तद्वदिहापि दीर्घेकारविकारस्य यकारस्य ह्नस्वेकारविकाराद् भवितव्यं विशेषेण । न चास्ति विशेषः । तस्मान्न प्रकृतिविकारभाव इत्यर्थः ॥ ४१ ॥</p>
<p>न्यूनसमाधिकोपलब्धेर्विकाराणामहेतुः ॥ २ । २ । ४२ ॥</p>
<p>अस्याक्षेपसूत्रम् । “न्यून…तु ।” अल्पेन हि न्यग्रोधबीजेनारब्धो न्यग्रोधतरुर्महान् । अतोऽतिमहता माननारिकेलबीजेनारब्धो<sup id="fnref:96"><a href="#fn:96" class="footnote-ref" role="doc-noteref">96</a></sup> नारिकेलतरुरल्पः । नारिकेलबीजैरेव परस्परापेक्षया समैरारब्धः<sup id="fnref:97"><a href="#fn:97" class="footnote-ref" role="doc-noteref">97</a></sup> सम इति ॥ ४२ ॥</p>
<p>द्विविधस्यापि हेतोरभावादसाधनं दृष्टान्तः ॥ २ । २ । ४३ ॥</p>
<p>अस्य प्रत्याख्यान“सूत्रम्—द्विविधस्यापि हेतोरिति” यदि च न्यूनसमाधिकोपलब्धेरिति साधनं तदा द्विविधस्य हेतोरभावाद् दृष्टान्तमात्रस्य चासाधकत्वात् प्रतिदृष्टान्तस्य च सम्भवादित्येतद् दूषणम् ॥ ४३ ॥</p>
<p>नातुल्यप्रकृतीनां विकारविकल्पात् ॥ २ । २ । ४४ ॥</p>
<p>यदि तु न्यूनसमाधिकोपलब्धेरित्यनेनानैकान्तिकोद्भावनं प्रकृत्यनुविधानस्य क्रियते तदा दूषणपक्षे नातुल्यप्रकृतीनां विकारविकल्पादिति दूषणमनैकान्तिकदोषस्यासम्बद्धत्वं नाम । न्यूनसमाधिकत्वे तु प्रकृत्यनुविधानं विकाराणामप्रच्युतम् । तथा हि “अतुल्यायाः प्रकृतेर्विकारा विकल्प्यन्ते” प्रकृतिभेदम् अनुविधीयन्ते । न जातु न्यग्रोधबीजान्नारिकेलपादपो भवति, भवति च न्यग्रोधबीजान्न्यग्रोधपादपः<sup id="fnref:98"><a href="#fn:98" class="footnote-ref" role="doc-noteref">98</a></sup> । एतदुक्तं भवति—प्रकृतिभेदानुविधानं विकारभेदानां ब्रूमो न पुनस्तद्विवृद्धिह्रासाभ्यां तद्विवृद्धिह्रासौ, येनानैकान्तिकत्वमुद्भाव्येत । तस्मादनैकान्तिकोद्भावनमसम्बद्धमित्यर्थः ।</p>
<p>“न त्विवर्णमनुविधीयते यकार” इति “भाष्यम् ।” तस्यार्थो न त्विवर्णभेदमनुविधीयत इति । “तस्मादनुदाहरणं” न्यूनसमाधिकभावेन “द्रव्यविकार” इति ॥ ४४ ॥</p>
<p>द्रव्यविकारवैषम्यवद् वर्णविकारविकल्पः ॥ २ । २ । ४५ ॥</p>
<p>अस्याक्षेप“सूत्रम्—द्रव्यविकार” इति । द्रव्य…कल्पः । न प्रकृतिभेदमवश्यमनुविधीयन्ते विकाराः द्रव्यत्वेन तुल्यत्वेऽपि प्रकृतीनां विकारवैषम्यदर्शनात् । एवं वर्णत्वेन तुल्यत्वेऽपि विकारवैषम्यम् । तथा च दीर्घह्रस्वाभ्यां वैषम्येऽपि विकारसाम्यं<sup id="fnref:99"><a href="#fn:99" class="footnote-ref" role="doc-noteref">99</a></sup> भविष्यति प्रकृतिसाम्य इव विकारवैषम्यम् इति भावः ॥ ४५ ॥</p>
<p>न विकारधर्मानुपपत्तेः ॥ २ । २ । ४६ ॥</p>
<p>तत्प्रत्याख्यान“सूत्रम्—न विकारधर्मेति ।” यद्यपि प्रकृतेर्द्रव्यत्वमभेदस्तथापि विकारभेदे प्रकृतिभेद एवोपयुज्यते, न पुनः सन्नपि प्रकृतेरभेदः । तद्विकाराणां तु यदभिन्नं रूपं द्रव्यत्वं तत्र तस्योपयोग इति स्थिते परिहारे, अन्वयाग्रहणं<sup id="fnref:100"><a href="#fn:100" class="footnote-ref" role="doc-noteref">100</a></sup> परिहार उक्तः ॥ ४६ ॥</p>
<p>विकारप्राप्तानामपुनरापत्तेः ॥ २ । २ । ४७ ॥</p>
<p>इतश्च न सन्ति वर्णविकारा इत्याह “विकारेति ।” नो खलु क्षीरविकारो दधि पुनः क्षीरं दृष्टमित्यर्थः । “अननुमानादिति” प्रमाणाभावमुपलक्षयति ॥ ४७ ॥</p>
<p>सुवर्णादीनां पुनरापत्तेरहेतुः ॥ २ । २ । ४८ ॥</p>
<p>अस्याक्षेपः “सुवर्णादीनामिति । सूत्रम् ।” साधनपक्षे दूषणम्—“व्यभिचारादिति” ॥ ४८ ॥</p>
<p>न तद्विकाराणां सुवर्णभावाव्यतिरेकात् ॥ २ । २ । ४९ ॥</p>
<p>दूषणपक्षे दोषमाह—“सुवर्णोदाहरणोपपत्तिश्चेति । न त…त् ।”</p>
<p>तथा हि ये सुवर्णजातीया अवयवा रुचकत्वमापन्नाः, त एव पूर्वव्यूहपरित्यागेन वर्धमानकतामापन्नाः पुना रुचकत्वमापद्यन्ते । तदवयवानां तत्र प्रत्यभिज्ञायमान  त्वात् । न त्विहेकारो यकारानुगत इकारयकारानुगतो वान्यः कश्चिद्धर्मी दृश्यते य इत्वं परित्यज्य यत्वमापद्यते । वर्णत्वं चानुगतमपि न धर्मि किं तु धर्म एव । न च निवर्तमान इकारो यकारस्य धर्मी<sup id="fnref:101"><a href="#fn:101" class="footnote-ref" role="doc-noteref">101</a></sup> भवितुमर्हति, धर्मधर्मिणोः समानकालत्वादित्यर्थः ॥ ४९ ॥</p>
<p>नित्यत्वेऽविकारादनित्यत्वे चानवस्थानात् ॥ २ । २ । ५० ॥</p>
<p>ननु दध्यत्रेति प्रयोगे कदेकारस्योत्पद्य निरोधः ? तथा दधि अत्रेति प्रयोगे कदा यकारस्योत्पद्य निरोध इत्यत आह—“तदेतदवगृह्य सन्धान” इति । अवग्रहोऽसंहिता । दधि अत्रेत्युच्चार्य दध्यत्रेत्युच्चार्यते, दध्यत्रेति वा सन्धाय यदा दधि अत्रेत्यवगृह्यते इत्यर्थः ॥ ५० ॥</p>
<p>नित्यानामतीन्द्रियत्वात् तद्धर्मविकल्पाच्च वर्णविकाराणामप्रतिषेधः ॥ २ । २ । ५१ ॥</p>
<p>जातिवादी प्रत्यवतिष्ठते—“नित्यपक्षेतावदिति । नित्या…धः ।” यथा हि सत्यपि नित्यत्वे केचिदतीन्द्रियाः, यथा परमण्वाकाशादयः । केचिदैन्द्रियकाः, यथा गोत्वादयः । एवं सत्यपि नित्यत्वे परमाण्वाकाशादयो न प्रकृतिविकारभूताः । वर्णास्तु प्रकृतिविकारभावमापत्स्यन्ते नित्या अपीत्यर्थः ।</p>
<p>सेयं विकल्पसमा जातिरित्याह—“विरोधादिति ।” नो खल्वैन्द्रियकत्वानैन्द्रियकत्वाभ्यामस्ति कश्चिन्नित्यत्वस्य विरोधः प्रकृतिविकारभावेन त्वस्ति । न हि अस्ति सम्भवः कार्यश्च नित्यश्चेति ॥ ५१ ॥</p>
<p>अनवस्थायित्वे च वर्णोपलब्धिवत्तद्विकारोपपत्तिः ॥ २ । २ । ५२ ॥</p>
<p>अनित्यपक्षे जातिवाद्याह—“अनवस्थायित्वे” चेति । यथा सत्यप्यनवस्थायित्वे वर्णा इन्द्रियेण सम्बध्य स्वविषयं ज्ञानं जनयन्ति, एवं विकारमपि करिष्यन्तीत्यर्थः ।</p>
<p>सेयं साधर्म्यसमा जातिरित्याह—“असम्बन्धादिति ।” कतिपयक्षणावस्थानेन वर्णानां क्षणिकानामपि स्वविषयज्ञानहेतुभावो युज्यते । अवगृह्य चिरं स्थित्वा यदा सन्धीयते, सन्धाय वा चिरं स्थित्वा यदावगृह्यन्ते, तदा वर्णानामनित्यानां न तावन्तं कालमवस्थानमस्तीति नोपलब्धिहेतुत्वेन विकारकर्तृत्वं वर्णानां तुल्यम् । तस्मादसम्बन्धाद् असमर्था वर्णोपलब्धिर्वर्णविकारप्रतिपादन इत्यर्थः । मा भूद् वर्णोपलब्धिर्विकारेण साक्षात्सम्बद्धा । आदेशविरोधितया तन्निवृत्त्या पारिशेष्याद् विकारं साधयिष्यतीत्यत आह—“न च वर्णोपलब्धिरिति” ॥ ५२ ॥</p>
<p>विकारधर्मित्वे नित्यत्वाभावात् कालान्तरे विकारोपपत्तेश्चाप्रतिषेधः ॥ २ । २ । ५३ ॥</p>
<p>तदेवं जात्युत्तरद्वयमुत्थितमारितं कृत्वा “भाष्यकारः” अत्रैवार्थे “सूत्रं” पठति—“विका …धः ।”</p>
<p>“वार्त्तिकम्—उपलभ्यमानस्य चेकारस्य यत्वानुपपत्तेरिति ।” अवगृह्य चिरं स्थित्वा सन्धाय यदा यत्वं तदोपलभ्यमानतेकारस्य नास्तीत्यर्थः ॥ ५३ ॥</p>
<p>प्रकृत्यनियमात् ॥ २ । २ । ५४ ॥</p>
<p>इतश्च वर्णविकारनुपपत्तिः—“प्रकृत्यनियमादिति ।” क्षीरजातीयस्य हि  दधिजातीयो विकारो न पुनः कदाचिदपि दधिजातीयस्य क्षीरजातीयो विकार उपलब्धः<sup id="fnref:102"><a href="#fn:102" class="footnote-ref" role="doc-noteref">102</a></sup> । इह तु यथेकारजातीयस्य यकारजातीयो विकारो दध्यत्रेति दृश्यते, एवं यकारजातीयस्यापि विकार इकारजातीयो दृश्यते यथा व्यधेः<sup id="fnref:103"><a href="#fn:103" class="footnote-ref" role="doc-noteref">103</a></sup> सति प्रसारणे यकारस्येकार इति । तस्मादनियमादपि न प्रकृतिविकारभाव इत्यर्थः ॥ ५४ ॥</p>
<p>अनियमे नियमान्नानियमः ॥ २ । २ । ५५ ॥</p>
<p>अत्र छलवादी प्रत्यवतिष्ठते—अनियमे नियमादिति ॥ ५५ ॥</p>
<p>नियमानियमविरोधादनियमे नियमाच्चाप्रतिषेधः ॥ २ । २ । ५६ ॥</p>
<p>तदेतस्य वाक्छलत्वमापादयति—“निय…धः ।” नियमानियमयोः सामानाधिकरण्यं विरुध्यते । न त्वाधाराधेयभाव इत्यर्थः ॥ ५६ ॥</p>
<p>गुणान्तरापत्त्युपमर्दह्रासवृद्धिलेशश्लेषेभ्यस्तु विकारोपपत्तेर्वर्णविकाराः ॥ २ । २ । ५७ ॥</p>
<p>तदेवं प्रकृतिविकारभावं निराकृत्य विकारवचनव्यक्तिं शब्दानामादेशपक्षे समर्थयति—“न चेयं वर्णविकारोपपत्तिरिति ।” गुणा…राः । एकस्याप्रयोगे अन्यस्य प्रयोगो विकार इति सामान्यलक्षणम् । तस्य विशेषानाह—“स भिद्यत” इति । “उपमर्दो नामेति,” यथास्तेर्भूरिति । “लेशः” इति । स्त इत्यत्र अस्तेरकारलोपे सकारमात्रस्य लेशस्यैकदेशस्य व्यवस्थानम्<sup id="fnref:104"><a href="#fn:104" class="footnote-ref" role="doc-noteref">104</a></sup> । “श्लेष आगमः प्रकृतेः प्रत्ययस्य वा ।” अत्रापि  केवलस्याप्रयोगे शिष्टस्य प्रयोग इत्येतावता विकारसामान्यलक्षणं योजनीयम्<sup id="fnref:105"><a href="#fn:105" class="footnote-ref" role="doc-noteref">105</a></sup> । एतेन “वार्त्तिक”मपि व्याख्यातमेवेति ॥ ५७ ॥</p>
<p>॥ शब्दपरिणामप्रकरणम् ॥</p>
<h2 id="शबदशकतपरकषपरकरणम">शब्दशक्तिपरीक्षाप्रकरणम्</h2>
<p>ते विभक्त्यन्ताः पदम् ॥ २ । २ । ५८ ॥</p>
<p>तदेवमुक्तेन प्रबन्धेन<sup id="fnref:106"><a href="#fn:106" class="footnote-ref" role="doc-noteref">106</a></sup> वर्णानामनित्यतां तत्प्रसङ्गेन चावर्णात्मकानामप्यनित्यतां प्रतिपाद्य शब्दप्रामाण्योपयोगि पदं निरूपयति—“ते वि…म् ॥”</p>
<p>एवं किल केचित् पश्यन्ति, न वर्णाः प्रतिपादयन्त्यर्थान् । ते हि प्रत्येकं वा अर्थधियमादधीरन्,<sup id="fnref:107"><a href="#fn:107" class="footnote-ref" role="doc-noteref">107</a></sup> नागदन्तका इव शिक्यालम्बनम्; मिलिता वा ग्रावाण इव पिठरधारणम् । तत्र न तावत् पूर्वः कल्पः, प्रत्येकमर्थप्रत्ययानुत्पादात् वर्णान्तरोच्चारणानर्थक्याच्च । नापि संहताः, एकवक्तृप्रयोगे क्रमनियमेन सङ्घातानुपपत्तेः । अनेकवक्तृप्रयोगेऽपि<sup id="fnref:108"><a href="#fn:108" class="footnote-ref" role="doc-noteref">108</a></sup> सत्यपि यौगपद्ये अर्थप्रत्ययानुत्पादात् । नापि क्रमवत्पूर्ववर्णानुभवभावितसंस्कारसहितोऽन्त्यवर्णप्रत्ययहेतुरिति साम्प्रतम्, भावनापरनाम्नः संस्कारस्य स्वोत्पादकानुभवविषयगोचरस्मृतिजननादन्यत्र सामर्थ्यादर्शनात् । न हि गजानुभवजनितः संस्कारः करोति स्मृतिं तुरङ्गमे । अपि चेयमन्त्यवर्णश्रुतिः स्वार्थसङ्केतस्मृत्यपेक्षा वार्थप्रत्ययमादधीत, अनपेक्षा वा ? तदपेक्षत्वे तत्काले अन्त्यवर्णश्रुतिरुपरता क्षणिकत्वेनेति कया सङ्केतस्मृतिरपेक्षते ? अन्त्यवर्णश्रुतिसमये च सङ्केतस्मृतिरनागतेति किमन्त्यवर्णप्रत्ययोऽपेक्षेत ?  सङ्केतस्मृत्यनपेक्षत्वे अगृहीतसङ्केतस्यापि प्रथमश्राविणोऽर्थप्रत्ययप्रसङ्गः । न हि चिरुध्वस्तस्यानपेक्षितस्मृतेः सङ्केतग्रहस्यास्ति कश्चिदुपयोग इति । न च भावनाख्यसंस्कारसहितोऽन्त्यवर्णः प्रत्यायकोऽर्थस्य नाप्यन्य एव कश्चित् पूर्ववर्णानुभवजनितः संस्कारः प्रोक्षणादिभिरिव व्रीह्यादेरन्त्यवर्णप्रत्ययसहकारीति युक्तम्, अनेकादृष्टकल्पनाप्रसङ्गात् । स एव तावददृष्टचरः कल्पनीयस्तस्य चानेकत्वमिति । सोऽयं वर्णेभ्योऽर्थप्रत्ययो भवन्ननुपपद्यमानः तदतिरिक्तस्फोटानुभव आयतते<sup id="fnref:109"><a href="#fn:109" class="footnote-ref" role="doc-noteref">109</a></sup> । अस्ति हि भिन्नेष्वपि वर्णेषु वाक्यमेकमेकं<sup id="fnref:110"><a href="#fn:110" class="footnote-ref" role="doc-noteref">110</a></sup> पदमिति वा सर्वजनीनोऽनुभवः । न चासौ भिन्नवर्णालम्बनो भवितुमर्हति, एकस्य नानात्वविरोधात् । तस्माद् वर्णातिरिक्तमेकं पदं वाक्यं वा आलम्बते । तच्च प्रत्येकमेव ध्वनयोऽभिव्यञ्जयन्ति । केवलं पूर्वे ध्वनयः स्वरूपमाभासयन्ति<sup id="fnref:111"><a href="#fn:111" class="footnote-ref" role="doc-noteref">111</a></sup> चरमस्तु व्यक्तम् । न चेयमर्थे विधा सम्भविनी प्रत्यक्षज्ञाननियतत्वात् । व्यक्ताव्यक्तावभासितायाः पदे प्रत्यक्षे उपपत्तिः,<sup id="fnref:112"><a href="#fn:112" class="footnote-ref" role="doc-noteref">112</a></sup> अर्थस्य तु पदगम्यस्याप्रत्यक्षस्य मानान्तरेण ग्रहणमस्ति । अग्रहणं वा न तु स्फुटास्फुटत्वाभ्यां योगः । अपि च यस्मिन्ननुवर्तमाने यद् व्यावर्तते तत् तस्माद् भिद्यते, यथा सुवर्णावयवेष्वनुवर्तमानेषु कटकमुकुटादयः । अनुवर्तमानेषु तु वर्णेषु व्यावर्तन्ते पदभेदा यथा नदीदीनजराराजेत्वादयः<sup id="fnref:113"><a href="#fn:113" class="footnote-ref" role="doc-noteref">113</a></sup> । तस्मात् तेऽपि वर्णेभ्यो भिन्ना इति । तान् प्रत्याह—“ते विभक्त्यन्ताः पदम्” इति । त एव वर्णा एव पदम्, न तु तदतिरिक्तं स्फोटाख्यमित्यर्थः ।</p>
<p>इदमत्राकूतम् । न तावद् वर्णातिरिक्तः पदात्मा कश्चिदुपलभ्यते प्रत्यक्षेण । पदमिति तु व्यपदेशः तानेव वर्णान् बहूनप्येकस्मृतिबुद्धिसमारोहितया वा एकार्थधीहेतुतया वा अभिन्नकारकावस्थावत्तया वालम्बते भाक्तः । न चैवमन्योन्यसंश्रयः । नर्ते पदावधारणादर्थाधिगमो न चार्थाधिगममन्तरेण पदावधारण  मिति । एकस्मृतिबुद्धिसमारोहिणां वर्णानामसत्यर्थवत्तयावबोधे<sup id="fnref:114"><a href="#fn:114" class="footnote-ref" role="doc-noteref">114</a></sup> सुज्ञानत्वात् । तन्मात्रस्य च स्वार्थेन सङ्केतग्रहणस्यापि सुकरत्वात्, तदुत्तरकालत्वाच्च पदमिति कारकशब्दप्रवृत्तेः । इतरथा सर्वेषु कारकशब्देषु दुर्वारमितरेतराश्रयत्वं कार्यसम्बन्धोपहितमर्यादत्वात् कारकाणाम्, तदनुपातित्वाच्च तच्छब्दानाम् । तस्माद् व्यपदेशमात्रानुरोधेन नैकैकवर्णमात्रावभासिनीषु श्रोत्रजासु बुद्धिषु तदाहितवासनालब्धजन्मायां चानुभूतवर्णसङ्कलनात्मिकायां स्मृतिबुद्धावप्यप्रथमानो वर्णविभागोपमर्देन न शक्यः पदात्मा प्रत्यक्ष इति वक्तुम् । नापि निर्भागस्य स्फुटास्फुटत्वे वा भागविपर्यासो वा युज्यते । नो खलु सर्वथादृश्यमानं नाम स्फुटम्, नापि समारोपविषयः । न हि सामान्यात्मनाप्यगृहीता शुक्ती रजतसमारोपगोचरः<sup id="fnref:115"><a href="#fn:115" class="footnote-ref" role="doc-noteref">115</a></sup> । न च निर्भागे पदात्मनि गृहीते किञ्चिदस्यागृहीतमवशिष्यते यदग्रहणादव्यक्तत्वं वा समारोपो वा भवेत् । न च तदेव तदैव तेनैव गृहीतमगृहीतं च सम्भवति । तस्मात् न प्रत्यक्षस्य तदाभासस्य वा गोचरः पदात्मा, नाप्यनुमानस्य अर्थप्रत्ययलिङ्गजन्मनः, परस्पराश्रयप्रसङ्गात् । न तावत् सत्तामात्रेण पदात्मा अर्थप्रत्ययमाधत्ते मैष धात् नित्यत्वेन नित्यमेनम् । तस्मात् स्वज्ञानेन, तच्च स्वज्ञानसमर्थप्रत्ययात् । तथा च सत्यर्थप्रत्यये पदप्रत्ययः, पदप्रत्यये च सत्यर्थप्रत्यय इति व्यक्तमन्योन्याश्रयत्वम् । न चेयमर्थधीर्वर्णेभ्यो नोदेतुमर्हति । ते हि पूर्वमनुभूताः प्रत्येकमनुभूतताक्रमोपसृष्टा एकस्मृतिबुद्धिसमारोहिणः शक्नुवन्त्यर्थधियमाधातुम् । न चाक्रमानुक्रमविपरीतक्रमाणामविशेषो वर्णानां पूर्वानुभवसन्निवेशानुसारित्वात् स्मृतेः । तत्सन्निवेशस्य च विशेषाद्विशेषोपपत्तिः<sup id="fnref:116"><a href="#fn:116" class="footnote-ref" role="doc-noteref">116</a></sup> । अभेदेऽपि च वर्णानां नदी<sup id="fnref:117"><a href="#fn:117" class="footnote-ref" role="doc-noteref">117</a></sup> दीनेत्यादौ पदभेद उपपत्स्यते विनापि स्फोटकल्पनां क्रमभेदानुविधायित्वात् पदभेदस्य<sup id="fnref:118"><a href="#fn:118" class="footnote-ref" role="doc-noteref">118</a></sup> । अर्थप्रत्ययकाकत्वं च न वर्णमात्राणामपि तु क्रमन्यूनातिरेकाद्युपहितानाम् । तत्तदुपधानं च तुल्यत्वेऽपि  वर्णानामन्यदन्यदिति पदभेदसिद्धिः । तस्माद् दृष्टेभ्य एव वर्णेभ्यो दृष्टप्रकारानुपातिभ्योऽर्थप्रत्ययोत्पत्तिरुपपद्यमाना नादृष्टं स्फोटात्मानं दृश्यमानवर्णभेदापह्नवेन कल्पयितुमर्हतीति सिद्धं</p>
<p>ते विभक्त्यन्ताः पदम् इति ।</p>
<p>“यथादर्शनं विकृता” इति “भाष्यम् ।” गुणान्तरापत्त्यादिभिरादेशरूपेण विकृतत्वम् । “यथादर्शनं” यथाप्रमाणम् । न तु प्रकृतिविकारभावेन, तस्य प्रमाणबाधितत्वादित्यर्थः ।</p>
<p>“वार्त्तिकम्—अर्थप्रत्ययस्तर्हि न प्राप्नोतीति,” स्फोटवादिन उक्तोऽभिप्रायः । उत्तरम्—“अन्त्यवर्णप्रत्ययादिति ।” वर्णेषु प्रत्ययो वर्णप्रत्ययः । अन्त्यश्चासौ वर्णप्रत्ययश्चेति अन्त्यवर्णप्रत्ययः सकलवर्णावगाहिनी स्मृतिः । सा च प्राचः प्रत्येकं वर्णानुभवानपेक्ष्यान्त्या भवति । यद्येवमगृहीतसङ्केतानामप्यसावस्तीति तेषामप्यर्थप्रत्ययप्रसङ्गः स्यादित्यत आह—“पूर्ववर्णप्रतिसन्धानप्रत्ययापेक्षात्” इति । सङ्केतग्रहणसमयः पूर्वः, तद्भाविनो वर्णाः पूर्वे । तेषां प्रतिसन्धानं यावतां यादृशानां यज्जातीयानां गृहीतः सङ्केतस्तादृशास्तावन्तस्तज्जातीया एवैते इत्येवमाकारम् । तदेव प्रत्ययस्तदपेक्षात् । न चासावगृहीतसङ्के तानामप्यस्तीति सन्नप्यन्त्यवर्णप्रत्ययो नार्थस्य प्रतिपादक<sup id="fnref:119"><a href="#fn:119" class="footnote-ref" role="doc-noteref">119</a></sup> इत्यर्थः । “अभिधेयस्य क्रियान्तरयोगाद् विशिष्यमाणरूपः शब्दो नाम ।” अन्तरशब्दो विशेषवनः क्रियाविशेषयोगाद्धेतोरित्यर्थः । एतदुक्तं भवति, यस्याभिधेयं क्रियाविशेषसम्बन्धेन विना न पर्यवस्यति तन्नाम । आख्यातार्थस्तु यद्यपि क्वचित् क्रिययापि सम्बध्यते, यथा अभिक्रामं जुहोति, भुक्त्वा व्रजति इत्यादिषु, तथापि जुहोति व्रजतीत्यादयो न क्रियासम्बन्धमन्तरेण न पर्यवस्यन्ति, अपि तु तत्समभिव्याहृता अपि सम्बध्यन्ते । नामार्थस्तु न पूर्वापरीभूतस्वप्रधानक्रियापदार्थमन्तरेण पर्यवस्यति । अत एवाहुः—</p>
<p>यत्रान्यत् क्रियापदं न श्रूयते, तत्रास्तिर्भवन्तीपरः प्रयोक्तव्यः<sup id="fnref:120"><a href="#fn:120" class="footnote-ref" role="doc-noteref">120</a></sup> । तथा च “ब्राह्मणे”ऽभिक्रामं भोक्तुं भूक्त्वेत्यादयश्च समुच्चयाद्यर्थाः<sup id="fnref:121"><a href="#fn:121" class="footnote-ref" role="doc-noteref">121</a></sup> क्रियाविशेषमन्तरेणापर्यवस्यन्तो नामत्वेन सिद्धा<sup id="fnref:122"><a href="#fn:122" class="footnote-ref" role="doc-noteref">122</a></sup> भवन्ति । अस्योदाहरणमाह—“यथा ब्राह्मण” इति । उदाहरणस्यार्थमाह—“क्रियाकारकसमुदायः कारकसङ्ख्याविशिष्टः ।” अत्र हि क्रियाशब्देन ब्राह्मणस्य भावो ब्राह्मणस्य भावो ब्राह्मणत्वमभिमतं भावशब्दस्य क्रियार्थत्वात् । भविता च ब्राह्मणः कारकम् । तयोर्ब्राह्मणत्वब्राह्मणयोः समुदायः । स च कारकस्य भवितुर्ब्राह्मणस्यैकत्वसङ्ख्यया विशिष्टो ब्राह्मण इत्यस्मात् नामपदाद् गम्यत इत्यर्थः । आख्यातलक्षणमाह—“क्रियाकालयोगाभिधायिक्रियाप्रधानमाख्यातम् ।” क्रियायाः कालयोगः पूर्वापरीभावः । कालयोगाद्धि सम्भवति तदभिधायि । तदनेन पाक इत्यादेर्नामपदाद् व्यवच्छिनत्ति । एवमपि भुक्त्वा भोक्तुमित्यादावपि नाम्नि प्रसङ्गः । अस्ति हि तत्रापि फलावधिपूर्वापरीभूतकर्मक्षणप्रचयप्रत्ययः<sup id="fnref:123"><a href="#fn:123" class="footnote-ref" role="doc-noteref">123</a></sup> । अन्यथा ओदनमिति कर्मसम्बन्धो न स्यादत उक्तं “क्रियाप्रधानमिति ।” स्वनिष्ठा ह्याख्यातात् क्रिया प्रतीयते नान्यतन्त्रा । भोक्तुमित्यादौ तु क्रियान्तरमन्तरेण उपर्यवस्यन्ती<sup id="fnref:124"><a href="#fn:124" class="footnote-ref" role="doc-noteref">124</a></sup> क्रिया गम्यते । व्रजतीत्यादौ तु न तथा । तदिदं क्रियाप्राधान्यम् । तदनेन पचति पचेत पच्यते स्थीयत इत्यादि सर्वमाख्यातं सङ्गृहीतं भवति । न क्वचिदपि नाम्नि प्रसङ्गः । यदप्यस्त्यादि नामाख्यातप्रतिरूपकं, तत्रापि सन्नित्यस्यार्थे सिद्धरूपे तद् वर्तते । न पुनः पूर्वापरीभूतक्रियार्थत्वमिति द्रष्टव्यम् ।</p>
<p>“यस्मान्नाम्ना सर्वं पदं व्याप्यते” इति । बाहुल्यं व्याप्त्यर्थः । प्रायेण हि वाक्ये बहूनि नामपदानि, आख्यातं पुनरेकमेवैकस्मिन् वाक्ये, आख्यातभेदे वाक्यभेदादिति । अधिकरणमाक्षिपति—“न पदादर्थाधिगतिरिति ।” पदेन हि विशेषो वाभिधीयते सामान्यं वा ? तत्र विशेषाभिधानं तावद् दूषयति—“विशेष” इति । अनवस्थानमनवधारणमिति । सामान्याभिधानमास्थायाह—“न पदस्येति ।” दूषयति—“न सामान्य  स्येति ।” व्यवहाराय हि वाक्यमुच्चारयन्ति वृद्धाः, न तु व्यसनितया । न चास्ति सामान्यसाध्यः कश्चिद् व्यवहारः, किं तु सर्वो व्यवहारो विशेषसाध्यः । न चास्य पदं वाचकम्, तद् वाक्यमेव वाक्यार्थस्य वाचकमिति न पदार्थचिन्तावसर इत्याक्षेपः<sup id="fnref:125"><a href="#fn:125" class="footnote-ref" role="doc-noteref">125</a></sup> । समाधत्ते—“न सामान्यविषयत्वे सतीति ।” न तावत् पदातिरिक्तमस्ति वाक्यं नामेत्युक्तमधस्तात् । न च वर्णमालैव पदार्थप्रतिपादनावान्तरव्यापारानपेक्षा वाक्यार्थबोधनीति युक्तम् । अनपेक्षितसङ्के तग्रहायास्तस्यास्तदवबोधने प्रथमश्राविणोऽप्यविदितसङ्केतस्य वाक्यार्थबोधप्रसङ्गः । सङ्केतग्रहापेक्षत्वे<sup id="fnref:126"><a href="#fn:126" class="footnote-ref" role="doc-noteref">126</a></sup> वाक्यार्थेन सहानन्त्यव्यभिचाराभ्यां वाक्यस्य सङ्केतग्रहासम्भव इत्यकामेनापि पदानां स्वार्थे सङ्केतोऽभ्युपगन्तव्यः । तस्मात् पदानां सामान्यमर्थः । तत्प्रतिपादनावान्तरव्यापाराणां च यथा वाक्यार्थप्रतिपादकत्वं तथास्माभिः “तत्त्वबिन्दौ” निपुणतरमुपपादितम् । सेयं पदात् सामान्यप्रतीतिः गौरिति वा अश्व इति वा सर्वगवीषु सर्वाश्वेषु चोपसर्पन्ती शुक्ल इति वा कृष्ण इति वा विशेषश्रुत्या नियम्यत इत्यर्थः । पृच्छति—“कथं पुनरियमिति ।” तिष्ठति गच्छतीत्यादयोऽपि न पदत्वेन विशेषे वर्तितुमर्हन्ति सम्बन्धग्रहासम्भवात् । तस्मादेतेऽपि सामान्यवचना इति भावः । उत्तरम्—“नैवेयमिति ।” तदेवं पदस्य सामान्यवाचकत्वनिश्चयादाकृतिव्यक्त्योश्च पदात् प्रतीतेर्वादिनां विप्रतिपत्तेर्भवति संशयः किं त्रितयमर्थ आहो अन्यतम इति । एवं तावत् सामान्यावगमाद् वाचकत्वं विनिश्चित्य चिन्तान्तरावतारो<sup id="fnref:127"><a href="#fn:127" class="footnote-ref" role="doc-noteref">127</a></sup> दर्शितः । सम्प्रति द्वितयावगमात् पदस्य वाचकत्वशङ्कैव नास्ति । तस्माद् युक्तश्चिन्तान्तरावतार<sup id="fnref:128"><a href="#fn:128" class="footnote-ref" role="doc-noteref">128</a></sup> इत्याह—“भवतु वेति ।” प्रतीतिसिद्धमनुजानाति—“क्रिया च तत्साधनं चेति,” भविता गौरित्यर्थः ॥ ५८ ॥</p>
<p>व्यक्त्याकृतिजातिसन्निधावुपचारात् संशयः ॥ २ । २ । ५९ ॥</p>
<p>“किमन्यतमः पदार्थ उत सर्वमिति भाष्यम् ।” तत्रान्यतमार्थमाह “वार्त्तिककारः किं व्यक्तिरिति” ॥ ५९ ॥</p>
<p>याशब्दसमूहत्यागपरिग्रहसङ्ख्यावृद्ध्यपचयवर्णसमासानुबन्धानां व्यक्तावुपचाराद् व्यक्तिः ॥ २ । २ । ६० ॥</p>
<p>अत्र याशब्दादिप्रयोगसामर्थ्याद् व्यक्तिरेव पदार्थ इत्येके मन्यन्ते । स्यादेतत्, व्यक्तिवदाकृतिरपि भिद्यत इत्याकृतेरप्यभिधायकं कस्मान्न भवतीत्यत आह—“आकृतेरपीति ।”</p>
<p>गोत्वं च जातिरुपाधिर्भविष्यति । तेन नातिप्रसङ्गः । न चोपाधेरभिधानम् । अनभिहितस्यापि तच्छब्देनोपहितावच्छेदकत्वदर्शनात् । यथा गार्गिकया श्लाघत इत्यत्र श्लाघोपाधिविहितो बुञ् न श्लाघामाहेति भावः ॥ ६० ॥</p>
<p>न तदनवस्थानात् ॥ २ । २ । ६१ ॥</p>
<p>तमिमं व्यक्त्यभिधाननियमवादिनमपाकरोति—“नानेनेति” ॥ ६१ ॥</p>
<p>सहचरणस्थानतादर्थ्यवृत्तमानधारणसामीप्ययोगसाधनाधिपत्येभ्यो ब्राह्मणमञ्चकटराजसक्तुचन्दनगङ्गाशाटकान्नपुरुषेष्वतद्भावेऽपि तदुपचारः ॥ २ । २ । ६२ ॥</p>
<p>नाप्रतीत उपाधिरुपहितावच्छेदाय प्रभवति । न च गार्गिकयेत्यत्रोपाधिर्बुञाभिहितोऽपि<sup id="fnref:129"><a href="#fn:129" class="footnote-ref" role="doc-noteref">129</a></sup> न प्रतीयते श्लाघत इति पदान्तरेण तस्याभिधानात् । यत्र तु श्लाघत इति न प्रयुज्यते न तत्र बुञो भावाभिधायिनः साधुत्वमस्ति । सेयं व्यधिकरणेऽनुपाधौ<sup id="fnref:130"><a href="#fn:130" class="footnote-ref" role="doc-noteref">130</a></sup> गतिः । समानाधिकरणे तु पश्वादावुपाधौ प्रत्ययान्तरशब्दवाच्यत्वमेव, यथा दृतिहरिः श्वेति । अत्र हि दृतिहरिरित्येतावतैव पशौ लब्धे तद्विशेषनियमाय श्वेति प्रयुज्यते ।  न च प्रयोगादेवोपाधेर्गम्यमानत्वादनभिधानमिति साम्प्रतम् । तदुपाध्यनभिधायिनस्तत्र प्रयोगे नियमस्य पर्यनुयोज्यत्वात् । अननुयोज्यत्वे तु अनादेर्लोकप्रयोगनियमस्य<sup id="fnref:131"><a href="#fn:131" class="footnote-ref" role="doc-noteref">131</a></sup> सर्वेषामेव शब्दानामनभिधायकत्वप्रसङ्गः । प्रयोगनियमादेव हि तेभ्योऽर्थो गंस्यते<sup id="fnref:132"><a href="#fn:132" class="footnote-ref" role="doc-noteref">132</a></sup> । अथाप्रतिपादकस्य प्रयोगनियमो नोपपद्यत इति यत्र प्रयोगनियमः तत्प्रतिपादकत्वमित्यभ्युपेयते, तदुपाधावपि समानम् तथा च स्मरति भगवान् “कात्यायनः”— तदन्तवाच्यः समानशब्दोऽयम्</p>
<p>इति । समानशब्दः समानाधिकरणशब्दः, य उपाधिरसौ प्रत्ययान्तशब्दवाच्य इत्यर्थः । तस्माद् व्यक्तिनियमे अप्रतीता<sup id="fnref:133"><a href="#fn:133" class="footnote-ref" role="doc-noteref">133</a></sup> जातिरशक्ता । न च गोशब्दादन्यदस्याः प्रत्यायकमस्तीति, सापि तेन प्रत्यायनीयेति सिद्धं न व्यक्तिमात्रं पदार्थ इति । “सह …रः ।”</p>
<p>“कटार्थेषु वीरणेषु व्युह्यमानेषु” इति “भाष्यम् ।” कटं करोतीति निर्वर्त्यस्य कटस्य कर्मत्वमनुपपन्नं कारकाधिकारिकत्वात्<sup id="fnref:134"><a href="#fn:134" class="footnote-ref" role="doc-noteref">134</a></sup> कर्मसञ्ज्ञायाः, क्रियानिमित्तस्य च कारकत्वात्, असिद्धस्य च क्रियायाः पूर्वं निमित्तभावायोगात् । तस्मात् तादर्थ्यनिमित्तादेष कटशब्दः कटार्थेषु वीरणेषु व्युह्यमानेषु वर्तते<sup id="fnref:135"><a href="#fn:135" class="footnote-ref" role="doc-noteref">135</a></sup> । वीरणानां च रच्यमानानामस्ति कटक्रियापूर्वभावित्वेन निमित्तभाव इति ॥ ६२ ॥</p>
<p>आकृतिस्तदपेक्षत्वात् सत्त्वव्यवस्थानसिद्धेः ॥ २ । २ । ६३ ॥</p>
<p>यदि न जात्या विना व्यक्तिनियम इति जातिरभिधेया, हन्त भोः साप्याकृत्या नियम्यत<sup id="fnref:136"><a href="#fn:136" class="footnote-ref" role="doc-noteref">136</a></sup> इत्याकृतिरेवाभिधीयतामित्याह—“यदि तर्हीति । आकृ…द्धेः ।”</p>
<p>एतदपि दूषयति—“अत्रापि तदेवोपस्थितं न तदनवस्थानादिति ।” संस्थानेनापि व्यज्यमाना जातिरेकार्थसमवायाद् व्यज्यते च व्यवस्थाप्यते च । सा तु व्यक्तिसंस्थानाभ्यां व्यावर्तमानाभ्यामनुवर्तमाना ताभ्यां भिन्नभिन्नबुद्ध्याध्यववसीयते,<sup id="fnref:137"><a href="#fn:137" class="footnote-ref" role="doc-noteref">137</a></sup>  तादृशी च व्यक्तिसंस्थानाभिधानानपेक्षेणापि पदेन शक्या बोधयितुम् । संस्थानं तु व्यक्तिवद् भिन्नम् आनन्त्यव्यभिचाराभ्यामशक्यसङ्केतग्रहणं जात्यभिधानानपेक्ष्यमशक्यं<sup id="fnref:138"><a href="#fn:138" class="footnote-ref" role="doc-noteref">138</a></sup> पदेन बोधयितुमिति न संस्थानापरनामा आकृतिः पदार्थ इत्यर्थः । नापि जातिद्वारेण व्यक्तिवदाकृतिः पदार्थो जात्या सहासम्बन्धादित्याह—“यस्य च जात्या योग” इति ॥ ६३ ॥</p>
<p>व्यक्त्याकृतियुक्तेऽप्यप्रसङ्गात् प्रोक्षणादीनां मृद्गवके जातिः ॥ २ । २ । ६४ ॥</p>
<p>अस्तु तर्हि जातिरेव पदार्थः । तत्र हि सुकरः सङ्गतिग्रहो<sup id="fnref:139"><a href="#fn:139" class="footnote-ref" role="doc-noteref">139</a></sup> व्यभिचाराभावात्, व्यक्त्याकृत्योस्तु व्यभिचारः । जात्यभिधायिनश्च व्यक्तावाकृतौ चौपचारिकः प्रयोगो भविष्यतीत्यभिप्रायेणाह—“अस्तु तर्हीति ।” शेषमस्यातिरोहितार्थम् । “व्यक्त्या …तिः ।”</p>
<p>“एकमनेकत्र वर्तत इति प्रतिजानानो नानुयोक्तव्यः । उभयेन व्याघातादिति ।” यद्येकमनेकत्र वर्तमानं प्रतिव्यक्ति सर्वात्मना वर्तते, नैकमनेकत्र वर्तत इति किन्तु अनेकमनेकत्रेत्यापन्नम्<sup id="fnref:140"><a href="#fn:140" class="footnote-ref" role="doc-noteref">140</a></sup> । एवं चानुयोगाधिकरणव्याघातः । अथैकमनेकत्र वर्तमानं प्रतिव्यक्त्येकदेशेन वर्तते, तथापि नैकमनेकत्र वर्तते किं त्वनेकमनेकत्रेति एकदेशानामनेकत्वादिति । सोऽयमुभयेन व्याघात उक्तोऽवयविवादे ॥ ६४ ॥</p>
<p>नाकृतिव्यक्त्यपेक्षत्वाज्जात्यभिव्यक्तेः ॥ २ । २ । ६५ ॥</p>
<p>व्यक्त्याकृतिजातयस्तु पदार्थः ॥ २ । २ । ६६ ॥</p>
<p>तदेवमन्यतमाभिधानानियमं निराकृत्यानियमाभिधानं सिद्धान्तमाह—“व्यक्त्या …र्थः ।”</p>
<p>इदमत्राकूतम् । गोशब्दोच्चारणानन्तरं विदिनसङ्गतेरेकपदे व्यक्त्याकृतिजातिनिर्भासः प्रत्यय उदयमासादयति । न तु यथा गङ्गायां घोषः प्रतिवसति इत्यत्र गौर्वाहीक इत्यत्र वा वाक्ये गङ्गात्वगोत्वापगमोत्तरकालं वाक्यार्थे तत्सम्बन्धानुपपत्तेस्तदविनाभावेन वा लक्ष्यमाणगुणयोगेन वा तीरं वा वाहीको वावगम्यते, तथेहावगतिः । प्रयोगप्राचुर्यादत्यन्ताभ्यासेनातिशीघ्रतया सन्नपि प्रत्ययक्रमो न लक्ष्यते शीघ्रतरबाणहेतुकशतपत्रशतव्यतिभेदवदिति चेत्—न, असति बाधके बलीयसि प्रत्ययाभेदप्रथायामन्यथाकरणायोगात् । तथा च सति न क्वचिदप्यभेदो व्यवतिष्ठेत । तथा च भेदोऽपि न स्याद् अभेदाश्रयत्वाद् भेदस्य । अपि च रूपिशून्या रूपावगतिः रूपं च द्रव्यस्य जातिः । तेन रूप्यमाणत्वाद् रूपि द्रव्यम्, न च येन यद्रूप्यते तदनवगमे तस्यावगमः, यथा नार्थमन्तरेण बुद्धेरुपलम्भनम् । तस्मात् जात्युपलम्भो द्रव्योपलम्भैकदेशो न द्रव्योपलम्भमन्तरेण केवलः सम्भवति । तस्मादेकोपलम्भगोचरत्वान्न जातिजातिमतोर्लक्ष्यलक्षणभावः । स चोपलम्भः शब्दज्ञानानन्तरं जायमानः शाब्दः । न च वाच्यम् एकोपलम्भगोचरत्वेऽपि जातिव्यक्त्योर्जातिरेव वाच्या न व्यक्तिः, एकवाच्यत्वेऽप्युभयोपलम्भोपपत्तावुभयवाच्यत्वकल्पनानुपपत्तेरिति । कार्यव्यङ्ग्यं हि कारकाणां सामर्थ्यं कार्य एव नाकार्ये । कार्यं चानुभवः । स चैक एवेति न सामर्थ्यभेदकल्पना । तद्द्वारेण तु कर्मण्यप्युच्यते पदमर्थे समर्थमिति । कार्यं च द्वारमेकमिति विषयभेदेऽपि सामर्थ्यमेकमेव । अपि च पुरुषसङ्केताधीनवृत्तीनां<sup id="fnref:141"><a href="#fn:141" class="footnote-ref" role="doc-noteref">141</a></sup> पदानां न किञ्चिदन्यत् सामर्थ्यं नाम प्रमाणगोचरः यदेकमनेकं वा स्यात् । एतेन निरूढलक्षणायां शब्दस्य जात्यभिधानोपक्षीणस्य न व्यक्तौ सामर्थ्यं कल्पनीयम् । अन्यत्राव्यापृतस्य तत्रार्थस्यैव सामर्थ्यमिति यदाहुः, तदपि परास्तम् । स खल्वर्थः प्रतीतो वा व्यक्तिं गमयेद् अप्रतीतो वा ? अप्रतीतस्य  गमकत्वे सदैव व्यक्त्यवगतिप्रसङ्गः, कारणस्य नित्यत्वात् । प्रतीतस्य तु गमकत्वे दुरुत्तरमात्माश्रयत्वम् । न हि जातिप्रत्ययादन्यो व्यक्तिप्रत्यय इत्युक्तम् । तस्मात् साधु पारमर्षं “सूत्रं व्यक्त्याकृतिजातयस्तु पदार्थ” इति ।</p>
<p>सम्प्रति अन्यापोहपदार्थवादिनमुत्थापयति—“न व्यक्त्याकृतिजातयः पदार्थ इति केचिदिति । अथ द्रव्यादिवृत्तित्वाद्” इति । गवाश्वस्य तु नाश्रयाश्रयिभाव इति भावः । “जातिमन्मात्राभिधायकोऽपि सच्छब्दो न भवति । कस्मात् ? अस्वतन्त्रत्वादिति ।” जातिमन्तो घटादयः, न चैते घटादिशब्दादिव निरपेक्षात् सच्छब्दात् प्रतीयन्ते, किन्तु सच्छब्दाद् घटादिषु बुद्धिः परिप्लवते । घटादिशब्दापेक्षस्तु सच्छब्दो घटादिनिश्चयहेतुः । तस्माद् घटादिशब्दपरतन्त्रत्वान्न तद्वतो वाचक इत्यर्थः ।</p>
<p>“अथ वेति ।” यद् यत्र परतन्त्रं प्रवर्तते तत् तस्य न वाचकम्, यथा गङ्गागवादिशब्दास्तीरबाहीकादेः । तथा च जातिशब्दा जातिमति । तस्मान्न जातिमद्वाचकाः । ते हि जातिमपेक्ष्य जातिमति वर्तन्ते इतीदृंशं वा अस्वातन्त्र्यमित्यर्थः<sup id="fnref:142"><a href="#fn:142" class="footnote-ref" role="doc-noteref">142</a></sup> । अथ जात्यनपेक्षः कस्मान्न तद्वति प्रवर्तते इत्यत आह—“उक्तं चात्रेति ।” अस्तु तर्हि औपचारिक एव तद्वति प्रत्यय इत्यत आह—“तद्वति चेति ।” यथा आधिपत्यलक्षणो गुणः स्वामिनो जितकाशिनि भृत्येऽप्यस्तीति तत्र स्वामिशब्दः प्रवर्तते, न तथा जातिगुणयोगो व्यक्तेरित्यर्थः । अपि चान्यशब्दोऽन्यत्र प्रवर्तमानः प्रथमं तावदन्यधियमुत्पादयति, अथान्यत्र प्रवर्तते यथा गोशब्दो गवि बुद्धिमुत्पाद्य वाहीके प्रवर्तते । न चेह जातिशब्दस्य जातौ तद्वति च क्रमेण प्रवृत्तिः<sup id="fnref:143"><a href="#fn:143" class="footnote-ref" role="doc-noteref">143</a></sup> । न चौपचारिकस्य वृत्तियौगपद्यमित्याह—“क्रमवृत्त्यभावाद् युगपदसम्भवाच्च ।” गुणोपरागं दूषयति—“अयथार्थज्ञानोत्पत्तिप्रसङ्गाच्च ।” गुणोपरागाद् यथा नीलः स्फटिक इति ज्ञानमयथार्थमेवं सर्वमेव शब्दज्ञानं विना बाधकमयथार्थमेव स्यादित्यर्थः । एकस्वलक्षणाभिधानं दूषयति—“असाधारणेति ।” अशक्यसमयत्वाच्चेत्यपि द्रष्टव्यम् ।</p>
<p>तदेवम् अन्यापोहवादिनमुत्थाप्य दूषयति—“अत्रास्माभिरिति ।” व्यक्त्या  कृतिजातयस्तिस्रोऽस्माकं पदार्थः । गुणप्रधानभावस्तु क्वचिदेव कस्यचित् । जातिमद्व्यक्त्यभिधाने द्विविधमप्यस्वातन्त्र्यं न सम्भवति शब्दानाम् । न तावद् व्यक्तिज्ञाने जनयितव्ये तदर्थं जातिज्ञानं पूर्वमपेक्षते शब्द<sup id="fnref:144"><a href="#fn:144" class="footnote-ref" role="doc-noteref">144</a></sup> इति सम्भवति द्वयोरप्येरविज्ञानवेद्यत्वनियमेन पौर्वापर्यायोगात् । नापि विशेषवाचकं पदं विना जातिशब्दानां<sup id="fnref:145"><a href="#fn:145" class="footnote-ref" role="doc-noteref">145</a></sup> बुद्धिपरिप्लवात् तद्विनिश्चयाय विशेषशब्दापेक्षया अस्वातन्त्र्यम्, स्वविषये जातिशब्दाद् बुद्धेरपरिप्लवात् । जातिमद्व्यक्तिमात्रमस्य हि विषयो न चात्र बुद्धिपरिप्लवः । व्यक्तिनियमस्तु न विषय इति न तत्र बुद्धिपरिप्लवो दुष्यति । दूराद्धि आरोहपरिणाहवद्द्रव्यमात्रं गोचरः प्रत्यक्षस्य । न तु स्थाणुः पुरुषो वा । न चात्र बुद्धिपरिप्लुतिः प्रत्यक्षक्षतिं काञ्चनावहति । न चास्मिन् पक्षे जातिशब्दो व्यक्त्याकृत्योः परशब्दो येनौपचारिकः स्यात् । न च सामानाधिकरण्यं न कल्पते, जातिव्यक्तिशब्दयोरेकार्थाभिधायिनोर्वैयधिकरण्यायोगात् । तस्मात् सर्वमवदातम् ।</p>
<p>एवम् अनेकान्तवादे परोक्तदोषाप्रसङ्गमभिधाय दूषणवाक्यं परोक्तं दूषयन् दोषाभावमाह—“न चैते दोषा” इति । “सत्ताशब्द” इति । सत्तायाः शब्द इति वा विग्रहः, सत्तारूपः शब्द इति वा ? तत्र पूर्वस्मिन् कल्पे सत्ताया न वाचकः सत्ताशब्द इति व्याघातः । उत्तरस्मिन्नपि कल्पे न वाचकः सत्ताया इत्यनेन व्याघातः, सत्ताया इत्यनेन शब्देन सत्तामभिधत्से अथ च तस्य वाचको न सत्ताशब्द इति ब्रूषे, ततो व्याघातः । सत्ताशब्द इति चोपलक्षणार्थं सत्ताया न वाचक इति द्रष्टव्यम् । शङ्कते— “भवदभिप्रायेणेति ।” निराकरोति—“नेति ।” यद्यस्मदभिप्रायार्थं प्रतिपद्यसे, अर्थप्रतीत्यधीनोऽभ्युपगम इति अभ्युपगमं ब्रूषे, तथा च न निषेद्धुमर्हसीति भावः ।</p>
<p>अथ निषेद्धुं प्रत्येमि, न पुनरभ्युपैमीत्याशङ्कामाह—“यच्चेदमिति ।” दूषयति— “तदपि नेति ।” अतथाभूतस्य अपुरुषभूतस्य स्थाणोः तथाभाविभिः पुरुषैः सामान्ये सति अध्यारोपिततद्धर्मणोऽध्यारोपितः<sup id="fnref:146"><a href="#fn:146" class="footnote-ref" role="doc-noteref">146</a></sup> पुरुषत्वादिधर्मो यस्य स तथोक्तः । तस्य प्रधानार्थः पुरुषः । तदाकारा प्रतीतिरित्यर्थः । “सत्तायाः प्रधानसाधनवाचिनेति ।”  सत्ताया भावस्य प्रधानं साधनं व्यञ्जकतया भवितृ द्रव्यम् तद्वाची खलु सच्छब्दः । सत्ताशब्दस्तु द्रव्योपसर्जनभाववाची । न तस्य द्रव्यवाचिना सामानाधिकरण्यमित्यर्थः । “सामानाधिकरण्यस्यासिद्धिः सद्द्रव्यशब्दयोरिति ।” सिद्धिः प्रतीतिः । सा भवन्मते न स्यादिति यदुक्तं कैश्चित् तदपि “अनेन” सामानाधिकरण्यव्यवस्थापनेन “प्रत्युक्तम् ।”</p>
<p>“व्याख्यातः” निराकार्यत्वेन । “स्वयम्प्रकॢप्तां वाचोयुक्तिमिति ।” जातिशब्द इति सदादिशब्देषु स्वयम्प्रकॢप्ता या वचनव्यक्तिः तां प्रतिषेधति । तत्र चास्माकं सिद्धसाधनमित्यर्थः । सच्छब्दो जातिशब्दः, तस्य च भेदवाचकत्वं अस्य<sup id="fnref:147"><a href="#fn:147" class="footnote-ref" role="doc-noteref">147</a></sup> सम्मतमिति मन्वानो देशयति—“यदि तर्हीति ।” सुगमः परिहारः । “तथापि नान्वयी न व्यतिरेकी चेति ।” ये ये अनन्ता न ते जातिशब्दवाच्या इति न दृष्टान्तः, सर्वभेदपक्षीकरणात् । नापि यो जातिशब्दवाच्यो न तत्रानन्त्यम्, यथा गोत्वादिकमिति शक्यं वक्तुं जातेरेव भवन्मते व्योमारविन्दायमानत्वादिति भावः । शङ्कते—“अथापीति ।” तथा सत्यन्वयी दृष्टान्तो लभ्यत इति भावः । निराकरोति—“अयमपि नेति ।” विशेषणोपादानविरोधात् । न हि भेदमन्तरेण किञ्चिदस्ति वस्तुसद् यतो विशेषणं व्यावर्तयेदिति भावः ।</p>
<p>“हेतुभावानभ्युपगमादिति ।” न हि शब्दोऽर्थप्रत्यायने लिङ्गं येन व्यभिचारेण दुष्येत् । न च प्रत्यायकमात्रं व्यभिचारेण दुष्यति चक्षुरादीनामपि नीलादिव्यभिचारेण पीतादौ<sup id="fnref:148"><a href="#fn:148" class="footnote-ref" role="doc-noteref">148</a></sup> वर्तमानतया व्यभिचारिणामप्रत्यायकत्वप्रसङ्गात् । सङ्केतग्रहस्तु सत्यपि भेदानां व्यभिचारे एकैकजातिक्रोडीकृततया सुकर एवेति भावः । “भेदवाचकत्वप्रतिषेधादिति ।” भेदवाचकत्वे निषिद्धे द्रव्यवाचकत्वं निषिद्धं भवति द्रव्यस्य भेदत्वात् । ततश्च सच्छब्दो द्रव्यशब्द इति व्याघात इत्यर्थः ।</p>
<p>“उक्तोत्तरमेतत् सच्छब्दद्रव्यशब्दयोरेकविषयत्वदिति ।” विशेषमात्रं विषयः सदादिशब्दस्य न पुनर्नियतोऽयमेव नान्य इति विशेषशब्देन चासौ समानाधिकरणेन नियम्यते, न तु प्राप्यते इति<sup id="fnref:149"><a href="#fn:149" class="footnote-ref" role="doc-noteref">149</a></sup> भावः । “सत्ताशब्देन द्रव्यगुणकर्माणि नाक्षिप्यन्ते ।”  सामानाधिकरण्ययोग्यतयेत्यर्थः, तदन्तरेण तदनुपपत्तेः । आक्षेपमात्रं तु शक्यं वक्तुमित्याह—“शक्यं वक्तुमिति ।” पृष्ट्वा सच्छब्दस्य गुणप्रधानभावेन त्रयोऽर्था इति “सूत्रकार”न्यायेनावधारयति—“सदिति चायमिति । अर्थकृत” इति । अर्थः कार्यं तत्कृतः । एतदुक्तं भवति, यस्य कार्येण सम्बन्धस्तत्प्रधानम् । यस्य तु कार्यसम्बन्धावच्छेदकत्वं तदङ्गमिति । “एतेनेति ।” अर्थत्रयाभिधानेन ।</p>
<p>न हि स्वामिप्रत्ययो भृत्ये भवति, अपि तु तदर्थक्रियाकारितया स्वामिव्यपपदेशमात्रमित्यर्थः । “नात्र क्रमो न युगपत्प्रत्यय” इति, भेदाधिष्ठाने क्रमयौगपद्ये नैकस्मिन् सत्ताविशिष्टद्रव्यप्रत्यये सम्भवत इति । “एतेनेति” सच्छब्दस्य सत्ताविशिष्टद्रव्यवाचित्वाभिधानेन “अयथार्थज्ञानोत्पत्तिप्रसङ्गादिति प्रत्युक्तम् ।” परमार्थस्वच्छधवले हि स्फटिके नीलीद्रव्योपधानात् नीलप्रत्ययो भवतु भ्रान्तः तस्य परमार्थतो नीलगुणासमवायात् । सत्तासमवायस्तु द्रव्यादीनां पारमार्थिक इति न द्रव्यादिषु सदिति प्रत्ययस्य मिथ्यात्वमित्यर्थः ।</p>
<p>“न हि कश्चिच्छब्द” इति । स्वलक्षणानामशक्यसमयतया न कश्चिदपि शब्दो भवतो वाचकोऽभ्युपेयत<sup id="fnref:150"><a href="#fn:150" class="footnote-ref" role="doc-noteref">150</a></sup> इत्यर्थः । “न च जातिशब्दस्येति” जातेरभावादिति भावः । “न जातिशब्दो भेदानां वाचक” इति । “कस्य तर्हीति” पूर्वं भेदान् प्रधानीकृत्योक्तं सम्प्रति तु जातिशब्दानित्येतावता अपौनरुक्त्यम् ।</p>
<p>“नास्ति विवाद इति ।” अन्यापोहजात्योर्लक्षणाभेदे नाम्नि<sup id="fnref:151"><a href="#fn:151" class="footnote-ref" role="doc-noteref">151</a></sup> विवाद इत्यर्थः ।</p>
<p>“द्रव्यसच्छब्दयोश्च सामानाधिकरण्यम्, न च भेदवाचकाः शब्दा इति व्याहतमिति ।” द्रव्यमिति हि विधिरूपम् । एवं सदित्यपि विधिरूपं तच्छब्दौ तयोर्वाचकौ तयोरन्यापोहार्थत्वं व्याहतम् । विधिशब्दौ चान्यापोहार्थाविति च न सम्भवति । न च भेदानभिधायिनोः सामानाधिकरण्यमपि युज्यते । भिन्नाभ्यां हि निमित्ताभ्यामेकस्मिन्नर्थे, भेदरूपे वर्तमानौ समानाधिकरणौ स्यातां<sup id="fnref:152"><a href="#fn:152" class="footnote-ref" role="doc-noteref">152</a></sup> भेदं चेन्नाभिवदतो न तत्र प्रवर्तेयाताम् । अप्रवर्तमानौ च भिन्नप्रवृत्तिनिमित्तमात्रपर्यवसितौ गौरश्व इति  वत् न समानाधिकरणौ भवितुमर्हतः । सोऽयमपरो व्याघातः, भेदानभिधानं च सामानाधिकरण्यं चेति । तदनेन व्याघातद्वयमुक्तम् । तदेतद् व्याघातद्वयं निराचिकीर्षुराशङ्कते—“उपचारतो न व्याघात इति चेत् ।” तदेतद् विभजते— “द्रव्यसच्छब्दाविति ।” तदनेन प्रथमो व्याघातः परिहृतः । द्वितीयं व्याघातं शङ्कित्वा परिहरति—“तावेताविति । ब्रूतः” प्रतिपादयतोऽध्यवस्यत इति यावत् ।</p>
<p>एतदत्राकूतम् । विकल्पयोनयो<sup id="fnref:153"><a href="#fn:153" class="footnote-ref" role="doc-noteref">153</a></sup> हि शब्दास्तदेवाभिनिविशन्ते यद्विकल्पानां गोचरः, कार्यकारणयोः सामानादिकरण्येन सम्प्रतिपत्तेः । चतुष्टयी चेयं विकल्पानां सदसद्धर्मिसद्धर्मावगाहिनां जातिः गौरीश्वरो नीलं नित्यमित्येवमादीनां न<sup id="fnref:154"><a href="#fn:154" class="footnote-ref" role="doc-noteref">154</a></sup> च विकल्पानां गोचरः, यो विकल्प्यते देशकालावस्थाभेदेष्वेकत्वेनानुसन्धीयते तदेवेदमिति । स एव च शब्दगोचरः, तत्र शब्दानां शक्यसङ्केतत्वात् । न च स्वलक्षणानि त्रैलोक्यविलक्षणान्येवमिति तानि न विकल्पविषयः । न च सामान्यं नाम किञ्चिदस्ति यद्विषयः स्यात् । अत एव न तद्वन्ति स्वलक्षणान्यपि तेषां सामान्यानामभावे तद्वत्तायाः स्वलक्षणेष्वभावात् । अपि चास्तु सामान्यं वस्तुसत् । तथापि नित्यत्वादनुपकार्यतया स्वलक्षणाधारत्वानुपपत्तिः । आधारत्वमपि हि करणत्वमेव । पतनधर्माणो हि बदरादयः कुण्डादिभिरपतनधर्माणः क्रियन्ते । न च नित्यं क्रियत इति नाधेयम् । तथा च वृक्षत्वशिंशपात्वे स्वतन्त्रे एव सामान्ये स्वशब्दाभ्यामवगमिते न गौरश्व इतिवत् सामानाधिकरण्यं भजेताम् । अपि च भवतु नित्यस्याप्युपकार्यत्वेनाधेयत्वम्, तथाप्येतद् विकल्पनीयम्—किं येनैव स्वभावेन तत्स्वलक्षणं वृक्षत्वमुपकरोति तेनैव शिंशपात्वमपि, अथ स्वभावान्तरेण ? यदि<sup id="fnref:155"><a href="#fn:155" class="footnote-ref" role="doc-noteref">155</a></sup> स्वभावान्तरेण, स्वभावभेदेन<sup id="fnref:156"><a href="#fn:156" class="footnote-ref" role="doc-noteref">156</a></sup> स्वभाविभेदादन्यत् स्वलक्षणं शिंशपात्वाधारोऽन्यच्च वृक्षत्वाधार इति पुनरपि गौरश्व इतिवत् सामानाधिकरण्याभाव एव । अथैकेन स्वभावेन स्वलक्षणं सर्वसामान्योपकारि, तथापि स्वभावाभेदेनोपकाराभेदे<sup id="fnref:157"><a href="#fn:157" class="footnote-ref" role="doc-noteref">157</a></sup> तदुपकारा  धीनस्वभावानां सामान्यानां मध्ये एकसामान्यवतः स्वलक्षणस्य एकेन शब्देन विकल्पेन वा ग्रहणे सर्वेषां तदेकोपकारनिबद्धस्वभावानां सामान्यानां ग्रहणात् सद्द्रव्यपार्थिववृक्षशिंशपाविकल्पानां शब्दानां च पर्यायत्वप्रसङ्गः । यथाह
एकोपकारके ग्राह्ये नोपकारास्ततोऽपरे ।<br>
दृष्टे तस्मिन्नदृष्टा ये तद्ग्रहे सकलग्रहः ॥</p>
<p>तुल° विकल्पयोनयः शब्दा विकल्पाः शब्दयोनयः ।<br>
कार्यकारणता तेषां नार्थं शब्दाः स्पृशन्त्यमी ॥</p>
<p>इति ।</p>
<p>तस्मान्न सामान्यवद्भेदगोचरा विकल्पाः । स्वलक्षणभेदगोचरत्वनिषेधेन ज्ञानतद्ग्राह्याकारगोचरत्वमप्यपास्तम् । स्वाकारमबाह्यं बाह्यमध्यवस्यन् विकल्पः स्वाकारबाह्यत्वविषय इति चेत् ? यथाह—</p>
<p>स्वप्रतिभासेऽनर्थेऽध्वसायेन प्रवृत्तिरिति ।</p>
<p>अथ कोऽयमध्वसायः ? किं ग्रहणम्, आहोस्वित् करणम्, उत योजना, अथ समारोपः ? तत्र स्वाभासमनर्थमर्थं कथं गृह्णीयात्, कुर्याद् वा विकल्पः ? न हि पीतं नीलं शक्यं ग्रहीतुं कर्तुं वा शिल्पकुशलेनापि<sup id="fnref:158"><a href="#fn:158" class="footnote-ref" role="doc-noteref">158</a></sup> नाप्यगृहीतेन स्वलक्षणेन स्वाकारं योजयितुमर्हति विकल्पः । न च स्वलक्षणं विकल्पग्रहगोचर इति चोपपादितम् । नापि<sup id="fnref:159"><a href="#fn:159" class="footnote-ref" role="doc-noteref">159</a></sup> स्वाकारमनर्थमर्थ आरोपयति । न तावदगृहीतः स्वाकारः शक्य आरोपयितुमिति तद्ग्रहणमेषितव्यम् । तत्र<sup id="fnref:160"><a href="#fn:160" class="footnote-ref" role="doc-noteref">160</a></sup> किं गृहीत्वा आरोपयति अथ यदैव<sup id="fnref:161"><a href="#fn:161" class="footnote-ref" role="doc-noteref">161</a></sup> स्वाकारं गृह्णाति, तदैवारोपयति ? न तावत् पूर्वः पक्षः, न हि विकल्पविज्ञानं क्षणिकं क्रमवन्तौ ग्रहणसमारोपौ कर्तुमर्हति । उत्तरस्मिंस्तु कल्पे विकल्पस्वसंवेदनप्रत्यक्षाद् विकल्पाकारादहङ्कारास्पदादनहङ्कारास्पदं समारोप्यमाणो विकल्पो<sup id="fnref:162"><a href="#fn:162" class="footnote-ref" role="doc-noteref">162</a></sup> नास्वगोचरो न शक्योऽभिन्नः प्रतिपत्तुम् । नापि बाह्यस्वलक्षणैकत्वेन शक्यः प्रतिपत्तुं विकल्पविज्ञानेन स्वलक्षणस्य बाह्यस्याप्रतिभासनात् । तस्मादेष विकल्पविषयो न ज्ञानं न ज्ञानाकारो नापि बाह्य इत्यलीक एवास्थेयः । यथाह “भदन्तधर्मोत्तरः”  बुद्ध्या कल्पेकया विविक्तमपरैर्यद्रूपमुल्लिख्यते बुद्धिर्नो न बहिः<sup id="fnref:163"><a href="#fn:163" class="footnote-ref" role="doc-noteref">163</a></sup><sup id="fnref:164"><a href="#fn:164" class="footnote-ref" role="doc-noteref">164</a></sup></p>
<p>इति, तथापि विकल्पज्ञानाद्<sup id="fnref:165"><a href="#fn:165" class="footnote-ref" role="doc-noteref">165</a></sup> बाह्याभिमुखी प्रवृत्तिस्तदर्थिनां<sup id="fnref:166"><a href="#fn:166" class="footnote-ref" role="doc-noteref">166</a></sup> न स्यात् । तस्मादलीकबाह्यत्वमेषां विषयः । बाह्यभेदाग्रहश्चास्य बाह्यत्वं न पुनर्बाह्याभेदग्रहः । विकल्पगोचरे<sup id="fnref:167"><a href="#fn:167" class="footnote-ref" role="doc-noteref">167</a></sup> बाह्ये तदभेदग्रहस्याशक्यत्वात् । तस्मात् निर्विकल्पकपृष्ठभाविनो विकल्पाः तदुपनीतबाह्यस्वलक्षणभेदं स्वग्राह्यालीकस्यागृह्णन्तः तदभिमुखं प्रवर्तयन्ति व्यवहर्तॄनर्थिनः । पारम्पर्येण तत्सम्बन्धात् प्राप्तेर्न विसंवादयन्ति लोकम् । तेषां च विकल्पविषयाणां न तैरेव विकल्पैः परस्परतो भेदो गृह्यते, नापि विकल्पान्तरैरिति भेदाग्रहादभेदमभिमन्यते पुरुषः । तदभेदाच्चावमर्षाणामभेदः, तदभेदाच्च तद्धेतूनामविकल्पधियामप्यभेदः । तदभेदाच्च स्वलक्षणानामप्यविकल्पधीविषयाणामप्यभेदः । यथाह—</p>
<p>एकप्रत्यवमर्षस्य हेतुत्वाद् धीरभेदिनी ।<br>
एकीधीहेतुभावेन व्यक्तीनामप्यभिन्नता ॥</p>
<p>इति । तत् सिद्धमलीकं बाह्यं<sup id="fnref:168"><a href="#fn:168" class="footnote-ref" role="doc-noteref">168</a></sup> विषयो विकल्पानां शब्दानां चेति । तच्चेदमन्यव्यावृत्तिरूपं भावाभावसाधारण्याद् अत्यन्तविलक्षणानां सालक्षण्यापादनाच्च ताद्रूप्यानुभवाच्च । तथा हि—यद् भावाभावसाधारणं तदन्यव्यावृत्तिरूपयेव, यथा अमूर्तत्वम् । तत् खलु विज्ञाने च शशविषाणे च साधारणम् । तथा च विवादाध्यासिता विकल्पविषया घटपटादय इति स्वभावहेतुः । गौरस्ति गौर्नास्तीति हि भावाभावसाधारणो गवादिर्विकल्पविषयो विधिरूपस्वलक्षणवद्भावासाधारण्ये नास्तीत्यनेन न सम्बध्येत विरोधात् । अस्तीत्यनेनापि न सम्बध्येत पौनरुक्त्यात् ।  एवमभावासाधारण्येऽपि<sup id="fnref:169"><a href="#fn:169" class="footnote-ref" role="doc-noteref">169</a></sup> नास्तीत्यनेन न सम्बध्येत पौनरुक्त्यात् अस्तीत्यनेनापि न सम्बध्येत विरोधात्<sup id="fnref1:169"><a href="#fn:169" class="footnote-ref" role="doc-noteref">169</a></sup> । भावाभावसाधारणग्रहणं च नानिमित्तं नाप्यन्यनिमित्तम् । न हि विधिरूपविषयस्य तत्स्वरूपविषयस्य वा विधिधर्मानुपातिनः तत्र निमित्तभावः सम्भवति । तस्मात् निमित्तवत्तया साधारणग्रहणं व्याप्तं विपक्षात् निमित्तवत्त्वस्य व्यापकस्यानुपलब्ध्या निवर्तमानमन्यव्यावृत्तिविषयत्वेन व्याप्यत इति प्रतिबन्धसिद्धिः । अपि चात्यन्ताविलक्षणानां सालक्षण्यम् अन्यव्यावृत्तिकृतमेव । यथा गवाश्वमहिषमातङ्गानामत्यन्तविलक्षणानामपि सिंहव्यावृत्त्या सालक्षण्यम् । तथा च बाह्यस्य स्वलक्षणस्य विधिरूपस्य परमार्थसतोऽपरमार्थसतात्यन्तविलक्षणेन सालक्षण्यमिति स्वभावहेतुः । बाह्यं हि विधिरूपमप्यगोव्यावृत्तम् । विकल्पविषयोऽपि चेदगोव्यावृत्तस्ततः सालक्षण्यम्, नान्यथा । तथा च सालक्षण्यमपि निमित्तवत्तया व्याप्तं तदनुपलब्ध्या विपक्षाद् व्यावर्तमानं स्वसाध्येन व्याप्यत इति प्रतिबन्धसिद्धिः । अपि चायमनुभूयत एव विकल्पविषयोऽन्यव्यावृत्तिरूपः । तथा हि तदप्रतिभासे गां बधानेति देशितोऽश्वं बध्नीयाद् गोरश्वादभेदेनाप्रतिभासनात् । प्रतिभासे वा कथं नागोव्यावृत्तेः प्रतिभासः ? तस्मादन्यापोहगोचरौ शब्दविकल्पाविति । तदेतदुक्तं “वार्त्तिककृता तावेतावसदद्रव्यव्युदासरूपेण प्रवर्तमानावेकमर्थं ब्रूत” इति । एकं स्वलक्षणम् अध्यवस्यतः । अध्यवसायश्च स्वविशयस्य स्वलक्षणस्य भेदेनाग्रह इत्युक्तम् ।</p>
<p>अत्रोच्यते । जातिस्तावद् उपपादितसद्भावा तत एव तद्वती व्यक्तिरपि परमार्थसती । स्वाभाविकश्च सम्बन्धो व्यक्तेर्जात्या सह नोपकारमपेक्षते । अपि चानित्यस्याप्युपकार्यता<sup id="fnref:170"><a href="#fn:170" class="footnote-ref" role="doc-noteref">170</a></sup> क्षणभङ्गभङ्ग उपपादष्यिते । यथा चैकोपाधिग्रहेऽपि नोपाध्यन्तरविशिष्टग्रहस्तथोपपादितं प्रत्यक्षलक्षणावसरे । न चात्यन्तासतः केनचिदसरूपस्य<sup id="fnref:171"><a href="#fn:171" class="footnote-ref" role="doc-noteref">171</a></sup> प्रथोपपद्यत इति सारूप्यनिमित्तां भ्रान्तिमुपपादयता “वार्त्तिककृता” उक्तम् । उपपादितं चास्माभिः । तस्मात् जातिमत्यो व्यक्तयो विकल्पानां च शब्दानां च गोचरः, तासां  तद्वतीनां<sup id="fnref:172"><a href="#fn:172" class="footnote-ref" role="doc-noteref">172</a></sup> रूपमतज्जातीयव्यावृत्तमित्यर्थः । अतस्तदवगतेर्न गां बधानेति चोदितोऽश्वादीन् बध्नाति । न च शब्दार्थस्य जातेर्भावाभावसाधारण्यं नोपपद्यते । सा हि स्वरूपतो नित्यापि देशकालविप्रकीर्णानन्तव्यक्त्याश्रयतया भावाभावसाधारणी भवति अस्ति नास्तिसम्बन्धयोग्या । वर्तमानव्यक्तिसम्बन्धिता हि जातेरस्तिता । अतीतानागतव्यक्तिसम्बन्धिता च नास्तितेति । सन्दिग्धव्यतिरेकित्वादनैकान्तिकं भावाभावसाधारण्यमन्यथासिद्धं चेति । जातिमती व्यक्तिर्विकल्पगोचरो नालीकमिति कस्य वस्तुना सह सादृश्यायान्यव्यावृत्तिरूपता आस्थीयेत ? अपि चालीकस्य समस्तसामर्थ्यविरहिणोऽत्यन्तविसदृशस्य समर्थेन स्वलक्षणेन विधिरूपेण किं सादृश्यम् ? अन्यव्यावृत्तिरिति चेत् ? नन्वन्यव्यावृत्तिर्भाविकी स्वलक्षणस्य स्वभावो वा अन्यो वा ? न तावत् स्वभावो विधिरूपेण विरोधात् । अविरोधे वा विधिनिषेधयोरेकत्वाद् विधिरूपतानिषेधेनालीकस्य स्वलक्षणसारूप्यायान्यव्यावृत्तिरूपतोपपादनमनर्थकम् । विधिरूपेणातुच्छेन तुच्छस्य सारूप्यमनुपपन्नमिति चेत्, हन्त भोः स्वलक्षणस्यास्ति किं तुच्छमपि रूपं येनालीकस्य तुच्छस्य सारूप्यं स्यात् । तथा सत्ययमेकस्य स्वलक्षणस्य तुच्छातुच्छस्वरूपविरुद्धस्वभावद्वयसमावेशमभ्युपगच्छन् श्लाघनीयप्रज्ञो देवानां प्रियः । न च स्वलक्षणादन्यव्यावृत्तिरलीकमन्यव्यावृत्तं स्वलक्षणेन सरूपयति । तथा सति हस्तिमशकावपि रासभः सरूपयेत् । धर्मो न च स्वलक्षणधर्मो व्यावृत्तिर्भवद्भिरभ्युपेयते ।</p>
<p>स्यादेतत् । अध्यवसीयमानमपि स्वलक्षणं न परमार्थसत् । अपि तु तदपि कल्पितम् । तस्मात् तस्य विधिनिषेधरूपता न विरुध्येत । वस्तुनि हि विरुद्धधर्माध्यासो विरुध्यते नावस्तुनि, तेन तस्य विधिरूपपरित्यागेन निषेधरूपतामुपादायालीकस्य सारूप्यमुपपद्यते । यथाह—</p>
<p>यच्च गृह्यते यच्चाध्यवसीयते ते द्वे अप्यन्यव्यावृत्ती न वस्तुनी इति । अथालीकस्य स्वलक्षणस्यालीकसादृश्ये किं सिध्यति ? न तावत् तत्र प्रवृत्तिः,  असतः प्रवृत्तिविषयत्वायोगात् । सतस्तु प्रवृत्तिविकल्पस्य<sup id="fnref:173"><a href="#fn:173" class="footnote-ref" role="doc-noteref">173</a></sup> न सादृश्यमसता, सादृश्ये वा वृथालीकस्वलक्षणस्याभ्युपगमः । अथ न वयमलीकं स्वलक्षणान्तरमातिष्ठामहे, किं त्वलीकस्यैव दाहपाकादिसामर्थ्यारोपम् । न चैतत्स्वलक्षणं तस्य सर्वतो व्यावृत्तस्याभिलापसंसगायोग्यत्वेन विकल्पविज्ञानप्रतिभासाभावात् । अभिलापसंसर्गयोग्यस्य चान्वयिनोऽस्वलक्षणत्वात् । तस्मात् तस्यान्वयिनोऽन्यव्यावृत्तिरूपस्यासमर्थस्यापि सामर्थ्यं समारोप्य तत्तदर्थिनो व्यवहर्तॄन्, प्रवर्तयन्तो<sup id="fnref:174"><a href="#fn:174" class="footnote-ref" role="doc-noteref">174</a></sup> विकल्पाः, पारम्पर्येण च वस्तुसम्बन्धात् समर्थं वस्तु प्रापयन्तो न विसंवादयन्ति लोकमिति युक्तमुत्पश्यामः ।</p>
<p>अथास्य अतदर्थक्रियासामर्थ्यारोपः किं दृष्टार्थक्रियास्वलक्षणसालक्षण्येन, आहोस्विदनादिवासनावशात् ? तत्र स्वलक्षणेन सर्वतो व्यावृत्तेन समर्थेन समस्तसामर्थ्यविरहिणोऽन्वयिनो न किञ्चिदस्ति सारूप्यम् । अगोव्यावृत्त्या तु सारूप्ये विधिरूपेणापि प्रसङ्गः तस्यास्ततो भेदाभावादित्युक्तम् । अनादिवासनावशात् तु तदारोपे प्रथमदर्शिनोऽपि “नारिकेलद्वीपाद्” आगतस्य वह्नौ दाहपाकादिसामर्थ्यविज्ञानप्रसङ्गः । वह्निस्वलक्षणाद् दाहपाकादिकारिणो भेदाग्रहादलीकस्य तद्रूपसमारोप इति चेत् ? स किं स्वलक्षणे गृह्यमाणे अगृह्यमाणे वा ? न तावद् गृह्यमाणे, तस्य विकल्पज्ञानागोचरत्वादित्युक्तम्<sup id="fnref:175"><a href="#fn:175" class="footnote-ref" role="doc-noteref">175</a></sup> । तत्समयभावित्वविकल्पकं तत्त्वं<sup id="fnref:176"><a href="#fn:176" class="footnote-ref" role="doc-noteref">176</a></sup> गृह्णदपि न विकल्पे स्वविषयं निवेशयति तस्य ततोऽन्यत्वेन तद्वार्तानभिज्ञत्वात् । एवं विकल्पविज्ञानमपि समनन्तरोत्पन्ननिर्विकल्पकव्यापारपरामर्शेऽपि<sup id="fnref:177"><a href="#fn:177" class="footnote-ref" role="doc-noteref">177</a></sup> न स्वलक्षणं गोचरयितुमर्हति तस्याभिलापसंसर्गयोग्यप्रतिभासविषयत्वादित्युक्तम् । समनन्तरप्रत्ययादविकल्पादुत्पत्तेस्तद्व्यापारपरामर्शादतद्गोचरोऽपि<sup id="fnref:178"><a href="#fn:178" class="footnote-ref" role="doc-noteref">178</a></sup> तद्गोचर इवाभासत इति चेत् ? अनुभववासनाप्रभवेषु<sup id="fnref:179"><a href="#fn:179" class="footnote-ref" role="doc-noteref">179</a></sup> विकल्पेषु भवेदपीयं गतिर्न तु परोक्षार्थावगाहिष्वविद्यावासनाप्रभवेषु सम्भवति । अपि चानुभववासनाप्रभवस्यापि तद्गोचरत्वा  भिमानस्तस्मिन्नप्रथमाने तदुत्पत्तिमात्रान्न भवितुमर्हति । अगृह्यमाणे तु वह्निस्वलक्षणे ततो भेदाग्रहेण तद्रूपारोपे त्रैलोक्यरूपारोपप्रसङ्गो नियमहेतोरभावात् । न हि तदानीमगृह्यमाणतया त्रैलोक्याद् वह्निस्वलक्षणस्य कश्चिद् विशेषः । वह्निस्वलक्षणविषयनिर्विकल्पकप्रभवत्वेन तु तन्नियमे अविद्यावासनाप्रभवेषु प्रधानेश्वरादिविकल्पेषु तदभाव इति नियमो न स्यात् । न चाग्रहेण<sup id="fnref:180"><a href="#fn:180" class="footnote-ref" role="doc-noteref">180</a></sup> तदारोपसम्भव इत्युक्तम् । तस्माद् अलीकस्य बाह्यत्वं विकल्पगोचर इति रिक्तं वचः ।</p>
<p>अपि च ज्ञानाकारवत् स्वलक्षणवच्चालीकबाह्यत्वमपि न विकल्पगोचरो भवितुमर्हति । तद्विकल्पनाधीनम् । उत्पन्नायां कल्पनायामुत्पन्नमिव विनष्टायां विनष्टमिव विकल्पनाभेदे भिन्नमिव न शक्यमेकत्वेन प्रतिपत्तुम्<sup id="fnref:181"><a href="#fn:181" class="footnote-ref" role="doc-noteref">181</a></sup> । भेदानवमर्षादिति चेत् ? किमस्यानवमृष्टमप्यस्ति तत्त्वम् ? ओमिति चेत् ? न तर्हि कल्पितम् । ननु नास्य भेदोऽपि भाविकः । भावो<sup id="fnref:182"><a href="#fn:182" class="footnote-ref" role="doc-noteref">182</a></sup> हि भेदाभेदाभ्यां युज्यते न त्वलीकम् । मा भूद् भेदोऽस्य भाविकः<sup id="fnref1:182"><a href="#fn:182" class="footnote-ref" role="doc-noteref">182</a></sup> । कल्पनाधीनं तु तदलीकं तद्भेदाद् भिन्नं प्रतिपत्तव्यम्; अन्यथा तदधीनत्वानुपपत्तेः । इदमेव हि तस्य विकल्पितस्य कल्पनाधीनत्वं यत् कल्पनाभेदाभेदाद्यनुविधानं नाम, तदधीनत्वे तु कल्पितत्वानुपपत्तेरनलीकत्वप्रसङ्गात् । तन्मा नाम भूतामस्य स्वाभाविके नानात्वैकत्वे, न तु भिन्नकल्पनानुपाति शक्यमेकत्वेन प्रतिपत्तुमिति भिन्नं प्रतिपत्तव्यम् । तत्सिद्धं विकल्पागोचरत्वमलीकबाह्यत्वस्य अभिलापसंसर्गायोग्यत्वात् सुखादिस्वलक्षणवत् । अभिलापसंसर्गयोग्यं हि तत्, तेनाशक्यसमयत्वात् सुखादिलक्षणवदिति । शक्यसमयतया खल्वभिलापसंसर्गयोग्यता<sup id="fnref:183"><a href="#fn:183" class="footnote-ref" role="doc-noteref">183</a></sup> व्याप्ता अन्यथातिप्रसङ्गात् । सालीकबाह्यतायाः प्रतिविकल्पं भिन्नाया व्यावर्तमानाभिलापसंसर्गयोग्यत्वमपि व्यावर्तयतीति प्रतिबन्धसिद्धिः । अपि चेदमलीकमगोव्यावृत्तिरूपं वा तद्धर्मो वा ? अगोव्यावृत्तिरूपं चेत्—न, तदसिद्धेऽगवि शक्यं ग्रहीतुम् । अगौश्च गोनिषेधात्मेति गोः सिद्धिमपेक्षत इति दुरुत्तरमितरेतरा  श्रयत्वम् । तद्धर्मत्वे वा गोत्वमेवास्तु भाविकं तद्धर्मो विधिरूपः, कृतमलीकेनाविधिरूपेण । तद्धर्माणां तद्भाविकत्वसाधनं<sup id="fnref:184"><a href="#fn:184" class="footnote-ref" role="doc-noteref">184</a></sup> च निराकृतम् । तस्य च भावाभावसाधारण्यमुपपादितम् । तद्विस्तराद् बिभ्यतोऽपि बहुतरविस्तरे पतिता स्म इत्यास्तामेतत् नास्तिकमानोपमर्दनमिति ।</p>
<p>उपचारतो न व्याघात इति चेदिति शङ्कायाः परिहार“वार्त्तिकम्—न मुख्यासम्भवादिति ।” सर्वत्र मुख्यपूर्वक उपचारो वा समारोपो वा दृष्टः । तव तु राद्धान्ते न विधिविषयः कश्चिदस्ति मुख्यः शब्दो वा विकल्पो वा सर्वस्य निवृत्तिगोचरत्वात् । न चाध्यवसेयो विधिः सम्भवतीत्युपपादितम् अधस्तादिति भावः । “न चान्यापोहपक्ष उपचारो युक्तः, उभयोः प्रधानशब्दत्वादिति ।” न हि सिंहत्वं नाम किञ्चिदस्ति सिंहव्यक्तिषु यन्माणवकेषु न स्यात् अपि तु अप्रसह्यकारित्वादिव्युदासेन सिंहशब्दः सिंहव्यक्तिषु वर्तते । न चायमप्रसह्यकारित्वव्युदासो माणवके नास्तीति सिंहव्यक्तिष्विव माणवकेऽपि सिंहशब्दो मुख्य एव स्यादिति ।</p>
<p>“किं गौरगौरिति ।” अश्वादिरित्यर्थः । प्रैषप्रत्ययपूर्विका<sup id="fnref:185"><a href="#fn:185" class="footnote-ref" role="doc-noteref">185</a></sup> प्रैषस्य प्रैषविषये प्रवृत्तिः सम्प्रतिपत्तिः, अङ्गव्यतिरिक्तस्य चाङ्गिन इति सेनावनादिबहुत्वसङ्ख्यादीनां भवद्भिरभ्युपगमादित्यर्थः ।</p>
<p>“क्रियारूपत्वाच्चापोहस्य विषयो वक्तव्य” इति । कर्म विषयः क्रियायास्तद् वक्तव्यमित्यर्थः । “कथमन्यविषयादिति ।” कथमन्यविषयादपोहात् अगोविषयाद् गवि प्रतिपत्तिरित्यर्थः । “अथागोरिति ।” अस्ति हि काचित् क्रिया यान्यस्य वान्यविषया च यथा विज्ञानम् आत्मनोऽर्थः<sup id="fnref:186"><a href="#fn:186" class="footnote-ref" role="doc-noteref">186</a></sup> विषयं वेत्यर्थः । निराकरोति—“केन गोरिति ।” क्रिया हि चेतनानां प्रयत्नपूर्वा भवति । अपोहलक्षणा च क्रिया निषेधरूपा निषेधश्च प्राप्तिपूर्वकः । न हि गोरगोत्वं केनचित् प्रसञ्जितं यत् प्रेक्षावता व्यपोह्येत इत्यर्थः । “कथं चागवीति ।” अगवीति पदेन योऽयं प्रतिषेधो नासौ गोप्रतिपत्तिमन्तरेण  भवतीत्यर्थः । “आख्यानानुपपत्तेरर्थप्रत्ययो न युक्त” इति । अपोहरूपार्थप्रत्ययो<sup id="fnref:187"><a href="#fn:187" class="footnote-ref" role="doc-noteref">187</a></sup> न युक्त इत्यर्थः ।</p>
<p>“किमपोहो वाच्योऽथावाच्य” इति । अपोहादिशब्देनेत्यर्थः । “यदि वाच्य” इति । स्वरूपेणैवापोहो वाच्यो न चापोहापोहेनेत्यर्थः<sup id="fnref:188"><a href="#fn:188" class="footnote-ref" role="doc-noteref">188</a></sup> ।</p>
<p>स्यादेतत् । यद्यन्यापोहेन शब्दो न वर्तते कथं तर्हि द्व्यादिविशेषेषु अनेकशब्द एकापोहेन वर्तते ? न ह्यत्रानेकत्वं नाम गोत्वमिव किञ्चिदस्ति सामान्यमित्यत आह—“अनेकमिति चास्य पदस्य द्व्यादिविषयत्वात् सामान्याधिगतौ” एकत्ववर्जितसङ्ख्यात्वसामान्याधिगतौ “विशेष आश्रयितव्यः ।” सङ्ख्यात्वसामान्यमेवैकत्ववर्जितं तत्र द्व्यादिविशेषाधिगतिहेतुर्न पुनरन्यापोहमात्रमित्यर्थः । न ह्यसति सामान्यशब्दाद् एकत्ववर्जितसङ्ख्यासामान्यवाचकादनेकशब्दाद् विशेषाश्रयणे अन्यापोहमात्राद् विशेषाधिगतिरिति योजनीयम् । अब्राह्मणादिशब्दानामपीयमेव गतिः । तत्रापि हि पुंस्त्वसामान्यमेव ब्राह्मणवर्जितक्षत्रियादित्रयासमवेतम्<sup id="fnref:189"><a href="#fn:189" class="footnote-ref" role="doc-noteref">189</a></sup> ब्राह्मणशब्दार्थ इति । “नीलोत्पलशब्दयोश्च प्रधानत्वादिति ।” अनीलानुत्पलव्युदासौ हि प्रधानौ नीलोत्पलशब्दावाहतुः । न ह्येतयोरस्ति विशेषणविशेष्यभावः परस्परासम्बन्धादिति भावः । “एतेन” नीलोत्पलशब्दयोरस्मिन् सिद्धान्ते प्रधानार्थत्वव्युत्पादनेन<sup id="fnref:190"><a href="#fn:190" class="footnote-ref" role="doc-noteref">190</a></sup> “राजपुरुषशब्दौ व्याख्यातौ” प्रधानार्थत्वेन । अत्रापि ह्यराजापुरुषव्यवच्छेदयोर्नावच्छेद्यावच्छेदकभावः । नापि स्वस्वामिभाव इत्यर्थः । “समानाधिकरणार्थश्चेति” शब्दविकल्पयोः परमार्थसद्वस्तुसंस्पर्शासम्भवादित्यर्थः ॥ ६६ ॥</p>
<p>व्यक्तिर्गुणविशेषाश्रयो मूर्तिः ॥ २ । २ । ६७ ॥</p>
<p>यत्र हि व्यक्त्याकृतिजातीनां समावेशः, तत्र व्यक्तिनिर्धारणायेदं लक्षणम् ।  तेनाकाशाद्यनवरोधेऽपि न दोषस्तत्राकृतेरभावादिति “भाष्य”मतम् । यदाह “भाष्यकारः, न सर्वं द्रव्यं व्यक्तिरिति ।” यद्यपि गुरुत्वादयः सामान्यगुणाः, तथापि गुणान्तरेभ्यो व्यावर्तमाना गुणविशेषा इत्युच्यन्ते । “अव्यापिन” इति सर्वगतस्य द्रव्यस्य परिमाणं व्यवच्छिनत्ति । मूर्च्छिताः परस्परं संयुक्ता अवयवा यस्य तन्मूर्च्छितावयवम् ।</p>
<p>“कथं पुन”रित्यादि“भाष्य”माक्षिपति “वार्त्तिककारः अधिगतत्वादिति ।” स्वरूपावगमपूर्वकत्वाद् वाच्यप्रतिपादनस्य<sup id="fnref:191"><a href="#fn:191" class="footnote-ref" role="doc-noteref">191</a></sup> स्वरूपावगमोऽपि तन्नान्तरीयकत्वात् सिद्ध इत्याक्षेपाभिप्रायः । निराकरोति—“न, निमित्तत्रैविध्ये सति तद्विशेषविषयज्ञापनार्थत्वात् प्रश्नस्य” शब्दप्रवृत्तिनिमित्तानां त्रैविध्ये सति तद्विशेष एव विषयः तज्ज्ञापनमर्थः प्रयोजनं यस्य प्रश्नस्य स तथोक्तः । एतदुक्तं भवति, सिद्धं कृत्वा भेदमभिधेयत्वं त्रयाणां प्रतिपादितम् । सम्प्रति स एव भेदः प्रतिपाद्यते इति ।</p>
<p>“सूत्रमिति ।” बहूनामर्थानां सूचनादिति भावः । अत्र “भाष्य”व्याख्यानमुपन्यस्यति—“व्यज्यत” इति । दूषयति—“एतत्तु नेति ।” व्यक्तिः पदार्थ इत्येतत् प्रकृतम् । तत्र यथावयविनो व्यक्तेः शब्दार्थत्वम्,<sup id="fnref:192"><a href="#fn:192" class="footnote-ref" role="doc-noteref">192</a></sup> एवमाकाशादीनां चोत्क्षेपणदीनां रूपादीनां च<sup id="fnref:193"><a href="#fn:193" class="footnote-ref" role="doc-noteref">193</a></sup> । तस्मात् तथा लक्षणं व्याख्येयं यथा सर्वः सङ्गृह्यते, अन्यथा “सूत्रकारो”ऽकुशलः स्यात् । तदर्थमाह—“वयं तु ब्रूम” इति । अत्रेदं व्याख्यानम् । व्यक्तिरिति लक्ष्यनिर्देशः । शेषं लक्षणम् । “गुणविशेषा” इति द्वेधा समासः । गुणाश्च ते विशेषाश्चेति प्रथमो विग्रहः । तेनाकृतिर्निराकृता सङ्गृहीताश्च रूपादयो भवन्ति । तथाप्युत्क्षेपणादेः कर्मव्यक्तेरसङ्ग्रह इति द्वितीयो विग्रहः, गुणेभ्यो विशेषा गुणविशेषा गुणेभ्यो व्यावृत्ता उत्क्षेपणादय इति यावत् । तथापि न द्रव्यं सङ्गृह्यते इत्यत आह—“आश्रय” इति । तच्छब्दाध्याहाराद् गुणविशेषाश्रयो द्रव्यमित्यर्थः । “प्रतिपदमिति” गुण इति च विशेष इति च आश्रय इति चेति पदानि । “अथ वा गुणविशेषाणामाश्रय” इति । गुणा रूपादयो विशेषाः कर्माणि गुणेभ्य इत्यर्थात् । तेषामाश्रयश्चेति द्वन्द्व एव  तेषामित्यप्यर्थाद् गम्यते । “तत्र मूर्च्छत इति” मूर्च्छनं सम्बन्ध इह चासौ समवाय इति ॥ ६७ ॥</p>
<p>आकृतिर्जातिलिङ्गाख्या ॥ २ । २ । ६८ ॥</p>
<p>जातिश्च तल्लिङ्गानि च जातिलिङ्गानि, तान्याख्यायन्ते<sup id="fnref:194"><a href="#fn:194" class="footnote-ref" role="doc-noteref">194</a></sup> यया सा आकृतिः । शिरःपाण्यादिव्यूह आकृतिर्जातिं मनुष्यत्वादिकमाचष्टे । नासिकाललाटचिबुकादीनां<sup id="fnref:195"><a href="#fn:195" class="footnote-ref" role="doc-noteref">195</a></sup> शिरोऽवयवानां व्यूहो मनुष्यत्वजातिलिङ्गं शिर आचष्टे । “शिरसा पादेन हि गामनुमिन्वन्तीति भाष्यम् ।” यद्यपि गोत्वं प्रत्यक्षमेव नाकृतिव्यङ्ग्यं<sup id="fnref:196"><a href="#fn:196" class="footnote-ref" role="doc-noteref">196</a></sup> तथापि विप्रतिपद्यमानं प्रत्युच्यते अनुमिन्वन्तीति न पुनः सर्वा जातिराकृत्या लिङ्ग्यते । मृत्सुवर्णरजतादिका हि रूपविशेषव्यङ्ग्या जातिर्नाकृतिव्यङ्ग्या । ब्राह्मणत्वादिजातिस्तु योनिव्यङ्ग्या । घृततैलादीनां जातिस्तु गन्धेन वा रसेन वा व्यज्यते । अत एव न सार्षपादीनां तैलत्वमस्ति, तद्व्यञ्जकयोर्गन्धरसभेदयोरभावात् । भाक्तस्तु तैलशब्दप्रयोगः । क्षीरजातिरपि रसव्यङ्ग्यैव । अत एव आमिक्षायाः क्षीरत्वं न तु वाजिनस्य तद्व्यञ्जकस्य रसभेदस्य वाजिनेऽभावाद् आमिक्षायां च भावादिति ॥ ६८ ॥</p>
<p>समानप्रसवात्मिका जातिः ॥ २ । २ । ६९ ॥</p>
<p>प्रसूत इति प्रसवः समानबुद्धेर्भिन्नेषु प्रसोत्री जातिः । अत्र च या जातिः, सावश्यं समानप्रत्ययं प्रसूते । न पुनर्या समानप्रत्ययं प्रसूते सा जातिः, पाचकादिषु व्यभिचारादिति । व्यक्त्याकृतिभ्यां भेदकत्वमात्रेण चैतल्लक्षणं न तु सर्वथा वेदितव्यम् ।</p>
<p>यस्तु वैयात्यात् प्रत्यक्षेऽपि विप्रतिपद्यते तं प्रत्यनुमानान्याह— “गवादिष्वनुवृत्तिप्रत्यय” इति । “व्यपदेशः” सम्बन्धिना सम्बन्धान्तरस्य विशेषणम् ।  पुरुषो व्यपदिश्यते राज्ञ इत्यनेनेति । “गोर्गोत्वानुवृत्तिप्रत्यया” इति । पूर्वमनुवृत्तप्रत्ययमात्रं पक्षीकृतम् । इह तु गोर्गोत्वानुवृत्तिप्रत्यय इत्यपौनरुक्त्यम् ।</p>
<p>“कीर्तिता” इति । पदार्थलिङ्गं विवक्षितमनन्तरत्वात् । अन्यत्र तु यथालिङ्गं प्रयोग<sup id="fnref:197"><a href="#fn:197" class="footnote-ref" role="doc-noteref">197</a></sup> इति नपुंसकमनपुंसकेनेति नपुंसकत्वं नाशङ्कनीयमिति ॥ ६९ ॥</p>
<p>॥ शब्दशक्तिपरीक्षाप्रकरणम् ॥</p>
<p>॥ इति श्रीवाचस्पतिमिश्रविरचितायां न्यायवार्त्तिकतात्पर्यटीकायां द्वितीयाध्याये द्वितीयाह्निकम् ॥</p>
<p>॥ द्वितीयाध्यायः समाप्तः ॥</p>
<div class="footnotes" role="doc-endnotes">
<hr>
<ol>
<li id="fn:1">
<p>“°स्त्वर्थलभ्य इति पक्षमभिप्रेत्योक्तम्” [च्]&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:2">
<p>“उपात्तस्य” [च्]&#160;<a href="#fnref:2" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:3">
<p>“यत्तोय°” [च्]&#160;<a href="#fnref:3" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:4">
<p>“धानास्त्रयः” [च्]&#160;<a href="#fnref:4" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:5">
<p>“°देश इति शब्दलक्षणान्नाति°” [च्]&#160;<a href="#fnref:5" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:6">
<p>“°मुदाहरति” [च्]&#160;<a href="#fnref:6" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:7">
<p>“अपि तु दिवा” [च्]&#160;<a href="#fnref:7" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:8">
<p>“आसनादिक्रिया” [च्]&#160;<a href="#fnref:8" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:9">
<p>“भोजनाक्षेपात्” [च्]&#160;<a href="#fnref:9" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:10">
<p>“°निषेधाः निषेधस्य” [च्]&#160;<a href="#fnref:10" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:11">
<p>“°न्तरप्रतिषेधनिवृत्ते°” [च्]&#160;<a href="#fnref:11" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:12">
<p>“अपि तु सत्सु भवतीति”  [ज्]&#160;<a href="#fnref:12" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:13">
<p>“प्रमाणेऽस्ति ”वर् [ज्] ; “प्रामाण्यप्रमाणत्वप्रतिषेधेऽस्ति”वर् [च्]&#160;<a href="#fnref:13" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:14">
<p>“°भावदर्शनेन” [च्]&#160;<a href="#fnref:14" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:15">
<p>“°मानमात्मानं” [ज्]&#160;<a href="#fnref:15" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:16">
<p>“°श्चितोऽभाव एव” [च्]&#160;<a href="#fnref:16" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:17">
<p>ता। टी। १। १। २&#160;<a href="#fnref:17" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:18">
<p>ता। टी। २। २। १&#160;<a href="#fnref:18" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:19">
<p>“अभावप्रमेयमवस्था°” [ज्]&#160;<a href="#fnref:19" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:20">
<p>“न त्वभावोपलब्धिं ब्रूते” [च्]&#160;<a href="#fnref:20" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:21">
<p>“यानि च सन्ति तेषा°” [च्]&#160;<a href="#fnref:21" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:22">
<p>“वर्तयन्ना°” [च्]&#160;<a href="#fnref:22" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:22" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:23">
<p>“°विकारगवादिघटा°”  [ज्]&#160;<a href="#fnref:23" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:24">
<p>“°मेव तावदनित्य°  [च्]  °मेव तावन्नित्य°”  [च्]  वर्&#160;<a href="#fnref:24" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:25">
<p>“इति परमेतस्मिन्”  [च्]&#160;<a href="#fnref:25" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:26">
<p>“प्राग् भवति”  [ज्]&#160;<a href="#fnref:26" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:27">
<p>“अनित्यम्”  [ज्]&#160;<a href="#fnref:27" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:28">
<p>“अनित्यता”  [ज्]&#160;<a href="#fnref:28" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:29">
<p>द्रः १। १। ५&#160;<a href="#fnref:29" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:30">
<p>द्रः वा, ता। टी। १। १। ३४&#160;<a href="#fnref:30" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:31">
<p>“°णसम्बन्धित्वम्” [च्]&#160;<a href="#fnref:31" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:32">
<p>“गुरुत्वं द्रव्यम°” [ज्]&#160;<a href="#fnref:32" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:33">
<p>“तदन्वयस्या°” [ज्]&#160;<a href="#fnref:33" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:34">
<p>“°व्यङ्ग्यत्वम्”  [ज्]&#160;<a href="#fnref:34" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:35">
<p>“परिहारात्”  [च्]&#160;<a href="#fnref:35" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:36">
<p>“°नोपलभ्यते”  [ज्]&#160;<a href="#fnref:36" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:37">
<p>“रूपभेदप्रत्ययाः” [च्]&#160;<a href="#fnref:37" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:38">
<p>“स्वरूपत” [च्] ; रूपतः पञ्जिका&#160;<a href="#fnref:38" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:39">
<p>“उन्नयति” [च्]&#160;<a href="#fnref:39" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:40">
<p>“भेदेनान्यो” [च्]&#160;<a href="#fnref:40" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:41">
<p>“°दावगाहिनी प्रथा” [च्]&#160;<a href="#fnref:41" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:42">
<p>“पृथुलवि°” [च्]&#160;<a href="#fnref:42" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:43">
<p>“प्रथा” [च्]&#160;<a href="#fnref:43" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:44">
<p>“ग्रहीतुं” [च्]&#160;<a href="#fnref:44" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:45">
<p>“स्मृता” [च्]&#160;<a href="#fnref:45" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:46">
<p>“न चेति नास्ति” [ज्]&#160;<a href="#fnref:46" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:47">
<p>“तेन चैते तन्मात्रेण” [च्]&#160;<a href="#fnref:47" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:48">
<p>“शक्यं वक्तुम्” [च्]&#160;<a href="#fnref:48" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:49">
<p>“युक्तम्” [च्]&#160;<a href="#fnref:49" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:50">
<p>“°निराकरणार्थम्” [च्]&#160;<a href="#fnref:50" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:51">
<p>“प्रमेयत्वसत्त्वा°” [च्]&#160;<a href="#fnref:51" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:52">
<p>न्या सूः २। २। ६६&#160;<a href="#fnref:52" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:53">
<p>“प्रकाश्यमान आत्मनामात्मानमभि°” [ज्]&#160;<a href="#fnref:53" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:54">
<p>“इवान्यत्वा°” [ज्]&#160;<a href="#fnref:54" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:55">
<p>“निराकर्तुम्” [ज्]  द्र। काव्यादर्शः १, १०२&#160;<a href="#fnref:55" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:56">
<p>“°दिग्रहणेन” [च्]&#160;<a href="#fnref:56" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:57">
<p>“°गस्येत्यस्त्यत” [च्]&#160;<a href="#fnref:57" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:58">
<p>“विभागो न” [च्]&#160;<a href="#fnref:58" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:59">
<p>न्या। सू। २। २। १५&#160;<a href="#fnref:59" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:60">
<p>न्या। सू। २। २। १६&#160;<a href="#fnref:60" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:61">
<p>न्या। सू। २। २। १७&#160;<a href="#fnref:61" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:62">
<p>“प्रतिष्ठापयतीति भाष्यपाठः” [ज्]&#160;<a href="#fnref:62" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:63">
<p>“°र्नाभावादिति । तदनेनाभ्यनुज्ञाया”  [च्]&#160;<a href="#fnref:63" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:64">
<p>“°रुपलम्भा°”  [ज्]&#160;<a href="#fnref:64" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:65">
<p>“°कारो व्याचष्टे”  [च्]&#160;<a href="#fnref:65" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:66">
<p>“°मभावत्वात्”  [च्]&#160;<a href="#fnref:66" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:67">
<p>“अव्यापकस्यासमवाये सतीति, तथाप्यात्मसमवायित्वस्येति”  [च्]&#160;<a href="#fnref:67" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:68">
<p>“अनुत्पन्नपरिमाणैः”  [ज्]&#160;<a href="#fnref:68" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:69">
<p>“तस्मात् प्रत्य°”  [च्]&#160;<a href="#fnref:69" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:70">
<p>“गोशब्देनेति”  [ज्]&#160;<a href="#fnref:70" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:71">
<p>“°त्येकाकारः”  [च्]&#160;<a href="#fnref:71" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:72">
<p>“प्रत्ययस्य व्यावृ°”  [च्]&#160;<a href="#fnref:72" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:73">
<p>“प्रथा”  [च्]&#160;<a href="#fnref:73" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:74">
<p>गोव्यक्ति° पञ्जिका&#160;<a href="#fnref:74" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:75">
<p>“पश्चादनुपलब्ध°” [ज्]&#160;<a href="#fnref:75" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:76">
<p>“अश्वत्वविषाणत्वयोः  [च्]  °षाणयोः” [ज्]&#160;<a href="#fnref:76" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:77">
<p>“कोऽपि”ओम् [ज्]&#160;<a href="#fnref:77" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:78">
<p>“सिद्धेषु” [ज्]&#160;<a href="#fnref:78" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:79">
<p>“°मेतदशो°” [च्]&#160;<a href="#fnref:79" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:80">
<p>“युगपदेव…विशेषाभावादे°” [च्]&#160;<a href="#fnref:80" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:81">
<p>द्रः टी २। २। १३&#160;<a href="#fnref:81" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:82">
<p>“कल्पमाशङ्क्य” [च्]&#160;<a href="#fnref:82" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:83">
<p>“वायुर्वा वायुधर्मो°” [ज्]&#160;<a href="#fnref:83" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:84">
<p>“°भृतौ” [च्]&#160;<a href="#fnref:84" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:85">
<p>“संयुक्ता” [च्]&#160;<a href="#fnref:85" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:86">
<p>“°ब्धिरित्यस्य”  [च्]&#160;<a href="#fnref:86" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:87">
<p>“हीति द्रव्यप्रश्लेषात्”  [च्]&#160;<a href="#fnref:87" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:88">
<p>“एतदिति वार्त्तिकानुरोधात्” [ज्]&#160;<a href="#fnref:88" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:88" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:89">
<p>“व्यवस्थापितं प्राक्”  [च्]&#160;<a href="#fnref:89" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:90">
<p>“द्रव्ये वीणादौ नानाजातीयानां च” [च्]&#160;<a href="#fnref:90" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:91">
<p>“सन्देहः” [च्]&#160;<a href="#fnref:91" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:92">
<p>“प्रयोक्ष्यमाणा” [च्]&#160;<a href="#fnref:92" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:93">
<p>“इत्यवस्यामः” [ज्]&#160;<a href="#fnref:93" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:94">
<p>“उपपद्यते”  [च्]&#160;<a href="#fnref:94" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:95">
<p>“°ब्धः स्थूलः पिण्डोऽल्पश्चारब्धो महानल्पः”  [च्]&#160;<a href="#fnref:95" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:96">
<p>“ततोऽतिमहता वा नारि°”  [च्]&#160;<a href="#fnref:96" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:97">
<p>“°पेक्षमाणसमै°”  [च्]&#160;<a href="#fnref:97" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:98">
<p>“वा नारिकेलबीजात्”  [ज्]&#160;<a href="#fnref:98" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:99">
<p>“विकारवैषम्यं”  [च्]&#160;<a href="#fnref:99" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:100">
<p>“इति स्थिते अन्वयग्रहणं” [च्]&#160;<a href="#fnref:100" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:101">
<p>“धर्मो”  [च्]&#160;<a href="#fnref:101" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:102">
<p>“तीया विकारा उपलभ्यन्ते” [च्]&#160;<a href="#fnref:102" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:103">
<p>“व्यथेः” [च्]&#160;<a href="#fnref:103" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:104">
<p>“व्यवस्थापनम्” [च्]&#160;<a href="#fnref:104" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:105">
<p>“लक्षणीयम्” [च्]&#160;<a href="#fnref:105" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:106">
<p>“क्रमेण” [च्]&#160;<a href="#fnref:106" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:107">
<p>“अन्वयधिय°” [च्]&#160;<a href="#fnref:107" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:108">
<p>“°कर्तृकप्र°” [च्]&#160;<a href="#fnref:108" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:109">
<p>“°भवमायतते” [च्]&#160;<a href="#fnref:109" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:110">
<p>“वाक्यमिदमेकं” [च्]&#160;<a href="#fnref:110" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:111">
<p>“स्वरूपमाभासयन्ते” [च्]&#160;<a href="#fnref:111" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:112">
<p>“अनुपपत्तेः” [ज्]&#160;<a href="#fnref:112" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:113">
<p>“यथा…त्यादयः”ओम् [च्]&#160;<a href="#fnref:113" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:114">
<p>“°सत्यप्यथार्थवत्तया°” [ज्]&#160;<a href="#fnref:114" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:115">
<p>“रजतत्वसमारोपविषयः” [च्]&#160;<a href="#fnref:115" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:116">
<p>“°पत्तेः” [ज्]&#160;<a href="#fnref:116" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:117">
<p>“न हि हिनेत्या°” [च्]  द्रःवि। प। पृः ३८&#160;<a href="#fnref:117" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:118">
<p>“कारकभेदाभिधायित्वात् पदस्य” [ज्]&#160;<a href="#fnref:118" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:119">
<p>“प्रत्यायकः”  [च्]&#160;<a href="#fnref:119" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:120">
<p>द्रः महाभाष्ये २। ३। १। ४, २। ३। १। ११, २। ३। ४६। ४&#160;<a href="#fnref:120" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:121">
<p>“°द्यपेक्षाः” [च्]&#160;<a href="#fnref:121" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:122">
<p>“सङ्गृहीता” [च्]&#160;<a href="#fnref:122" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:123">
<p>“कालावधि°” [च्]&#160;<a href="#fnref:123" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:124">
<p>“न पर्यवस्यन्तीति” [च्]&#160;<a href="#fnref:124" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:125">
<p>“°पार्थः”  [च्]&#160;<a href="#fnref:125" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:126">
<p>“यतः सं°”  [च्]&#160;<a href="#fnref:126" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:127">
<p>“चिन्तावतारः”  [ज्]&#160;<a href="#fnref:127" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:128">
<p>“°श्चिन्तावतार”  [ज्]&#160;<a href="#fnref:128" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:129">
<p>“°र्ब्युञानभि°” [ज्]&#160;<a href="#fnref:129" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:130">
<p>°णे उपाधौ ?&#160;<a href="#fnref:130" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:131">
<p>“प्रयोगस्य” [च्]&#160;<a href="#fnref:131" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:132">
<p>“तेभ्योऽप्यर्थोऽवगम्यते” [च्]&#160;<a href="#fnref:132" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:133">
<p>“°नियमा या अप्र°” [ज्]&#160;<a href="#fnref:133" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:134">
<p>“°कारीयत्वात्” [च्]&#160;<a href="#fnref:134" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:135">
<p>“रच्यमानेषु प्रयुक्तः” [ज्]&#160;<a href="#fnref:135" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:136">
<p>“नियन्तव्येत्या°” [च्]&#160;<a href="#fnref:136" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:137">
<p>“मानाऽभिन्नबुद्ध्याऽव°” [च्]&#160;<a href="#fnref:137" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:138">
<p>“°धानमनपेक्ष्य न शक्यम्”  [च्]&#160;<a href="#fnref:138" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:139">
<p>“सङ्केतग्रहः”  [च्]&#160;<a href="#fnref:139" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:140">
<p>“सर्वात्मना वर्तते इति किन्तु अनेकमनेकत्र वर्तत इति प्राप्तम्”  [च्]&#160;<a href="#fnref:140" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:141">
<p>“°सङ्केतापेक्षवृत्तीनां” [च्]&#160;<a href="#fnref:141" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:142">
<p>“तादृशं पारतन्त्र्य°” [च्]&#160;<a href="#fnref:142" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:143">
<p>“जातिशब्दो जातौ तद्वातिक्रमेण प्रवृत्तः” [च्]&#160;<a href="#fnref:143" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:144">
<p>“°क्षन्ते शब्दाः” [च्]&#160;<a href="#fnref:144" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:145">
<p>“शब्दात्” [ज्]&#160;<a href="#fnref:145" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:146">
<p>“सति अध्यारोपितः” [च्]&#160;<a href="#fnref:146" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:147">
<p>“नास्य” [च्]&#160;<a href="#fnref:147" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:148">
<p>“नीलाभावे सितादौ” [ज्]&#160;<a href="#fnref:148" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:149">
<p>“विशेष…प्राप्यत इति नास्ति” [च्]&#160;<a href="#fnref:149" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:150">
<p>“तद्वाचकत्वेना°” [च्]&#160;<a href="#fnref:150" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:151">
<p>“नास्ति” [च्]&#160;<a href="#fnref:151" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:152">
<p>“भवेतां भेदं चेन्नाभिधत्तो नैकत्र वर्ते°” [च्]&#160;<a href="#fnref:152" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:153">
&#160;<a href="#fnref:153" class="footnote-backref" role="doc-backlink">&#x21a9;&#xfe0e;</a></li>
<li id="fn:154">
<p>“स च” [ज्]&#160;<a href="#fnref:154" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:155">
<p>“अथ हि” [च्]&#160;<a href="#fnref:155" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:156">
<p>“स्वभावभेदादन्यत्” [च्]&#160;<a href="#fnref:156" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:157">
<p>“°भेदे तदुप°” [च्]&#160;<a href="#fnref:157" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:158">
<p>“शिल्पिशतेनापि” [च्]&#160;<a href="#fnref:158" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:159">
<p>“न च” [च्]&#160;<a href="#fnref:159" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:160">
<p>“तत् किं” [च्]&#160;<a href="#fnref:160" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:161">
<p>“तदैव गृह्णाति” [च्]&#160;<a href="#fnref:161" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:162">
<p>“विकल्पो न स्वगोचरो” [ज्]&#160;<a href="#fnref:162" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:163">
<p>तदेव च पदं निःसत्त्वमाभासते ।&#160;<a href="#fnref:163" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:164">
<p>यस्तत्त्वं जगतो जगाद विजयी निःशेषदोषद्विषो वक्तारं तमिह प्रणम्य शिरसापोहः स विस्तार्यते ॥ इति श्लोकशेषांशः । द्रः तात्पर्यविवरणपञ्जिका, पृः ४१ ।&#160;<a href="#fnref:164" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:165">
<p>“विज्ञानाद्” [च्]&#160;<a href="#fnref:165" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:166">
<p>“°स्तद्वतां” [च्]&#160;<a href="#fnref:166" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:167">
<p>“विकल्पागो°” [ज्]&#160;<a href="#fnref:167" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:168">
<p>“बाह्यत्वं” [ज्]&#160;<a href="#fnref:168" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:169">
<p>“केवलं” [ज्]  पुस्तकेऽस्ति ।&#160;<a href="#fnref:169" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:169" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:170">
<p>“च नित्य°” [ज्]&#160;<a href="#fnref:170" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:171">
<p>“असद्रूपस्य” [च्]&#160;<a href="#fnref:171" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:172">
<p>“तद्वृतीनां” [च्]&#160;<a href="#fnref:172" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:173">
<p>“°त्तिविषयस्य” [ज्]&#160;<a href="#fnref:173" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:174">
<p>“प्रवर्तन्ते लोकवि°” [च्]&#160;<a href="#fnref:174" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:175">
<p>“°ज्ञानगोचरत्वाभावादि°” [च्]&#160;<a href="#fnref:175" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:176">
<p>“तद्” [ज्]&#160;<a href="#fnref:176" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:177">
<p>“पारम्पर्येऽपि” [च्]&#160;<a href="#fnref:177" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:178">
<p>“व्यापारपारम्पर्या°” [च्]&#160;<a href="#fnref:178" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:179">
<p>“°नाभावेषु” [च्]&#160;<a href="#fnref:179" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:180">
<p>“चाग्रहणे” [ज्]&#160;<a href="#fnref:180" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:181">
<p>“प्रतिकर्तुम्” [च्]&#160;<a href="#fnref:181" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:182">
<p>“स्वाभाविकः” [च्]&#160;<a href="#fnref:182" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:182" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:183">
<p>“°संसर्गायो°” [च्]&#160;<a href="#fnref:183" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:184">
<p>“बाधनं” [ज्]&#160;<a href="#fnref:184" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:185">
<p>“प्रैष्यप्र°” [च्]&#160;<a href="#fnref:185" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:186">
<p>“आत्मनोऽर्थविषयं चे°” [ज्]&#160;<a href="#fnref:186" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:187">
<p>“°रूपोऽर्थ°” [च्]&#160;<a href="#fnref:187" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:188">
<p>“न त्वनपोहेनेत्यर्थः” [ज्]&#160;<a href="#fnref:188" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:189">
<p>“ब्राह्मणबर्जित…समवेतं” [ज्]&#160;<a href="#fnref:189" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:190">
<p>“प्रधानार्थत्वेन व्युत्पा°” [च्]&#160;<a href="#fnref:190" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:191">
<p>“वाक्यप्र°” [च्]&#160;<a href="#fnref:191" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:192">
<p>“पदार्थ°” [च्]&#160;<a href="#fnref:192" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:193">
<p>“°शादीनां च” [च्]&#160;<a href="#fnref:193" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:194">
<p>“जातिलिङ्गे ते आख्यायेते” [ज्]&#160;<a href="#fnref:194" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:195">
<p>“शिरोनासि°” [च्]&#160;<a href="#fnref:195" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:196">
<p>“आकृति°” [ज्]&#160;<a href="#fnref:196" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:197">
<p>“प्रत्यय”  [च्]&#160;<a href="#fnref:197" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>

  </div>
</article>


        

        



    <aside class="card border noPrint" id="section-tree-item-AryaH_hinduism_branches_nyAya-vaisheShike_nyAya-vArttika-tAtparya-TIkA_02_02_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/02/02/">०२ </a>
            <a data-toggle="collapse" href="#section-tree-item-body-AryaH_hinduism_branches_nyAya-vaisheShike_nyAya-vArttika-tAtparya-TIkA_02_02_md" role="button" aria-expanded="false" aria-controls="section-tree-item-body-AryaH_hinduism_branches_nyAya-vaisheShike_nyAya-vArttika-tAtparya-TIkA_02_02_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-AryaH_hinduism_branches_nyAya-vaisheShike_nyAya-vArttika-tAtparya-TIkA_02_02_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०२</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/AgamaH/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/AgamaH/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/AgamaH/actions/workflows/build.yml"><img src="https://github.com/vishvAsa/AgamaH/actions/workflows/build.yml/badge.svg"> Built </a> on 2025 Sep 14 04:57:15 UTC. (<a href="http://google.com/search?q=04%3a57%3a15%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
