<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/04/</link>
    <description>Recent content in &#43;०४ on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/04/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/04/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/04/01/</guid>
      <description>&lt;p&gt;चतुर्थाध्याये प्रथमाह्निकम्&lt;/p&gt;&#xA;&lt;h2 id=&#34;परवततदषसमनयपरकषपरकरणम&#34;&gt;प्रवृत्तिदोषसामान्यपरीक्षाप्रकरणम्&lt;/h2&gt;&#xA;&lt;p&gt;प्रवृत्तिर्यथोक्ता ॥ ४ । १ । १ ॥&lt;/p&gt;&#xA;&lt;p&gt;अथ मनःपरीक्षानन्तरमुद्देशलक्षणक्रमानुरोधेन प्रवृत्तिः परीक्षितुं युक्ता, सा कस्मान्न परीक्ष्यत इति शङ्कानिराकरणाय सूत्रमित्याह—“मनसोऽनन्तर”मिति—&lt;/p&gt;&#xA;&lt;p&gt;“प्रवृ…क्ता ॥” अस्य शेषः—“तथा परीक्षिता ।” यथा लक्षिता तथा परीक्षितेत्यर्थः । पृच्छति—“किं पुनरिति ।” प्रमेयमात्मादि मनोऽन्तं परीक्षितम्, न पुनः प्रवृत्तेः स्वरूपं&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; वा कार्यं वा परीक्षितमिति भावः । उत्तरम्—“यावद्धर्माधर्माश्रयम्” इति । “एकद्रव्येति ।” एकस्मिन्नेवात्मनि वर्तत इत्यर्थः । “अवस्थिता” न तु बुद्ध्यादिवदाशुतरविनाशिनीत्यर्थः । “आत्मसमवायादिति ।” कार्यत्वे सतीति द्रष्टव्यं विशेषणम् । तेन न सामान्यविशेषाभ्यां व्यभिचारः । “प्रायणादिति ।” आदिशब्देन सुखादिक्षयोऽपवर्गश्च गृह्यते । “संसारापवर्गहेतुभूता”त्मसद्भावासद्भावाभ्यामिति शेषः । “एवमाद्युक्तमिति ।” आदिग्रहणेनात्मसमवेता प्रवृत्तिर्न तु पृथिव्याद्याश्रयेति दर्शितमिति&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; ॥ १ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/04/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/nyAya-vArttika-tAtparya-TIkA/04/02/</guid>
      <description>&lt;p&gt;चतुर्थाध्याये द्वितीयाह्निकम्&lt;/p&gt;&#xA;&lt;h2 id=&#34;तततवजञनतपततपरकरणम&#34;&gt;तत्त्वज्ञानोत्पत्तिप्रकरणम्&lt;/h2&gt;&#xA;&lt;p&gt;दोषनिमित्तानां तत्त्वज्ञानादहङ्कारनिवृत्तिः ॥ ४ । २ । १ ॥&lt;/p&gt;&#xA;&lt;p&gt;तदेवं संशयप्रमाणप्रमेयाणि परीक्षितानि । प्रयोजनादयोऽपि “यत्र संशयस्तत्रैवमुत्तरोत्तरप्रसङ्गः” इत्यतिदेशेन परीक्षिता इति षोडशापि प्रमाणादयः परीक्षिताः । तेषां तत्त्वज्ञानं निःश्रेयसाधिगमहेतुरित्युक्तम् । तत्रापि प्रमेयतत्त्वज्ञानं साक्षान्निःश्रेयसहेतुरितरेषां तु तत्त्वज्ञानाङ्गतयेत्युक्तम् । इदमिहेदानीं परीक्ष्यते, किं प्रत्येकमात्मादीनां प्रमेयाणां तत्त्वज्ञानं निःश्रेयसाधिगमोपाय उताहो कस्यचिदेषामेकदेशस्येति । तामिमां परीक्षामवतारयति “भाष्यकारः-किं नु खलु भो यावन्तो विषयाः” प्रमेयाणि “तावत्सु प्रत्येकमिति ।” प्रतिप्राणभृद्भेदं यावन्त आत्मानः, यावन्ति&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; शरीराणि, यावन्ति चेन्द्रियाणीत्यर्थः । पार्श्वस्थः पूर्वपक्षिणं पृच्छति—“कश्चात्र विशेष” इति । पूर्वपक्षिण उत्तरम्—“न तावदेकैकत्रेति ।” समुदायैकदेशाभ्यामनुपपत्तेः प्रमाणादितत्त्वज्ञानान्निःश्रेयसाधिगम इत्ययुक्तमिति पूर्वः पक्षः । सिद्धान्तमाह—“मिथ्याज्ञानं वै खलु मोह” इति । वैशब्दः पूर्वपक्षाक्षमायाम्, खलुशब्दो हेत्वर्थे । अयुक्तः पूर्वपक्षो यस्मान्मिथ्याज्ञानं मोह इति । न तत्त्वज्ञानमज्ञाननिवृत्तिमात्रेण निःश्रेयसोपयोगि, अपि तु संसारनिदानोच्छेदद्वारेण दृष्टेनैव । न च तत्त्वाज्ञानं संसारहेतुरपि तु मिथ्याज्ञानम् । तदुच्छिन्दद्विरोधितया तत्त्वज्ञानमपवर्गहेतुरिति । भवत्वेतत्, तथापि पूर्वपक्षस्य किमुत्तरमित्यत&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; आह—“तच्च मिथ्याज्ञानं यत्र विषये प्रवर्तमानमिति ।” स्वसम्बन्धिनो ह्यात्मादयो विपर्ययेण परिच्छिन्नाः संसारहेतव इति तद्विषयमेव मिथ्याज्ञानमपनेयम्, नात्माद्यन्तरविषयम्&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; ।  तेन तत्र मिथ्याज्ञानं मा निवर्त्तिष्ट, निवर्ततां वा स्वात्मादिदृष्टान्तेन न तु तस्य संसारनिवृत्तिं प्रति कश्चिदुपयोगः । यस्य तूपयोगस्तत्र तत्त्वज्ञानं न दुष्करमिति । पृच्छति—“किं पुनस्तन्मिथ्याज्ञानम् ?” सन्ति खल्वत्र प्रवादिनां नाना विप्रतिपत्तयः । केचिदाहुः विधूतविविधनामरूपप्रपञ्चोपप्लवविशुद्धप्रकाशानन्दघनाद्वैतब्रह्मसाक्षात्कारस्तत्त्वज्ञानमिति । अन्ये तु सत्त्वपुरुषान्यताख्यातिम् । धर्मपुद्गलनैरात्म्यज्ञानमित्यपरे । शरीरेन्द्रियाद्यनित्यव्यतिरिक्तनित्यात्मदर्शनमिति वृद्धाः । तदेवं विप्रतिपत्तेः प्रश्नः । उत्तरम्—“अनात्मन्यात्मग्रहोऽहमस्मीति मोहोऽहङ्कारः ।” न तावदद्वैतानन्दघनात्मज्ञानं तत्त्वज्ञानम् भेदस्य प्रत्यक्षसिद्धस्यासति बाधकेऽपह्नोतुमशक्यत्वात् । न च प्रकाशानन्दावात्मधर्मावात्मातिरिक्तावात्मस्वभावौ भवितुमर्हतः । सत्यं विज्ञानमानन्दं ब्रह्मेति च श्रुतिरान्दचैतन्यशक्त्यभिप्राया । भेद एव च तद्वत्तया कथञ्चित् सामानाधिकरण्यमुपपद्यते । अभेदे त्वानन्दविज्ञानयोस्तत्पदयोः पर्यायतया सहप्रयोगानुपपत्तिः । न च प्रकृष्टः प्रकाशः&lt;sup id=&#34;fnref:4&#34;&gt;&lt;a href=&#34;#fn:4&#34; class=&#34;footnote-ref&#34; role=&#34;doc-noteref&#34;&gt;4&lt;/a&gt;&lt;/sup&gt; सवितेत्यत्रापि प्रकर्षप्रकाशयोरभेदः,&lt;sup id=&#34;fnref:5&#34;&gt;&lt;a href=&#34;#fn:5&#34; class=&#34;footnote-ref&#34; role=&#34;doc-noteref&#34;&gt;5&lt;/a&gt;&lt;/sup&gt; अप्रकाशस्यापि प्रकर्षसम्भवात्, अप्रकृष्टस्यापि खद्योतादेः प्रकाशसम्भवात् । तस्माद् यकिञ्चिदेतत् । सत्त्वपुरुषान्यताख्यातिस्तु सत्त्वस्यैव प्रकृतेरसम्भवात् अयुक्ता सत्कार्यवादमूलत्वात्प्रधानसद्भावस्य तन्निराकरणेनैव निराकरणम् । धर्मपुद्गलनैरात्म्ये तु क्षणभङ्गभङ्गेन नित्यात्मसद्भावकथनेन च निराकृते । तस्मात् सुष्ठूक्तमनात्मन्यात्मग्रहोऽहमस्मीति मोहोऽहङ्कार इति । अत एव सर्वस्यैवमात्माशीः कृमेरपि मा न भूवं भूयासमिति । सोऽयमीदृशोऽभिनिवेशः शरीरादीनामात्मत्वेनाध्यवस्यतो भवति नात्मतत्त्वविदुषः । स खल्वहिनिर्ल्वयनीमिवाहिः ततो व्यतिरिक्तं शरीरादि पश्यन्न तत्र स्निह्यति, स्नेहविरहाच्च न तप्यते नाप्यनुशोचतीति । अतत्त्वज्ञानवतः संसारं दर्शयित्वा तत्त्वज्ञानवतः संसारनिवृत्तिमाह—“यस्तु दुःखमिति ।” तदेवमुक्तेन प्रकारेण मोहतत्त्वज्ञानयोः संसारापवर्गहेतुभावो यतस्तस्मान्मोक्षमाणैः&lt;sup id=&#34;fnref:6&#34;&gt;&lt;a href=&#34;#fn:6&#34; class=&#34;footnote-ref&#34; role=&#34;doc-noteref&#34;&gt;6&lt;/a&gt;&lt;/sup&gt; प्रेत्यभावफल  दुःखानि च परिज्ञेयानि व्यवस्थापयतीत्यादिपूर्वोपसंहारः । “आसेवमानस्याभ्यस्यतो भावयत” इति पर्यायकथनं भावनादार्ढ्योपदर्शनार्थम् ।&lt;/p&gt;</description>
    </item>
  </channel>
</rss>
