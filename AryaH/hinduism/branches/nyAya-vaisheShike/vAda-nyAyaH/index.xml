<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;वादन्यायः on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/</link>
    <description>Recent content in &#43;वादन्यायः on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/index.xml" rel="self" type="application/rss+xml" />
    <item>
      <title>मूलम्</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/mUlam-vibhaktam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/mUlam-vibhaktam/</guid>
      <description>&lt;p&gt;नमः समन्तभद्राय।&lt;/p&gt;&#xA;&lt;p&gt;न्यायवादिनम् अपि वादेषु असद्-व्यवस्था-उपन्यासैः शठा निगृह्णन्ति, तन्-निषेध-अर्थम् इदम् आरभ्यते।&lt;/p&gt;&#xA;&lt;p&gt;असाधन-अङ्ग-वचनम्&lt;br&gt;&#xA;अदोष-उद्भावनं द्वयोः ।&lt;br&gt;&#xA;निग्रहस्थानम्, अन्यत् तु&lt;br&gt;&#xA;न युक्तम् इति न इष्यते ॥१॥&lt;/p&gt;&#xA;&lt;p&gt;इष्टस्य +अर्थस्य सिद्धिः &lt;strong&gt;साधनम्&lt;/strong&gt;,&lt;br&gt;&#xA;तस्य निर्वर्तकम् &lt;strong&gt;अङ्गम्&lt;/strong&gt;,&lt;br&gt;&#xA;तस्य &lt;strong&gt;अवचनम्&lt;/strong&gt; - तस्य अङ्गस्य अनुच्चारणं&lt;br&gt;&#xA;वादिनो निग्रह-अधिकरणम्,&lt;br&gt;&#xA;तद् अभ्युपगम्य अप्रतिभया तूष्णीम्भावात्,&lt;br&gt;&#xA;साधन-अङ्गस्य असमर्थाद् वा।&lt;/p&gt;&#xA;&lt;p&gt;त्रिविधम् एव हि लिङ्गम् अप्रत्यक्षस्य सिद्धेर् अङ्गम्,&lt;br&gt;&#xA;स्वभावः कार्यम् अनुपलब्धश् च।&lt;br&gt;&#xA;तस्य समर्थनं साध्येन व्याप्तिं प्रसाध्य धर्मिणि भाव-साधनम्,&lt;br&gt;&#xA;यथा यत् सत् कृतकम् वा, तत् सर्वम् अनित्यम्, यथा घट-आदिः,&lt;br&gt;&#xA;सन् कृतको वा शब्द इति। अत्र अपि न कश्चित् क्रम- &lt;br&gt;&#xA;नियमः, इष्ट-अर्थ-सिद्धेर् उभयत्र अविशेषात्। धर्मिणि प्राक्&lt;br&gt;&#xA;सत्त्वं प्रसाध्य पश्चाद् अपि व्याप्तिः प्रसाध्यत एव&lt;br&gt;&#xA;यथा सन् शब्दः कृतको वा, यश् च एवम्, स सर्वो अनित्यः, &lt;br&gt;&#xA;यथा घट-आदिर् इति।&lt;br&gt;&#xA;अत्र व्याप्ति-साधनं विपर्यये बाधक-प्रमाण-उपदर्शनम्।&lt;br&gt;&#xA;यदि न सर्वं सत् कृतकं वा प्रतिक्षण-विनाशि&lt;br&gt;&#xA;स्यात्, अक्षणिकस्य क्रमयौगपद्याभ्याम् अर्थक्रिया-अयोगाद्&lt;br&gt;&#xA;अर्थक्रिया-सामर्थ्य लक्षणतो निवृत्तम् इत्य् असद् एव स्यात्।&lt;br&gt;&#xA;सर्व-सामर्थ्य-उपाख्या विरह-लक्षणं हि निरुपाख्यम् इति। &lt;br&gt;&#xA;एवं साधनस्य साध्य-विपर्यये बाधक-प्रमाण-अनुपदर्शने&lt;br&gt;&#xA;विरोध-अभावाद् अस्य विपर्यये वृत्तेर् अदर्शने अपि&lt;br&gt;&#xA;सन् कृतको वा स्यान् नित्यश् च इत्य् अनिवृत्तिर् एव शङ्कायाः। ततो&lt;br&gt;&#xA;व्यतिरेकस्य सन्देहाद् अनैकान्तिकः स्याद् हेत्वाभासः। &lt;br&gt;&#xA;न अप्य् अदर्शन-मात्राद् व्यावृत्तिः, विप्रकृष्टेष्व् असर्व-दर्शिनो&lt;br&gt;&#xA;अदर्शनस्य अभाव-असाधनात्, अर्वाग्दर्शनेन सताम् अपि केषाञ्चिद् &lt;br&gt;&#xA;अर्थानाम् अदर्शनात्।&lt;br&gt;&#xA;बाधकं पुनः प्रमाणम्, यत्र क्रमयौगपद्य-अयोगः,&lt;br&gt;&#xA;न तस्य क्वचित् सामर्थ्यम्, अस्ति च अक्षणिके स इति&lt;br&gt;&#xA;प्रवर्तमानम् असामर्थ्यम् असल्-लक्षणम् आकर्षति। तेन &lt;br&gt;&#xA;यत् सत् कृतकं वा तद् अनित्यम् एव इति सिध्यति, तावता च साधन&lt;br&gt;&#xA;धर्म-मात्र-अन्वयः साध्य-धर्मस्य, स्वभावहेतु- &lt;br&gt;&#xA;लक्षणं च सिद्धं भवति।&lt;br&gt;&#xA;अत्र अप्य् अदर्शनम् अप्रमाणयतः क्रमयौगपद्य-अयोगस्य&lt;br&gt;&#xA;एव असामर्थ्येन व्याप्त्य्-असिद्धेः पूर्वकस्य अपि हेतोर्&lt;br&gt;&#xA;अव्याप्तिः। इह अपि पुनः साधन-उपक्रमे अनवस्था-प्रसङ्ग&lt;br&gt;&#xA;इति चेत्। न, अभाव साधनस्य अदर्शनस्य अप्रतिषेधात्। यद् &lt;br&gt;&#xA;अदर्शनं विपर्ययं साधयति हेतोः साध्य-विपर्यये,&lt;br&gt;&#xA;तद् अस्य विरुद्ध-प्रत्युपस्थापनाद् बाधकं प्रमाणम्&lt;br&gt;&#xA;उच्यते। एवं हि स हेतुः साध्य-अभावे असन् सिध्येत्, यदि&lt;br&gt;&#xA;तत्र प्रमाणवता स्व-विरुद्धेन बाध्येत। अन्यथा तत्र &lt;br&gt;&#xA;अस्य बाधक-असिद्धौ संशयो दुर्निवारः। न च सर्व-अनुपलब्धिर्&lt;br&gt;&#xA;भावस्य बाधिका। तत्र सामर्थ्यं क्रम-अक्रम&lt;br&gt;&#xA;योगेन व्याप्तं सिद्धम्, प्रकार-अन्तर-अभावात्। तेन व्यापक- &lt;br&gt;&#xA;अनुपलब्धिर् अक्षणिके सामर्थ्यं बाधत इति&lt;br&gt;&#xA;क्रमयौगपद्य-अयोगस्य सामर्थ्य-अभावेन व्याप्ति-सिद्धेर्&lt;br&gt;&#xA;न अनवस्था-प्रसङ्गः। &lt;br&gt;&#xA;एवं स्वभावहेतु-प्रयोगेषु समर्थितं साधन-अङ्गं&lt;br&gt;&#xA;भवति। तस्य असमर्थनं साधन-अङ्ग-अवचनं तद्-वादिनः&lt;br&gt;&#xA;पराजय-स्थानम् आरब्ध-अर्थ-अप्रसाधनात्, वस्तुतः &lt;br&gt;&#xA;समर्थस्य हेतोर् उपादाने अपि सामर्थ्य-अप्रतिपादनात्।&lt;br&gt;&#xA;कार्यहेताव् अपि साधन-अङ्गस्य समर्थनम्, यत् कार्य-&lt;br&gt;&#xA;लिङ्गं कारणस्य साधनाय उपादीयते, तस्य तेन सह कार्यकारणभाव-&lt;br&gt;&#xA;प्रसाधनं भाव-अभाव-साधन-प्रमाणाभ्याम्।&lt;br&gt;&#xA;यथा इदम् अस्मिन् सति भवति। सत्स्व् अपि तद्-अन्येषु &lt;br&gt;&#xA;समर्थेषु तद्-हेतुषु तद्-अभावे न भवति इति। एवं ह्य् &lt;br&gt;&#xA;अस्य असन्दिग्धं तत्-कार्यत्वं समर्थितं भवति।&lt;br&gt;&#xA;अन्यथा केवलं तद्-अभावे न भवति इत्य् उपदर्शने &lt;br&gt;&#xA;अन्यस्य अपि तत्र अभावे सन्दिग्धम् अस्य सामर्थ्यम्। अन्यत् &lt;br&gt;&#xA;तत्र समर्थम्, तद्-अभावात् तन् न भूतम्। एतन्-निवृत्तौ &lt;br&gt;&#xA;पुनर् निवृत्तिर् यदृच्छा-संवादः, मातृ-विवाह-उचित-देश-जन्मः&lt;br&gt;&#xA;पिण्ड खर्जूरस्य देश-अन्तरेषु मातृ-विवाह-अभावे&lt;br&gt;&#xA;अभाव-वत्। &lt;br&gt;&#xA;एवं समर्थितं तत् तत्-कार्यं सिध्यति। सिद्धं&lt;br&gt;&#xA;सत् स्व-सम्भवेन तत्-सम्भवं साधयति। कार्यस्य कारण- &lt;br&gt;&#xA;अव्यभिचारात्। अव्यभिचारे च स्व-कारणैः सर्व-कार्याणां &lt;br&gt;&#xA;सदृशो न्यायः। एवम् असमर्थनं कार्यहेताव् अपि साधन- &lt;br&gt;&#xA;अङ्ग-अवचनं तद्-वादिनः पराजय-स्थानम्, असमर्थिते&lt;br&gt;&#xA;तस्मिन् कार्यत्व-असिद्धेर् अर्थ-अन्तरस्य तद्भाव-अप्रतिबद्ध-&lt;br&gt;&#xA;स्वभावस्य भावे तद्भाव-नियम-अभावाद् आरब्ध-अर्थ-&lt;br&gt;&#xA;असिद्धेः, वस्तुतः कार्यस्य अप्य् उपादाने तद्-अप्रतिपादनात्। &lt;br&gt;&#xA;अनुपलब्धाव् अपि प्रतिपत्तुर् उपलब्धि-लक्षण-प्राप्तस्य&lt;br&gt;&#xA;अनुपलब्धि-साधनं समर्थनम्, तादृश्या एव अनुपलब्धेर्&lt;br&gt;&#xA;असद्-व्यवहार-सिद्धेः, अनुपलब्धि-लक्षण-प्राप्तस्य&lt;br&gt;&#xA;प्रतिपत्तृ-प्रत्यक्ष-उपलब्धि-निवृत्ताव् अप्य् अभाव-असिद्धेः।&lt;br&gt;&#xA;तत्र उपलब्धि-लक्षण-प्राप्तिः स्वभाव-विशेषः कारण-अन्तर-&lt;br&gt;&#xA;साकल्यं च। स्वभाव-विशेषो यन् न त्रिविधेन &lt;br&gt;&#xA;विप्रकर्षेण विप्रकृष्टम्, यद् अनात्म-रूप-प्रतिभास-विवेकेन&lt;br&gt;&#xA;प्रतिपत्तृ-प्रत्यक्ष-प्रतिभास-रूपम्। तादृशः सत्स्व्&lt;br&gt;&#xA;अन्येषु उपलम्भ-प्रत्ययेषु तथा अनुपलब्धो असद्-व्यवहार- &lt;br&gt;&#xA;विषयः। ततो अन्यथा सति लिङ्गे संशयः।&lt;br&gt;&#xA;अत्र अपि सर्वम् एवंविधम् असद्-व्यवहार-विषय इति &lt;br&gt;&#xA;व्याप्तिः, कस्यचिद् असतो अभ्युपगमे तल्-लक्षण-अविशेषात्; न&lt;br&gt;&#xA;ह्य् एवंविधस्य असत्त्वान् अभ्युपगमे अन्यत्र तस्य योगः।&lt;br&gt;&#xA;न ह्य् एवंविधस्य सतः सत्स्व् अन्येषु उपलम्भ-कारणेष्व् &lt;br&gt;&#xA;अनुपलब्धिः। अनुपलभ्यमाणं त्व् ईदृशं न अस्ति इत्य् एतावन्मात्र- &lt;br&gt;&#xA;निमित्तो अयम् असद्-व्यवहारः, अन्यस्य तन्-निमित्तस्य&lt;br&gt;&#xA;अभावात्।&lt;br&gt;&#xA;सर्व-सामर्थ्य-विवेको निमित्तम् इति चेत्, एवम् एतत् तस्य एव&lt;br&gt;&#xA;सर्व-सामर्थ्य-विवेकिन एवं प्रतीतिः, अन्यस्य तत्-प्रतिपत्त्य्- &lt;br&gt;&#xA;उपाय-अभावात्। तत्-प्रतिपत्तौ च सत्याम् असद्-व्यवहार &lt;br&gt;&#xA;इति इदं तन्-निमित्तम् उच्यते।&lt;br&gt;&#xA;बुद्धि-व्यपदेश-अर्थक्रियाभ्यः सद्-व्यवहारो विपर्यये&lt;br&gt;&#xA;च असद्-व्यवहार इति चेत्, भवति बुद्धेर् यथोक्त-प्रतिभासायाः &lt;br&gt;&#xA;सद्-व्यवहारः, विपर्यये असद्-व्यवहारः।&lt;br&gt;&#xA;प्रत्यक्ष-अविषये तु स्याल् लिङ्गजाया अपि कुतश्चित् सद्-व्यवहारः।&lt;br&gt;&#xA;असद्-व्यवहारस् तु तद्-विपर्यये अनैकान्तिकः, विप्रकृष्टे&lt;br&gt;&#xA;अर्थे प्रतिपत्तृ-प्रत्यक्षस्य अन्यस्य वा प्रमाणस्य&lt;br&gt;&#xA;निवृत्ताव् अपि संशयात्। &lt;br&gt;&#xA;न च सर्वे बुद्धि-व्यपदेशास् तद्-भेद-अभेदौ वा वस्तु-&lt;br&gt;&#xA;सत्तां वस्तु-भेद-अभेद-सत्तां वा साधयन्ति, असत्स्व् अपि&lt;br&gt;&#xA;कथञ्चिद् अतीत-अनागत-आदिषु नाना-एक-अर्थक्रियाकारिषु वा अर्थेषु&lt;br&gt;&#xA;तद्-भाव स्थापनाय नाना-एकात्म-अभावे अपि नाना-एक-रूपाणां &lt;br&gt;&#xA;वृत्तेः, राजा महा-सम्मतः प्रभवो राजवंशस्य, शङ्खश्&lt;br&gt;&#xA;चक्रवर्त्ती महा-सम्मत-निर्मितस्य यूपस्य उत्थापयिता, &lt;br&gt;&#xA;शश-विषाणम्, रूपं सनिदर्शनं सप्रतिघम्,&lt;br&gt;&#xA;घटश् च इति। न हि सनिदर्शन-आदि शब्दा नाना-वस्तु-विषया एकत्र&lt;br&gt;&#xA;उपसंहारात्।&lt;br&gt;&#xA;नाना-विषयत्वे अप्य् एकत्र उपसंहारस् तन्-निमित्तानान् तत्र&lt;br&gt;&#xA;समवायाद् इति चेत्, आयासे वत अयं तपस्वी पदार्थः पतितो&lt;br&gt;&#xA;अनेक-सम्बन्धिनम् उपकृत्य-अनेकं शब्दम् आत्मनि तेभ्यः &lt;br&gt;&#xA;समाशंसन्। स यैः शक्ति-भेदैर् अनेकं सम्बन्धिनम् &lt;br&gt;&#xA;उपकरोति तैर् एव अनेकं शब्दं किं न उत्थापयति। &lt;br&gt;&#xA;एवं ह्य् अनेन परम्पर-अनुसार-परिश्रमः परिहृतो&lt;br&gt;&#xA;भवति नाना-शब्द-उत्थापन असामर्थ्ये नाना-सम्बन्ध्य्-&lt;br&gt;&#xA;उपकारो अपि मा भूत्, अनुपकारे हि तेषां तत्-सम्बन्धिता&lt;br&gt;&#xA;अपि न सिध्यति।&lt;br&gt;&#xA;घट इत्य् अपि च रूप-आदय एव बहव एक-अर्थक्रियाकारिण&lt;br&gt;&#xA;एक-शब्द-वाच्या भवन्तु, किम् अर्थ-अन्तर-कल्पनया।&lt;br&gt;&#xA;बहवो अपि ह्य् एक-अर्थ-कारिणो भवेयुश् चक्षुर्-आदि-वत्। तत्-सामर्थ्य-&lt;br&gt;&#xA;स्थापनाय तत्र एक-शब्द-नियोगो अपि स्याद् इति युक्तं&lt;br&gt;&#xA;पश्यामः। न च निःप्रयोजना लोकस्य अर्थेषु शब्द-योजना।&lt;br&gt;&#xA;तत्र ये अर्थाः सह पृथग् वा एक-प्रयोजनास् तेषां तद्भाव- &lt;br&gt;&#xA;स्थापनाय ह्य् एक-शब्दो नियुज्यते यदि, किं स्यात्। तद्-अर्थक्रिया- &lt;br&gt;&#xA;शक्ति-स्थापनाय नियुक्तस्य समुदाय-शब्दस्य एक-&lt;br&gt;&#xA;वचन-विरोधो अपि न अस्त्य् एव। सहितानां सा शक्तिर् एका न&lt;br&gt;&#xA;प्रत्येकम् इति समुदाय-शब्द एकस्मिन् समुदाये वाच्ये&lt;br&gt;&#xA;एक-वचनं घट इति। जाति शब्देष्व् अर्थानां प्रत्येकं&lt;br&gt;&#xA;सहितानां च शक्तेर् नाना-एका च शक्तिर् इति, नाना-एक-शक्ति-विवक्षायां&lt;br&gt;&#xA;बहु-वचनम् एक-वचनं च इच्छातो वृक्षा वृक्ष इति&lt;br&gt;&#xA;स्यात्, यद्य् एष नियमो बहुष्व् एव बहु-वचनम्, एकस्मिन्न्&lt;br&gt;&#xA;एक-वचनम् इति। अस्माकन् तु साङ्केतिकेष्व् अर्थेषु सङ्केत-&lt;br&gt;&#xA;वशाद् वृत्तिर् इत्य् अनभिनिवेश एव।&lt;br&gt;&#xA;नाना-एको रूप-आदिर् एक-शब्द-उत्थापने शक्त इति चेत्, किं वै &lt;br&gt;&#xA;पुरुष-वृत्तेर् अनपेक्षाः शब्दान् अर्थाः स्वयम् उत्थापयन्ति,&lt;br&gt;&#xA;आहोस्वित् पुरुषैर् शब्दा व्यवहार-अर्थम् अर्थेषु&lt;br&gt;&#xA;नियुज्यन्ते। स्वयम् उत्थापने हि भाव-शक्तिर् अशक्तिर् वा चिन्त्येत,&lt;br&gt;&#xA;न च तद् युक्तम्। पुरुषैस् तेषां नियोगे यथेष्टं&lt;br&gt;&#xA;नियुञ्जीरन्न् इति कस् तत्र उपालम्भः, निमित्तं च नियोगस्य&lt;br&gt;&#xA;उक्तम् एव। अपि च यदि न रूप-आदीनाम् एकेन शब्देन सम्बन्धः,&lt;br&gt;&#xA;कथम् एकेन एषाम् आश्रय-अभिमतेन द्रव्येण&lt;br&gt;&#xA;सम्बन्ध इति केवलम् अयम् असद्-भूत-अभिनिवेश एव। &lt;br&gt;&#xA;न वयम् एक-सम्बन्ध-विरोधाद् एकं शब्दं न इच्छामः,&lt;br&gt;&#xA;अपि त्व् अभिन्नानां रूप-आदीनां घट-कम्बल-आदिषु नाना-&lt;br&gt;&#xA;अर्थक्रिया-शब्द-विरोधात् त एक-रूपाः समुदाय-अन्तर-असम्भाविनीम्&lt;br&gt;&#xA;अर्थक्रियाम् एव न कुर्युः। तेन तत्-प्रकाशनाय एकैकेन&lt;br&gt;&#xA;अपि शब्देन न उच्येरन्। भवतु नाम कस्यचिद् अयं &lt;br&gt;&#xA;वाञ्च्छा भवेयुर् एक-रूपा रूप-आदयः सर्व-समुदायेष्व् इति।&lt;br&gt;&#xA;किम् इदं परस्पर-विविक्त-रूप प्रतिभास-अधियक्ष-दर्शनम् &lt;br&gt;&#xA;एनाम् उपेक्षते। अनिष्टं च इदं रूप-आदीनां प्रतिसमुदायं &lt;br&gt;&#xA;स्वभाव-भेद-उपगमात्।&lt;br&gt;&#xA;यद्य् अन्य एव रूप-आदिभ्यो घट इति एकः स्यात्,&lt;br&gt;&#xA;किं स्यात्। अस्तु, प्रत्यक्षस्य सतो अरूप-आदि-रूपस्य तद्-विवेकेन बुद्धौ&lt;br&gt;&#xA;स्वरूपेण प्रतिभासेन किम् आवरणम्। प्रतिभासमानाश्&lt;br&gt;&#xA;च विवेकेन प्रत्यक्षा अर्था दृश्यन्ते अपृथग्देशत्वे&lt;br&gt;&#xA;अपि गन्ध-रस-आदयः, वात-आतप-स्पर्श-आदयश् च एक-इन्द्रिय-ग्राह्यत्वे&lt;br&gt;&#xA;अपि। इदम् एव च प्रत्यक्षस्य प्रत्यक्षत्वम्, यद् &lt;br&gt;&#xA;अनात्म-रूप-विवेकेन स्वरूपस्य बुद्धौ समर्पणम्। &lt;br&gt;&#xA;अयं पुनर् घटो अमूल्य-दान-क्रयी, यः स्वरूपं च न उपदर्शयति&lt;br&gt;&#xA;प्रत्यक्षतां च स्वीकर्तुम् इच्छति। एतेन बुद्धि-&lt;br&gt;&#xA;शब्द-आदयो अपि व्याख्याता यदि तैस् तत्-साधनम् इष्यते। न च&lt;br&gt;&#xA;प्रत्यक्षस्य अनभिभवे रूप-अनुपलक्षणम्, येन तत्-साधनाय &lt;br&gt;&#xA;लिङ्गम् उच्यते। अप्रत्यक्षत्वे अप्य् अप्रमाणस्य सत्ता-&lt;br&gt;&#xA;उपगमो न युक्तः। तन् न रूप-आदिभ्यो अन्यो घटः। एवं&lt;br&gt;&#xA;तावन् न बुद्धि-व्यपदेशाभ्यां सत्ता-व्यवहारः सत्ता- &lt;br&gt;&#xA;भेद-अभेद-व्यवहारो वा अत एव न तद्-विपर्ययाद् विपर्ययः। &lt;br&gt;&#xA;अर्थक्रियातस् तु सत्ता-व्यवहारः स्यात्, न सत्ता-भेद-अभेद-&lt;br&gt;&#xA;व्यवहारः, एकस्य अप्य् अनेक-अर्थक्रिया-दर्शनात्, यथा&lt;br&gt;&#xA;प्रदीपस्य विज्ञान-वर्ति-विकार-ज्वाला-अन्तर-उत्पादनानि, अनेकस्य &lt;br&gt;&#xA;अपि चक्षुर्-आदेर् एक-विज्ञान-क्रिया-दर्शनात्।&lt;br&gt;&#xA;न ब्रूमो अर्थक्रिया-भेद-मात्रेण सत्ता-भेद इति, किं&lt;br&gt;&#xA;तर्हि अदृष्ट-अर्थक्रिया-भेदेन। या अर्थक्रिया यस्मिन्न् अदृष्टा&lt;br&gt;&#xA;पुनर् दृश्यते सा सत्ता-भेदं साधयति, यथा मृद्य् अदृष्टा&lt;br&gt;&#xA;सत्य् उदक-धारण-आद्य्-अर्थक्रिया घटे दृश्यमाना, अदृष्टा अपि&lt;br&gt;&#xA;तन्तुषु प्रावरण-आद्य्-अर्थक्रिया पटे दृश्यत इति सत्ता- &lt;br&gt;&#xA;भेदः।&lt;br&gt;&#xA;सिध्यति एवम् अर्थ-अन्तरम्, तथा अप्य् अवयवी न सिध्यति।&lt;br&gt;&#xA;यथाप्रत्ययं संस्कार-सन्ततौ स्वभाव-भेद-उत्पत्तेर्&lt;br&gt;&#xA;अर्थक्रिया-भेदः, अरणि-निर्मथन-अवस्था-भेदाद् इव अग्नेः &lt;br&gt;&#xA;स्थूल-करीष-तृण-काष्ठ-दहन-शक्ति-भेदः। तथा यथाप्रत्ययं&lt;br&gt;&#xA;स्वभाव-भेद-उत्पत्तेस् तन्त्व्-आदिष्व् अर्थक्रिया-भेदः।&lt;br&gt;&#xA;एतेन बुद्धि-व्यपदेश-भेद-अभेदौ व्याख्यातौ।&lt;br&gt;&#xA;तत्र यद् उक्तम् अर्थक्रियातः सत्ता-व्यवहार-सिद्धिः, &lt;br&gt;&#xA;विपर्ययाद् विपर्यय इति सत्यम् एतत्। स एव तु विपर्ययो&lt;br&gt;&#xA;अनुपलब्धि-लक्षण-प्राप्तेषु न सिध्यति। तत्र पुनर् इदम्&lt;br&gt;&#xA;अनिच्छतो अप्य् आयातम्, यस्य इदं सामर्थ्यम् उपलब्धि-लक्षण-&lt;br&gt;&#xA;प्राप्तं सन् न उपलभ्यते, सो असद्-व्यवहार-विषयः&lt;br&gt;&#xA;सामर्थ्य-लक्षणत्वात् सत्त्वस्य इति। तथा अपि को अतिशयः पूर्वकाद्&lt;br&gt;&#xA;अस्य। न हि स्वभावाद् अर्थ-अन्तरं सामर्थ्यम्, तस्य&lt;br&gt;&#xA;उपलब्धि-लक्षण-प्राप्तस्य यो अनुपलम्भः स स्वभावस्य&lt;br&gt;&#xA;एव इति पूर्वका एव इयम् अनुपलब्धिः। तस्माद् अनेन क्वचित्&lt;br&gt;&#xA;केषाञ्चिद् असद्-व्यवहारम् अभ्युपगच्छता अतो अनुपलम्भाद्&lt;br&gt;&#xA;अभ्युपगन्तव्यो न वा क्वचिद् विशेष-अभावात्। सो&lt;br&gt;&#xA;अन्यत्र अपि तथाविधे अविशिष्ट इति सो अपि तथा अस्त्व् इति व्याप्तिः: &lt;br&gt;&#xA;सर्व एवंविधो अनुपलब्धो असद्-व्यवहार-विषय इति।&lt;br&gt;&#xA;न एव कश्चित् क्वचित् कथञ्चिद् अनुपलब्धो अप्य् असद्-व्यवहार-&lt;br&gt;&#xA;विषय इति चेत्, सर्वस्य सर्व-रूपाणां सर्वदा अनिवृत्तेः &lt;br&gt;&#xA;सर्वं सर्वत्र सर्वदा समुपयुज्येत। इदं च न&lt;br&gt;&#xA;स्यात्: इदम् अतः, नात इदम्, इह इदम्, इह न इदम्, इदानीम्&lt;br&gt;&#xA;इदम्, इदानीं न इदम्, इदम् एवम्, इदं न एवम् इति, कस्यचिद्&lt;br&gt;&#xA;अपि रूपस्य कथञ्चिद् क्वचित् कदाचिद् विवेक-हेतोर् अभावात्।&lt;br&gt;&#xA;अनन्वय-व्यतिरेकं विश्वं स्यात्, भेद-अभावात्।&lt;br&gt;&#xA;अवस्था-निवृत्ति-प्रवृत्ति-भेदेभ्यो व्यवस्था इति चेत्, ननु &lt;br&gt;&#xA;त एव सर्व-विषयस्य असद्-व्यवहारस्य अभावान् न सम्भवन्ति,&lt;br&gt;&#xA;यतस् तेभ्यो व्यवस्था स्यात्। क्वचिद् विषये असद्-व्यवहार-&lt;br&gt;&#xA;उपगमे स कुत इति वक्तव्यम्। न ह्य् अनुपलम्भाद्&lt;br&gt;&#xA;अन्यो व्यवच्छेद-हेतुर् अस्ति, विधि-प्रतिषेधाभ्यां व्यवच्छेदे&lt;br&gt;&#xA;सर्वदा अनुपलम्भस्य एव साधनत्वात्। अनुपलम्भाद्&lt;br&gt;&#xA;एव तद्-अभ्युपगमे स यत्र एव अस्ति सर्वो असद्-व्यवहार-&lt;br&gt;&#xA;विषय इति वक्तव्यम्, विशेष-अभावात्। &lt;br&gt;&#xA;सर्व-प्रमाण-निवृत्तिर् अनुपलब्धिः। सा यत्र सो असद्-विषय&lt;br&gt;&#xA;इष्ट इति चेत्, सुकुमार-प्रज्ञो देवानाम्प्रियो न सहते&lt;br&gt;&#xA;प्रमाण-चिन्ता-व्यवहार-परिक्लेशं येन न अत्र आदरं कृतवान्।&lt;br&gt;&#xA;न ह्य् अनुमान-आदि-निवृत्तिर् अभावं गमयति व्यभिचारात्,&lt;br&gt;&#xA;न सर्व-प्रत्यक्ष-निवृत्तिर् असिद्धेः, न आत्म-प्रत्यक्ष-अविशेष-&lt;br&gt;&#xA;निवृत्तिर् अपि विप्रकृष्टेषु। तस्मात् स्वभाव-विशेषो यतः &lt;br&gt;&#xA;प्रमाणान् नियमेन सद्-व्यवहारं प्रतिपद्यते, तन्-निवृत्तिस्&lt;br&gt;&#xA;तस्य असद्-व्यवहारं साधयति, तत्-स्वभाव-सत्तायास् तत्-&lt;br&gt;&#xA;प्रमाण-सत्तया व्याप्तेः। न च उपलब्धि-लक्षण-प्राप्तस्य अर्थस्य&lt;br&gt;&#xA;प्रत्यक्षाद् अन्य-उपलब्धिर् येन अनुमानाद् अस्य उपलब्धिः&lt;br&gt;&#xA;स्यात्। न च तद्-रूप-अन्यथाभावम् अन्तरेण अप्रत्यक्षता-&lt;br&gt;&#xA;अन्यथाभावे च तद् एव न स्यात्।&lt;br&gt;&#xA;अपि च कुत इदम् अमन्त्र-ओषधम् इन्द्रजालं भावेन&lt;br&gt;&#xA;शिक्षितम्, यद् अयम् अजात-अनष्ट-रूप-अतिशयो अव्यवधान-अदूर-&lt;br&gt;&#xA;स्थानस् तस्य एव तद्-अवस्था इन्द्रिय-आदेर् एव पुरुषस्य कदाचित्&lt;br&gt;&#xA;प्रत्यक्षो अप्रत्यक्षश् च, येन कदाचित् अस्य अनुमानम् उपलब्धिः&lt;br&gt;&#xA;कदाचित् प्रत्यक्षं कदाचिद् आगमः, एतस्मिन्न् एव अनतिशये &lt;br&gt;&#xA;अमीषां प्रकाराणां विरोधात्। &lt;br&gt;&#xA;न अनतिशय एक-अतिशय-निवृत्त्या अपर-अतिशय-उत्पत्त्या च व्यवहार-&lt;br&gt;&#xA;भेद-उपगमात्। सो अतिशयस् तस्य आत्मभूतो अनन्वयो निवर्तमानः&lt;br&gt;&#xA;प्रवर्तमानश् च कथं न स्वभाव-नानात्वम्&lt;br&gt;&#xA;आकर्षयति सुख-दुःख-वत्। सान्वयत्वे च का कस्य&lt;br&gt;&#xA;प्रवृत्तिर् निवृत्तिर् वा इति यत् किञ्चिद् एतत्।&lt;br&gt;&#xA;अथवा यदि कस्यचित् स्वभावस्य प्रवृत्ति-निवृत्ती स्वयम्&lt;br&gt;&#xA;अभ्यनुज्ञायेते, तद् एव परो ब्रुवाणः किम् इति न अनुमन्यते।&lt;br&gt;&#xA;तस्य निरन्वय-उपजनन-विनाश-उपगमाद् इति चेत्, को&lt;br&gt;&#xA;अयम् अन्वयो नाम भावस्य जन्म-विनाशयोः। शक्तिः, सा अस्त्य्&lt;br&gt;&#xA;एव प्राग् अपि जन्मनो निरोधाद् अप्य् ऊर्ध्वम्। तेन अयं न अपूर्वः&lt;br&gt;&#xA;सर्वथा जायते, न पूर्वो विनाश्यति इति। यदि सा सर्वदा अनतिशया&lt;br&gt;&#xA;किम् इदानीम् अतिशयवत् यत् कृतो अयं व्यवहार-विभागः।&lt;br&gt;&#xA;ता अवस्था अतिशयवत्य इति चेत् ता अवस्थाः सा च &lt;br&gt;&#xA;शक्तिः, किम् एको भाव आहोस्विन् नाना। एकश् चेत्, कथम् इदानीम्&lt;br&gt;&#xA;इदम् एकत्र अविभक्त-आत्मनि निष्पर्यायं परस्पर-व्याहतं&lt;br&gt;&#xA;योक्ष्यते: जन्म-अजन्म निवृत्तिर् अनिवृत्तिर् एकत्वं नानात्वं &lt;br&gt;&#xA;प्रत्यक्षता-अप्रत्यक्षता अर्थक्रिया-उपयोगो अनुपयोगश् &lt;br&gt;&#xA;च इत्य् आदि। &lt;br&gt;&#xA;अस्ति पर्यायो अवस्था शक्तिर् इति तेन अविरोध इति चेत्, विस्मरण-&lt;br&gt;&#xA;शीलो देवानाम्प्रियः प्रकरणं न लक्षयति। शक्तिर् &lt;br&gt;&#xA;अवस्था इत्य् एको भावो अविभाग इति पक्षे अयं विरोध उक्तः। &lt;br&gt;&#xA;अथ अस्त्य् अनयोर् विभागो न कश्चिद् विरोधः, केवलं&lt;br&gt;&#xA;सान्वयौ भावस्य जन्म-विनाशाव् इति न स्यात्, यस्माद् यस्य अन्वयो&lt;br&gt;&#xA;न तस्य जन्म-विनाशौ यस्य च तौ न तस्य अन्वयः। &lt;br&gt;&#xA;तयोर् अभेदाद् अदोष इति चेत्, अनुत्तरं बत, दोष-सङ्कटम्&lt;br&gt;&#xA;अत्रभवान् दृष्टि-रागेण प्रवेश्यमानो अपि न आत्मानं &lt;br&gt;&#xA;चेतयति। अभेदो हि नाम-ऐक्यं ताव् इति च भेद-अधिष्ठानो &lt;br&gt;&#xA;भाविको व्यवहारः। निवृत्ति-प्रादुर्भावयोर् अनिवृत्ति-प्रादुर्भावौ&lt;br&gt;&#xA;स्थिताव्, अस्थितिर् इत्य् आदिकं नानात्व-लक्षणं च&lt;br&gt;&#xA;कथं योज्यते। एष हि भावानां भेद एतद्-विरहश् च अभेदो &lt;br&gt;&#xA;यथा सुख-आदिषु शक्त्य्- अवस्थयोश् च एकात्मनि। अन्यथा &lt;br&gt;&#xA;भेद-अभेद-लक्षण-अभावाद् भेद-अभेदयोर् अव्यवस्था स्यात्&lt;br&gt;&#xA;सर्वत्र। &lt;br&gt;&#xA;तदात्मनि प्रादुर्भावो अभेदः, विपर्यये भेदः, यथा&lt;br&gt;&#xA;मृद्-आत्मनि प्रादुर्भवतो घटस्य तस्माद् अभेदः।&lt;br&gt;&#xA;भेदश् च विपर्यये सुख-दुःखयोर् इति, इदं भेद-&lt;br&gt;&#xA;अभेद-लक्षणम्, तेन अविरोध इति चेत्, न वै मृदात्मनि &lt;br&gt;&#xA;घटस्य प्रादुर्भावः, किं तर्हि मृदात्मा एव कश्चित्&lt;br&gt;&#xA;घटः। न ह्य् एकस् त्रैलोक्ये मृद्-आत्मा, प्रतिविज्ञप्ति-प्रतिभास-&lt;br&gt;&#xA;भेदात् द्रव्य-स्वभाव-भेदात्। एवं ह्य् अस्य अपि सुख-आदिषु &lt;br&gt;&#xA;चैतन्येषु च भेद-अवगमः समर्थो भवति, यद्य् &lt;br&gt;&#xA;एवं भेदः स्यात्। &lt;br&gt;&#xA;सत्य् अप्य् एतस्मिन् कस्यचिद् आत्मनो अन्वयाद् ऐक्यम् इति&lt;br&gt;&#xA;चेत्, सुख-आदिष्व् अप्य् अयं प्रसङ्गः चैतन्येषु च। न च घट-&lt;br&gt;&#xA;आदिष्व् अपि सर्व-आत्मना अन्वयो अवैश्वरूप्य-सहोत्पत्त्य्-आदि-प्रसङ्गात्।&lt;br&gt;&#xA;न च घटं मृद्-आत्मानं च कश्चिद् विवेकेन उपलक्षयति।&lt;br&gt;&#xA;येन एवं स्याद् इदम् इह प्रादुर्भूतम् इति। न ह्य्&lt;br&gt;&#xA;अधिष्ठान-अधिष्ठानिनोर् विवेकेन अनुपलक्षणे एवं भवति। &lt;br&gt;&#xA;न च शक्तेः शक्त्य्-आत्मनि प्रादुर्भाव इति तस्याः स्वात्मनो&lt;br&gt;&#xA;अभेदो न स्यात्।&lt;br&gt;&#xA;एतेन परिणामः प्रत्युक्तः, यो अपि हि कल्पयेत्, यो यस्य &lt;br&gt;&#xA;परिणामः, स तस्माद् अभिन्न इति, न हि शक्तेर् आत्म-अपरिणाम&lt;br&gt;&#xA;इति, किं च इदम् उक्तं भवति परिणाम इति। अवस्थितस्य&lt;br&gt;&#xA;द्रव्यस्य धर्म-अन्तर-निवृत्तिर् धर्म-अन्तर-प्रादुर्भावश्&lt;br&gt;&#xA;च परिणामः यत् तद् धर्म-अन्तरं निवर्तते&lt;br&gt;&#xA;प्रादुर्भवति च, किं तत् तद् एव अवस्थितं द्रव्यं स्यात्। &lt;br&gt;&#xA;ततो अर्थ-अन्तरं वा अन्य-विकल्प-अभावात्।&lt;br&gt;&#xA;यदि तत् तद् एव, तस्य अवस्थानं न निवृत्ति-प्रादुर्भावाव्&lt;br&gt;&#xA;इति कस्य ताव् इति वक्तव्यम्। अवस्थितस्य धर्म-अन्तरम् इति&lt;br&gt;&#xA;च न सिध्यति। न हि तद् एव तस्य अनपाश्रित-व्यपेक्ष-अभेदं&lt;br&gt;&#xA;धर्म-अन्तरं भवति।&lt;br&gt;&#xA;अथ द्रव्याद् अर्थ-अन्तरं धर्मः, तदा तस्य निवृत्ति-&lt;br&gt;&#xA;प्रादुर्भावाभ्यां न द्रव्यस्य परिणतिः। न ह्य् अर्थ-अन्तरगताभ्यां&lt;br&gt;&#xA;निवृत्ति-प्रादुर्भावाभ्याम् अर्थ-अन्तरस्य परिणतिः,&lt;br&gt;&#xA;चैतन्ये अपि प्रसङ्गात्। &lt;br&gt;&#xA;द्रव्यस्य धर्म इति च व्यपदेशो न सिध्यति सम्बन्ध-&lt;br&gt;&#xA;अभावात्। न हि कार्यकारणभावाद् अन्यो वस्तु-सम्बन्धो&lt;br&gt;&#xA;अस्ति। न च अनयोः कार्यकारणभावः, स्वयम् अतदात्मनो&lt;br&gt;&#xA;अतत्-कारणत्वात्, धर्मस्य द्रव्याद् अर्थ-अन्तर-भूतत्वात्।&lt;br&gt;&#xA;अर्थान्तरत्वे अपि धर्म-कारणत्वे धर्म-अन्तरस्य &lt;br&gt;&#xA;कार्यस्य उत्पादनाद् द्रव्यस्य परिणाम इति इष्टं स्यात्। तद् अविरुद्धम्&lt;br&gt;&#xA;अन्यस्य अपि, हेतु-फल-सन्ताने मृद्-द्रव्य-आख्ये पूर्वकान्&lt;br&gt;&#xA;मृत्-पिण्ड-द्रव्यात् कारणाद् उत्तरस्य घट-द्रव्यस्य &lt;br&gt;&#xA;कार्यस्य उत्पत्तौ मृद्-द्रव्यं परिणतम् इति व्यवहारस्य उपगमात्। &lt;br&gt;&#xA;न च धर्मस्य द्रव्यात् तत्त्वान्यत्वाभ्याम् अन्यो&lt;br&gt;&#xA;विकल्पः सम्भवति, उभयथा अपि न परिणामः।&lt;br&gt;&#xA;न निर्विवेकं द्रव्यम् एव धर्मः, न अपि द्रव्याद्&lt;br&gt;&#xA;अर्थ-अन्तरम्, किं तर्हि, द्रव्यस्य सन्निवेशो अवस्था-अन्तरम्,&lt;br&gt;&#xA;यथा अङ्गुलीनां मुष्टिः। न ह्य् अङ्गुल्य् एव निर्विवेका मुष्टिः,&lt;br&gt;&#xA;प्रसारितानाम् अमुष्टित्वात्, न अप्य् अर्थ-अन्तरम्, पृथक्-स्वभावेन&lt;br&gt;&#xA;अनुपलब्धेर् इति चेत्, न, मुष्टेर् अङ्गुलि-विशेषत्वात्। अङ्गुल्य &lt;br&gt;&#xA;एव हि काश्चिन् मुष्टिः, न सर्वाः। न हि प्रसारिता अङ्गुल्यो &lt;br&gt;&#xA;निर्विवेक-स्वभावा मुष्ट्य्-अङ्गुल्यः, अवस्था-द्वये अपि उभय-&lt;br&gt;&#xA;प्रतिपत्ति-प्रसङ्गात्। य एव हि खलु विवेकः स्वभावभूतः,&lt;br&gt;&#xA;स एव वस्तु-भेद-लक्षणं सुख-दुःख-वत्। परभूते&lt;br&gt;&#xA;च विवेक-उत्पादे अङ्गुल्यः प्रसारिता एव उपलभ्येरन्, न हि&lt;br&gt;&#xA;स्वयं स्वभावाद् अच्युतस्य अर्थ-अन्तर-उत्पादे अन्यथा-उपलब्धिः, &lt;br&gt;&#xA;अतिप्रसङ्गात्&lt;br&gt;&#xA;ननु उक्तं न द्रव्यम् एव निर्विवेकम् अवस्था, न अपि&lt;br&gt;&#xA;द्रव्याद् अर्थ-अन्तरम् इति। उक्तम् इदम्, न पुनर् युक्तम्, न&lt;br&gt;&#xA;हि सतो वस्तुनस् तत्त्वान्यत्वे मुक्त्वा अन्यः प्रकारः सम्भवन्ति,&lt;br&gt;&#xA;तयोर् वस्तुनि परस्पर-परिहार-स्थित-लक्षणत्वेन&lt;br&gt;&#xA;एक-त्यागस्य अपर-उपादान-नान्तरीयकत्वात्। अङ्गुलीषु पुनः&lt;br&gt;&#xA;प्रतिक्षण-विनाशिनीष्व् अन्या एव प्रसारिताः, अन्या मुष्टिः।&lt;br&gt;&#xA;तत्र मुष्ट्य्-आदि-शब्दा विशेष-विषयाः, अङ्गुली-शब्दः सामान्य-&lt;br&gt;&#xA;विषयः, बीज-अङ्कुर-आदि-शब्द-वत् व्रीह्य्-आदि-शब्द-वच् च। तेन अङ्गुल्यः&lt;br&gt;&#xA;प्रसारिता न मुष्टिः।&lt;br&gt;&#xA;तद् यदि प्राग् असद् एव कारणे कार्यं भवेत्, किं न &lt;br&gt;&#xA;सर्वः सर्वस्माद् भवति। न ह्य् असत्त्वे कश्चिद् विशेष इति।&lt;br&gt;&#xA;ननु सर्वत्र सर्वस्य सत्त्वे अप्य् अयं तुल्यो दोषः। न हि &lt;br&gt;&#xA;सत्त्वे कश्चिद् विशेषः। विशेषे वा स विशेषस् त्रैगुण्याद् &lt;br&gt;&#xA;भिन्नः स्यात्, तद्भावे विशेषस्य अनन्वयात्। सतश् च सर्वात्मना&lt;br&gt;&#xA;निष्पन्न-अवस्थायाम् इव किं जायते। साधन-वैफल्यं&lt;br&gt;&#xA;च, साध्यस्य कस्यचिद् अभावात् यस्य कस्यचिद् अतिशयस्य&lt;br&gt;&#xA;तत्र कथञ्चिद् असत उत्पत्तौ, सो अतिशयस् तत्र असन्&lt;br&gt;&#xA;कथं जायते। जातौ वा सर्वः सर्वस्माज् जायेत इति तुल्यः पर्यनुयोगः।&lt;br&gt;&#xA;न अतिशयस् तत्र सर्वथा न अस्ति, कथञ्चित् सत एव भावाद्&lt;br&gt;&#xA;इति चेत्, यथा न अस्ति, स प्रकारस् तत्र असन् कथं जायेत।&lt;br&gt;&#xA;न च सर्वथा सतः कश्चिज् जन्म-अर्थ इत्य् उक्तम्। &lt;br&gt;&#xA;असतो अपि कार्यस्य कारणाद् उत्पादे, यो यज्-जनन-स्वभावः,&lt;br&gt;&#xA;तत एव तस्य जन्म, न अन्यस्माद् इति नियमः।&lt;br&gt;&#xA;तस्य अपि स स्वभाव-नियमः स्व-हेतोर् इत्य् अनादि-भाव-स्वभाव-&lt;br&gt;&#xA;नियमः।&lt;br&gt;&#xA;अपि च, यदि मृत्-पिण्डे घटो अस्ति, कथं तद्-अवस्थायां&lt;br&gt;&#xA;न पश्चाद्-वद् उपलब्धिः, तद्-अर्थक्रिया वा। व्यक्तेर् अप्रादुर्भावाद् &lt;br&gt;&#xA;इति चेत्, तस्य एव तद्-अर्थक्रिया-आदि-भावे घटत्वात्,&lt;br&gt;&#xA;तद्-रूपस्य च प्राग् असत्त्वात्, कथं घटो अस्ति। न हि रूप-अन्तरस्य&lt;br&gt;&#xA;सत्त्वे रूप-अन्तरम् अस्ति। न च रूप-प्रतिभास-भेदे वस्त्व्- &lt;br&gt;&#xA;अभेदो युक्तः, अतिप्रसङ्गात्।&lt;br&gt;&#xA;तस्माद् य उपलब्धि-लक्षण-प्राप्त-स्वभावो अनुपलब्धः, &lt;br&gt;&#xA;स न अस्त्य् एव। न हि तस्य तत्-स्वभाव-स्थिताव् अनुपलब्धिः।&lt;br&gt;&#xA;तद्-अस्थितिश् च अतत्त्वम्। परस्पर-स्वभाव-अस्थितयोर्&lt;br&gt;&#xA;इव दुःख-सुखयोर् इति व्याप्तिर् असद्-व्यवहार-निश्चयेन&lt;br&gt;&#xA;अनुपलब्धि-विशेषस्य। &lt;br&gt;&#xA;तेन अनुपलब्ध्या कस्यचिद् व्यवच्छेदं प्रसाधयता&lt;br&gt;&#xA;तस्य यथोक्त-उपलब्धि-लक्षण-प्राप्तिर् उपदर्शनिया। उपदर्श्य-&lt;br&gt;&#xA;अनुपलब्धि-निर्देशः समर्थनं स्वभाव-अनुपलब्धौ।&lt;br&gt;&#xA;व्यापक-अनुपलब्धाव् अपि धर्मयोर् व्याप्यव्यापकभावं&lt;br&gt;&#xA;प्रसाध्य व्यापकस्य निवृत्ति-प्रसाधनं समर्थनम्।&lt;br&gt;&#xA;कारण-अनुपलब्धाव् अपि कार्यकारणभावं&lt;br&gt;&#xA;प्रसाध्य कारणस्य निवृत्ति-प्रसाधनं समर्थनम्। तद्- &lt;br&gt;&#xA;विरुद्ध-उपलब्धिष्व् अपि द्वयोर् विरुद्धयोर् एकस्य विरुद्धस्य&lt;br&gt;&#xA;उपदर्शनं समर्थनम्। &lt;br&gt;&#xA;एवम् अनुपलब्धौ साधन-अङ्गस्य असमर्थनं साधन- &lt;br&gt;&#xA;अङ्ग-अवचनं तद् वादिनो निग्रहस्थानम्, असमर्थने &lt;br&gt;&#xA;तस्मिन् साध्य-असिद्धेः। &lt;br&gt;&#xA;अथवा साध्यते तेन परेषाम् अप्रतीतो अर्थ इति साधनं&lt;br&gt;&#xA;त्रिरूप-हेतु-वचन-समुदायः। तस्य अङ्गं पक्ष-धर्म- &lt;br&gt;&#xA;आदि-वचनम्। तस्य एकस्य अप्य् अवचनम् असाधन-अङ्ग-वचनम्। &lt;br&gt;&#xA;तद् अपि वादिनो निग्रहस्थानम् तद्-अवचने हेतु-रूपस्य &lt;br&gt;&#xA;एव अवचनेन सिद्धेर् अभावात्।&lt;br&gt;&#xA;अथवा तस्य एव साधनस्य यन् न अङ्गं प्रतिज्ञा-उपनय-&lt;br&gt;&#xA;निगमन-आदि, तस्य असाधन-अङ्गस्य साधन-वाक्ये उपादानं&lt;br&gt;&#xA;वादिनो निग्रहस्थानम्, व्यर्थ-अभिधानात्।&lt;br&gt;&#xA;अन्वय-व्यतिरेकयोर् वा साधर्म्यवति वैधर्म्यवति&lt;br&gt;&#xA;च साधन-प्रयोग एकस्य एव अभिधानेन सिद्धेर् भावात्,&lt;br&gt;&#xA;द्वितीयस्य असामर्थ्यम् इति तस्य अप्य् असाधन-अङ्गस्य अभिधानं&lt;br&gt;&#xA;निग्रहस्थानम् व्यर्थ-अभिधानाद् एव।&lt;br&gt;&#xA;ननु च विषय-उपदर्शनाय प्रतिज्ञा-वचनम् असाधन-अङ्गम्&lt;br&gt;&#xA;अप्य् उपदेयम् एव। न, वैयर्थ्यात्। असत्य् अपि प्रतिज्ञा-&lt;br&gt;&#xA;वचने यथोक्तात् साधन-वाक्याद् भवत्य् एव इष्ट-अर्थ-सिद्धिर् &lt;br&gt;&#xA;इत्य् अपार्थकं तस्य उपादानम्। यदि च विषय-उपदर्शनम् &lt;br&gt;&#xA;अन्तरेण प्रतीतेर् अनुत्पत्तिः, कथं न प्रतिज्ञा साधन- &lt;br&gt;&#xA;अवयवः। न हि पक्ष-धर्म-आदि-वचनस्य अपि प्रतीति-हेतु- &lt;br&gt;&#xA;भावाद् अन्यः साधन-अर्थः। स प्रतिज्ञा-वचने अपि तुल्य इति&lt;br&gt;&#xA;कथं न साधनम्।&lt;br&gt;&#xA;केवलस्य असामर्थ्याद् असाधनत्वम् इति चेत्, तत् तुल्यं &lt;br&gt;&#xA;पक्ष-धर्म-वचनस्य अपि इति तद् अपि न साधन-अवयवः स्यात्।&lt;br&gt;&#xA;न हि पक्ष-धर्म-वचनात् केवलात् प्रतिपत्तेर् उत्पत्तिः। &lt;br&gt;&#xA;एतेन संशय-उत्पत्तिः प्रत्युक्ता, पक्ष-धर्म-वचनाद् अपि&lt;br&gt;&#xA;केवलाद् अप्रदर्शिते सम्बन्धे संशय-उत्पत्तेः। तस्माद्&lt;br&gt;&#xA;व्यर्थम् एव साधन-वाक्ये प्रतिज्ञा-वचन-उपादानं वादिनो&lt;br&gt;&#xA;निग्रहस्थानम्।&lt;br&gt;&#xA;अथवा साधनस्य सिद्धेर् यन् न अङ्गम् असिद्धो विरुद्धो &lt;br&gt;&#xA;अनैकान्तिको वा हेत्वाभासः। तस्य अपि वचनं वादिनो &lt;br&gt;&#xA;निग्रहस्थानम् असमर्थ-उपादानात्।&lt;br&gt;&#xA;तथा साध्य-आदि-विकलस्य अनन्वय-अप्रदर्शित-अन्वय-आदेर् अपि&lt;br&gt;&#xA;दृष्टान्ताभासस्य असाधन-अङ्गस्य वचनम् अपि वादिनो निग्रहस्थानम्,&lt;br&gt;&#xA;असमर्थ-उपादानाद् एव। न हि तैर् हेतोः सम्बन्धः &lt;br&gt;&#xA;शक्यते प्रदर्शयितुम्, अप्रदर्शनाद् असामर्थ्यम्।&lt;br&gt;&#xA;अथवा सिद्धिः साधनम् तद्-अङ्गं धर्मो यस्य अर्थस्य &lt;br&gt;&#xA;विवाद-आश्रयस्य वाद-प्रस्ताव-हेतोः, स साधन-अङ्गः। &lt;br&gt;&#xA;तद्-व्यतिरेकेण अपरस्य अप्य् अजिज्ञासितस्य विशेषस्य शास्त्र-आश्रय-&lt;br&gt;&#xA;व्याज-आदिभिः प्रक्षेपो घोषणं च पर-व्यामोहन-अनुभाषण-&lt;br&gt;&#xA;शक्ति-विघात-आदि-हेतोः। तद् अप्य् असाधन-अङ्ग-वचनं &lt;br&gt;&#xA;वादिनो निग्रहस्थानम्, अप्रस्तुत-अभिधानात्, तथा विशेष-सहितस्य &lt;br&gt;&#xA;अर्थस्य प्रतिवादिनो अजिज्ञासितत्वात्। जिज्ञासायाम् अदोषः।&lt;br&gt;&#xA;जिज्ञासितं पुनर् अर्थस्य अन्यस्य प्रसङ्ग-परम्परया&lt;br&gt;&#xA;येष पन्न-आदिना बहिः प्रतिवादिनः प्राश्निकानां च&lt;br&gt;&#xA;न्यायदर्शिनाम् इति। एभिः कथा-विच्छेद एव करणीयः, न&lt;br&gt;&#xA;हि कश्चिद् अर्थः क्वचित् क्रियमाण-प्रसङ्गे न प्रयुज्यते,&lt;br&gt;&#xA;नैरात्म्यवादिनस् तु तत्-साधने नृत्य-गीत्य्-आदेर् अपि तत्र&lt;br&gt;&#xA;प्रसङ्गात्।&lt;br&gt;&#xA;यथा प्रतिज्ञा-अभिधान-पूर्वकं कश्चित् कुर्यात्। न अस्त्य्&lt;br&gt;&#xA;आत्मा इति वयं बौद्धा ब्रूमः। के बौद्धाः। ये बुद्धस्य&lt;br&gt;&#xA;भगवतः शासनम् अभ्युपगताः। को बुद्धो भगवान्।&lt;br&gt;&#xA;यस्य शासने भदन्त-अश्वघोषः प्रव्रजितः। कः पुनर्&lt;br&gt;&#xA;भदन्त-अश्वघोषः। यस्य राष्ट्र-पालं नाम नाटकम्। &lt;br&gt;&#xA;कीदृशं राष्ट्र-पालं नाम नाटकम् इति प्रसङ्गं कृत्वा&lt;br&gt;&#xA;नान्द्यन्ते ततः प्रविशति सूत्रधार इति पठेन् नृत्येद्&lt;br&gt;&#xA;गायेच् च। प्रतिवादी तं च सर्व-प्रसङ्गं न अनुकर्तुं&lt;br&gt;&#xA;समर्थ इति पराजितः स्याद् इति।&lt;br&gt;&#xA;सभ्यः साधु-सम्मतानां विदुषां तत्त्व-चिन्ता-प्रकारः।&lt;br&gt;&#xA;न च एवं प्रस्तुतस्य पर्यवसानं सम्भवति, अनिश्चय-&lt;br&gt;&#xA;फलत्वाद् अनारम्भ एव वादस्य।&lt;br&gt;&#xA;कथं च एवं जय-पराजयौ, प्रतिवादिनो अप्य् अननुभाषणस्य&lt;br&gt;&#xA;एवम्प्रकारस्य प्रसङ्गस्य विस्तरेण अनुभाषण-&lt;br&gt;&#xA;व्याजेन सम्भवाद् अनिश्चितत्वाच् च। तस्मात् प्रतिज्ञा-वचनम्&lt;br&gt;&#xA;एव तावन् न न्याय्यम्। कुतः पुनर् तत्र अजिज्ञासित- &lt;br&gt;&#xA;विशेष-प्रसङ्ग-उपन्यासस् तद्-व्याख्या-प्रसङ्ग-वितथ-प्रलापश्&lt;br&gt;&#xA;च। सर्वश् च अयं प्रकारो दुर्मतिभिः शठैर् न्याय-सामर्थ्येन&lt;br&gt;&#xA;अर्थ-प्रतिपादने असमर्थैः प्रवर्तितः। यथा&lt;br&gt;&#xA;पुरुष-अतिशय-पूर्वकानि तनु-करण-भुवन-आदीनि इति प्रतिज्ञाय&lt;br&gt;&#xA;तनु-करण-भुवन-व्याख्या-व्याजेन सकल-वैशेषिक-शास्त्र-अर्थ-&lt;br&gt;&#xA;घोषणम्, नित्यः शब्दो अनित्यो वा इति वादे द्वादश-लक्षण-&lt;br&gt;&#xA;प्रपञ्च-प्रकाशन-शास्त्र-प्रणेतुर् जैमिनि-प्रतिज्ञत-तत्त्व- &lt;br&gt;&#xA;नित्यता-अधिकरण-शब्द-घट-अन्यतर-सद्वितीयो घट इति&lt;br&gt;&#xA;प्रतिज्ञाम् उपरचय्य द्वादश-लक्षण-अर्थ-व्याख्यानम्। सर्वो &lt;br&gt;&#xA;अयं दुर्मतीनाम् असामर्थ्य-प्रच्छादन-उपायः, न तु&lt;br&gt;&#xA;सत्यैर् अस्त्य् उपेतः, तत्त्व-परीक्षायां फल-आदि-प्रतिसरण-&lt;br&gt;&#xA;दण्ड-प्रयोग-आदीनाम् अयुक्तत्वात्। &lt;br&gt;&#xA;भवत्य् एव नाटक-आदि-घोषणे अर्थ-अन्तर-गमनात् पराजय &lt;br&gt;&#xA;इति चेत्, अन्यस्य अप्य् अजिज्ञासितस्य किं न भवति। न हि&lt;br&gt;&#xA;अस्य अपि काचिद् विवक्षित-साध्य-धर्म-सिद्धौ नान्तरीयकता।&lt;br&gt;&#xA;यथा हेतु-प्रत्यय-पारतन्त्र्य-लक्षण-संस्कार-दुःखता-&lt;br&gt;&#xA;आदि-सिद्धिम् अन्तरेण न अनित्यता-सिद्धिः, तथाविधस् तु&lt;br&gt;&#xA;धर्मः पृथग् अनुक्तो अपि साध्य-धर्मे अन्तर्भावात् पक्षीकृत&lt;br&gt;&#xA;एव इति न पृथग् अस्य उपन्यासो व्याख्यानं वा। तस्माद्&lt;br&gt;&#xA;एवंविधस्य अपि तदानीं प्रतिवादिना अजिज्ञासितस्य अर्थस्य&lt;br&gt;&#xA;प्रतिज्ञायाम् अन्यत्र वा उपन्यासो व्याख्यानं वा अर्थ-अन्तर-&lt;br&gt;&#xA;गमनान् निग्रहस्थानम् एव। तेन जिज्ञासित-धर्म-मात्रम्&lt;br&gt;&#xA;एव साधन-अङ्गं वाच्यम्। न प्रसङ्ग उपक्षेप्तव्यः, &lt;br&gt;&#xA;तद्-उपक्षेपे अतिप्रसङ्गात्। &lt;br&gt;&#xA;एवम् असाधन-अङ्ग-वचनं वादिनो निग्रहस्थानं प्रतिवादिना&lt;br&gt;&#xA;तथाभावे प्रतिपादिते, अन्यथा द्वयोर् एकस्य अपि&lt;br&gt;&#xA;न जय-पराजयाव् इति। &lt;br&gt;&#xA;अदोष-उद्भावनं प्रतिवादिनो निग्रहस्थानम्। वादिना&lt;br&gt;&#xA;साधने प्रयुक्ते अभ्युपगत-उत्तर-पक्षो यत्र विषये प्रतिवादी&lt;br&gt;&#xA;यदा न दोषम् उद्भावयति तदा पराजितो वक्तव्यः। &lt;br&gt;&#xA;साधन-दोषाः पुनर् न्यूनत्वम् असिद्धिर् अनैकान्तिकता &lt;br&gt;&#xA;वादिनः साधयितुम् इष्टस्य अर्थस्य विपर्यय-साधनम् &lt;br&gt;&#xA;अष्टादश दृष्टान्त-दोषश् च। तेषाम् अनुद्भावनम् अप्रत्यायनम्&lt;br&gt;&#xA;अप्रतिपादनं प्रतिवादिनः पराजय-अधिकरणम्। &lt;br&gt;&#xA;तत् पुनः साधनस्य निर्दोषत्वात्, सदोषत्वे अपि प्रतिवादिनो&lt;br&gt;&#xA;अज्ञानात् प्रतिपादन-असामर्थ्याद् वा। न हि दुष्ट-साधन-अभिधाने &lt;br&gt;&#xA;अपि वादिनः प्रतिवादिनो अप्रतिपादिते दोषे पराजय-&lt;br&gt;&#xA;व्यवस्थापना युक्ता, तयोर् एव परस्पर-सामर्थ्य-उपघात-&lt;br&gt;&#xA;अपेक्षया जय-पराजय-व्यवस्थापनात्। केवलं हेत्वाभासाद्&lt;br&gt;&#xA;भूत-प्रतिपत्तेर् अभावाद् अप्रतिपादकस्य जयो अपि न अस्त्य्&lt;br&gt;&#xA;एव। न हि तत्त्व-चिन्तायां कश्चिच् छल-व्यवहारः। &lt;br&gt;&#xA;यद्य् एवं किं न पराजयः, तत्त्व-सिद्धि-भ्रंशात्।&lt;br&gt;&#xA;न अनिराकरणात्। निराकरणं हि तस्य अन्येन पराजयः, न&lt;br&gt;&#xA;सिद्ध्य्-अभावः, प्रतियोग्य्-अनपेक्षणात् सिद्ध्य्-अभावस्य, &lt;br&gt;&#xA;साधन-अभावे असत्य् अपि प्रतियोगिनि भावात्। प्रतियोगिनश् च&lt;br&gt;&#xA;तन्-निराकरणे असामर्थ्यात् पराजयस्य अनुत्पत्तेर् अपराजयः। &lt;br&gt;&#xA;तस्माद् अयम् असमर्थ-साधन-अभिधाय्य् अपि परेण&lt;br&gt;&#xA;तथाभावे अप्रतिपादिते अपराजितो वक्तव्यः। &lt;br&gt;&#xA;छल-व्यवहारे अपि विजिगीषूणां वाद इति चेत्, न, दुर्जन- &lt;br&gt;&#xA;विप्रतिपत्त्य्-अधिकारे सतां शास्त्र-प्रवृत्तेः। न हि पर-अनुग्रह- &lt;br&gt;&#xA;प्रवृत्ता मिथ्या-प्रलाप-आरम्भ-आत्म-उत्कर्ष-पर-पंसन- &lt;br&gt;&#xA;आदीन् असद्-व्यवहारान् उपदिशन्ति। न च पर-विपंसनेन&lt;br&gt;&#xA;लाभ-सत्कार-श्लोक-उपार्जनं सताम् आचारः। न अपि तथा-प्रवृत्तेभ्यः&lt;br&gt;&#xA;स्व-हस्त-दानेन प्राणिनाम् उपतापनं सत्-सम्मतानां &lt;br&gt;&#xA;शास्त्रकार-सभासदां युक्तम्। न च न्याय-शास्त्राणि &lt;br&gt;&#xA;सद्भिर् लाभ-आद्य्-उपार्जनाय प्रणीयन्ते। तस्मान् न योग-विहितः &lt;br&gt;&#xA;कश्चिद् विजिगीषु-वादो नाम। पर-अनुग्रह-प्रवृत्तास् तु सन्तो&lt;br&gt;&#xA;विप्रतिपन्नं प्रतिपादयन्तो न्यायम् अनुसरेयुः सत्-&lt;br&gt;&#xA;साधन-अभिधानेन भूत-दोष-उद्भावनेन वा, साक्षि-प्रत्यक्षं &lt;br&gt;&#xA;तस्य एव अनुप्रबोधाय। तद् एव न्याय-अनुसरणं सतां&lt;br&gt;&#xA;वादः, उक्त-न्याये तत्त्व-अर्थी चेत् प्रतिपद्येत, तद्-अप्रतिपत्ताव् &lt;br&gt;&#xA;अप्य् अन्यो न प्रतिपद्येत इति।&lt;br&gt;&#xA;तत्त्व-रक्षण-अर्थं सद्भिर् उपहर्तव्यम् एव छल-आदि &lt;br&gt;&#xA;विजिगीषुभिर् इति चेत्, न, नख-चपेट-शस्त्र-प्रहार-आदीपन-आदिभिर्&lt;br&gt;&#xA;अपि इति वक्तव्यम्। तस्मान् न ज्यायान् अयं तत्त्व-रक्षण-&lt;br&gt;&#xA;उपायः। साधन-प्रख्यापनं सतां तत्त्व-रक्षण-उपायः&lt;br&gt;&#xA;साधन-आभास-दूषणं च, तद्-अभावे मिथ्या-प्रलापाद् अत्र&lt;br&gt;&#xA;पर-उपताप-विधाने अपि तत्त्व-अप्रतिष्ठापनात्। अन्यथा अपि न्याय-&lt;br&gt;&#xA;उपवर्णने विद्वत्-प्रतिष्ठानात्। तस्मात् पर-अनुग्रहाय&lt;br&gt;&#xA;तत्त्व-ख्यापनं वादिनो विजयः, भूत-दोष-दर्शनेन मिथ्या-&lt;br&gt;&#xA;प्रतिपत्ति-निवर्तनं प्रतिवादिनः।&lt;br&gt;&#xA;अथवा यो न दोषः साधनस्य तद्-भावे अपि वादिना साधयितुम्&lt;br&gt;&#xA;इष्टस्य अर्थस्य सिद्धेर् विघात-अभावात्, तस्य उद्भावनं&lt;br&gt;&#xA;प्रतिवादिनो निग्रह-अधिकरणम्, मिथ्या-उत्तर-अभिधानात्।&lt;br&gt;&#xA;यथा साध्यतया अनिष्टो अपि वादिनो धर्मः, शास्त्र-उपगमात्&lt;br&gt;&#xA;साध्य इति तद्-विपर्यासेन विरोध-उद्भावनम्। न अस्त्य् &lt;br&gt;&#xA;आत्मा इति तव प्रतिज्ञा-पदयोर् विरोध इति प्रतिज्ञा-दोष-उद्भावनम्।&lt;br&gt;&#xA;प्रयत्नानन्तरीयकः शब्दो अनित्यः प्रयत्नानन्तरीयकत्वाद् &lt;br&gt;&#xA;इति हेतोर् धर्म-विशेषत्वात् प्रतिज्ञार्थैकदेश इत्य्&lt;br&gt;&#xA;असिद्ध-उद्भावनम्, सर्वाणि साधर्म्य-वैधर्म्य-सम-आदीनि&lt;br&gt;&#xA;जात्य्-उत्तराणि इत्य् एवम्-आदेर् दोषस्य उद्भावनम् अदोष-उद्भावनम्।&lt;br&gt;&#xA;तस्य वादिना दोष-आभासत्वे प्रख्यापिते प्रतिवादी पराजितो &lt;br&gt;&#xA;वक्तव्यः, पूर्वपक्षे साधनस्य निर्दोषत्वात्। दोषवति &lt;br&gt;&#xA;पुनः साधने न द्वयोर् एकस्य अपि जय-पराजयौ, तत्त्व- &lt;br&gt;&#xA;अप्रख्यापनात् अदोष-उद्भावनाच् च। अप्रतिपक्षायां च&lt;br&gt;&#xA;पक्ष-सिद्धौ कृतायां जेता भवति।&lt;br&gt;&#xA;तस्माज् जिगीषता स्व-पक्षश् च स्थापनीयः पर-पक्षश् च&lt;br&gt;&#xA;निराकर्तव्यः। निर्दोषे साधन-अभिधाने अपि वादिनः प्रतिवादिना&lt;br&gt;&#xA;दोष-आभास उद्भाविते, दूषण-आभासत्व-ख्यापन एव&lt;br&gt;&#xA;जय-पराजयौ, न अन्यथा, भावतस् तत्त्व-अभिधाने अपि प्रतिपक्ष-&lt;br&gt;&#xA;निराकरणेन तत्त्वस्य प्रख्यापन-असामर्थ्यात्। न &lt;br&gt;&#xA;प्रतिवादिनो अप्य् अत्र, भावतो मिथ्या-प्रतिपत्तेर् इति।&lt;br&gt;&#xA;इदं न्याय्यं निग्रहस्थान-लक्षणम् उक्तम् अस्माभिः। &lt;br&gt;&#xA;अन्यत् तु न युक्तम् इति न इष्यते।&lt;br&gt;&#xA;यत्र इदं यथोक्तं निग्रहस्थान-लक्षणं न अस्ति तस्य&lt;br&gt;&#xA;निग्रहस्थानत्वम् अयुक्तम् इति न उक्तम् अस्माभिः।&lt;br&gt;&#xA;प्रतिदृष्टान्त-धर्म-अभ्यनुज्ञा-स्व-दृष्टान्ते प्रतिज्ञाहानिर्&lt;br&gt;&#xA;निग्रहस्थानम् इति अत्र भाष्यकार-मतं दूषयित्वा वार्त्तिककारो&lt;br&gt;&#xA;अयं स्थित-पक्षम् आह। तम् एव ब्रूमः।&lt;br&gt;&#xA;प्रतिदृष्टान्तस्य यो धर्मस् तं यदा स्व-दृष्टान्ते&lt;br&gt;&#xA;अभ्यनुजानाति निगृहीतो वेदितव्यः। तत्र दृष्टश् च असाव् अन्ते च&lt;br&gt;&#xA;व्यवस्थित इति दृष्टान्तः। स्व-दृष्टान्तः स्व-पक्षः, प्रतिदृष्टान्तः &lt;br&gt;&#xA;प्रतिपक्षः। प्रतिपक्षस्य धर्मं स्व-पक्षे&lt;br&gt;&#xA;अभ्यनुजानन् पराजितः, यथा अनित्यः शब्द ऐन्द्रियकत्वाद् &lt;br&gt;&#xA;इति ब्रूवन् प्रतिपक्ष-वादिनि सामान्येन प्रत्यवस्थिते आह&lt;br&gt;&#xA;यदि सामान्यम् ऐन्द्रियकं नित्यं शब्दो अप्य् एवम् अस्त्व् इति&lt;br&gt;&#xA;एषा प्रतिज्ञाहानिः प्राक्-प्रतिज्ञातस्य शब्द-अनित्यत्वस्य त्यागाद्&lt;br&gt;&#xA;इति।&lt;br&gt;&#xA;अत्र उपगत-प्रतिज्ञा-त्यागात् प्रतिज्ञाहानौ विशेष-प्रतिनियमः&lt;br&gt;&#xA;किं कृतो अनेन प्रकारेण प्रतिज्ञां त्यजतः प्रतिज्ञाहानिर्&lt;br&gt;&#xA;इति। सम्भवति ह्य् अन्येन अपि प्रकारेण हेतु-दोष-उद्भावन-&lt;br&gt;&#xA;आदिना प्रतिपक्ष-साधन-अभिधानेन च स्व-पक्ष-परित्यागः&lt;br&gt;&#xA;पर-पक्ष-उपगमश् च। इदम् एव च प्रतिज्ञाहानेः&lt;br&gt;&#xA;प्रधानं निमित्तम् एवं प्रतिपादितेन प्रतिज्ञा हातव्या&lt;br&gt;&#xA;हानौ च पराजय इति। &lt;br&gt;&#xA;इदं पुनर् असम्बद्धम् एव सामान्यं नित्यम् ऐन्द्रियकम्&lt;br&gt;&#xA;इत्य् उक्ते शब्दो अप्य् एवम् अस्त्व् इति। कः स्वस्थ-आत्मा स्वयम् &lt;br&gt;&#xA;ऐन्द्रियकत्वाद् अनित्यः शब्दो घटवद् इति ब्रुवन् सामान्येन&lt;br&gt;&#xA;उपदर्शन-मात्रेण नित्यं शब्दं प्रतिपद्यते।&lt;br&gt;&#xA;सामान्यस्य अपि नित्यस्य ऐन्द्रियकत्वे अप्य् अनित्ये घटे दर्शनात् &lt;br&gt;&#xA;संशयितः स्यात्।&lt;br&gt;&#xA;जाड्यात् प्रतिपद्येत अपि इति चेत्, तथा अपि किं सामान्यस्य उपदर्शनेन।&lt;br&gt;&#xA;एवम् एव नित्यः शब्द इति वक्तव्यं जडस्य&lt;br&gt;&#xA;प्रतिपत्तौ विचार-अभावात्। &lt;br&gt;&#xA;न च नित्य-सामान्य-उपदर्शनेन तद्-धर्मं शब्दे प्रतिपद्यमाने&lt;br&gt;&#xA;प्रतिपक्ष-धर्म-अभ्यनुज्ञातो भवति, अनित्यः &lt;br&gt;&#xA;शब्द इति च वदतो नित्यः शब्द इत्य् आञ्जसः प्रतिपक्षः &lt;br&gt;&#xA;स्यात्, न नित्यं सामान्यम् इति।&lt;br&gt;&#xA;तस्माद् ऐन्द्रियकत्वस्य नित्य-अनित्य-पक्ष-वृत्तेर् व्यभिचाराद्&lt;br&gt;&#xA;असाधन-अङ्गस्य उपादानान् निग्रह-अर्हः, न प्रतिपक्ष-&lt;br&gt;&#xA;धर्म-अनुज्ञया अनेन प्रकारेण प्रतिज्ञाहानेः। &lt;br&gt;&#xA;प्रतिज्ञा-अर्थ-प्रतिषेधे धर्म-विकल्पात् तद्-अर्थ-निर्देशः&lt;br&gt;&#xA;प्रतिज्ञा-अन्तरम् प्रतिज्ञातो अर्थो अनित्यः शब्द ऐन्द्रियकत्वाद्&lt;br&gt;&#xA;इत्य् एव, तस्य हेतु-व्यभिचार-उपदर्शनेन प्रतिषेधे&lt;br&gt;&#xA;कृते धर्म-भेद-विकल्पात् सामान्य-घटयोः सर्वगतत्व- &lt;br&gt;&#xA;असर्वगतत्व-धर्म-विकल्पेन प्रतिज्ञा-अन्तरं करोति, यथा &lt;br&gt;&#xA;घटो असर्वगतो अनित्य एव शब्दो अप्य् असर्वगतो अनित्य&lt;br&gt;&#xA;इति। एतत् प्रतिज्ञा-अन्तरं नाम निग्रहस्थानं साधन-सामर्थ्ये&lt;br&gt;&#xA;अप्य् अपरिज्ञानात्। स हि पूर्वस्या अनित्यः शब्द इति&lt;br&gt;&#xA;प्रतिज्ञायाः साधनाय उत्तराम् असर्वगतः शब्द इति प्रतिज्ञाम्&lt;br&gt;&#xA;आह। तद्-दर्शनाय तद्-अर्थ-निर्देश इत्य् आह। तद्-अर्थः&lt;br&gt;&#xA;पूर्व-उक्त-साध्य-सिद्ध्य्-अर्थ उत्तर-प्रतिज्ञा-निर्देशस् तद्-अर्थ- &lt;br&gt;&#xA;निर्देशः। न च प्रतिज्ञा प्रतिज्ञा-अन्तर-साधने समर्था&lt;br&gt;&#xA;इति निग्रहस्थानम्।&lt;br&gt;&#xA;अत्र अपि न एवम्-ब्रुवता प्रतिज्ञा-अन्तरं पूर्व-प्रतिज्ञा-साधनाय&lt;br&gt;&#xA;उक्तं भवति, किं तर्हि विशेषणम् ऐन्द्रियकत्वस्य &lt;br&gt;&#xA;हेतोः सामान्ये वृत्त्या व्यभिचार उद्भाविते असर्वगतत्वे &lt;br&gt;&#xA;सत्य् ऐन्द्रियकत्वस्य हेतोर् विशेषण-उपादाने व्यभिचारं&lt;br&gt;&#xA;परिहरति। न पुनः प्रतिज्ञा-अन्तरम् आह, असर्वगतत्वस्य&lt;br&gt;&#xA;शब्दे सिद्धत्वात् प्रतिज्ञायाश् च साध्य-निर्देश-लक्षणत्वात्।&lt;br&gt;&#xA;यद् अप्य् उक्तं पूर्व-प्रतिज्ञा-साधनाय उत्तरां प्रतिज्ञाम्&lt;br&gt;&#xA;आह इति तद् अप्य् अयुक्तम्। न हि प्रतिज्ञा प्रतिज्ञा-साधनाय &lt;br&gt;&#xA;उच्यमाना प्रतिज्ञा-अन्तरं भवति, किं तर्हि हेत्व्-आदेर् अनन्यतमः।&lt;br&gt;&#xA;साध्य-साधनाय उपादानात् साधन-निर्देशः स&lt;br&gt;&#xA;स्यान् न साध्य-निर्देशः। उदाहरण-साधर्म्य-आदेश् च हेतु-लक्षणस्य&lt;br&gt;&#xA;असर्वगत्वे भावात् प्रतिज्ञा-लक्षणस्य च अभावात्, हेतुत्वम्&lt;br&gt;&#xA;असर्वगत्वे प्रयुक्तं न प्रतिज्ञा-अन्तरत्वम्। अत्यन्त-&lt;br&gt;&#xA;असम्बद्धं च इदं प्रतिज्ञां प्रतिज्ञा-साधनाय आह इति।&lt;br&gt;&#xA;यो हि प्राक् प्रतिज्ञाम् उक्त्वा हेतु-उदाहरण-आदिकं वक्तुं &lt;br&gt;&#xA;जानाति, स किञ्चिद् अनुक्रमं साधनस्य जानात्य् एव हि, जानन्&lt;br&gt;&#xA;कथम् अविकल-अन्तःकरणः प्रतिज्ञाम् एव प्रतिज्ञा-साधनाय&lt;br&gt;&#xA;उपाददीत। उपाददता च अनेन प्रतिज्ञा-मात्रेण सिद्धिर् &lt;br&gt;&#xA;इष्टा भवति, ततश् च न प्राग् अपि हेतुं ब्रूयात्।&lt;br&gt;&#xA;एवम्प्रकारणाम् असम्बद्धानां परिसङ्ख्यातुम् &lt;br&gt;&#xA;अशक्यत्वात्, लक्षण-नियमो अप्य् असम्बद्ध एव प्रतिज्ञा- &lt;br&gt;&#xA;अन्तर-अभिधाने प्रतिज्ञा-अन्तरं नाम निग्रहस्थानम् इति।&lt;br&gt;&#xA;असम्बद्ध-अभिधानं निग्रहस्थानम् इति एवम्प्रकाराणाम् &lt;br&gt;&#xA;एकम् एव लक्षणं वाच्यं स्यात्। न च एवंविधः&lt;br&gt;&#xA;कश्चिद् विवादेषु दृष्ट-पूर्वो व्यवहारो येन तद्-अर्थं&lt;br&gt;&#xA;यत्नः क्रियते। न च बाल-प्रलाप-अनुदिश्य शास्त्रं प्रवर्तते&lt;br&gt;&#xA;प्रवृत्तौ च का निष्ठा तेषाम् अनिष्टानात्। दृश्यते च&lt;br&gt;&#xA;विदुषाम् अपि न अतिनिरूपणाद् असिद्ध-अभिधानम् इति। व्यवहार-&lt;br&gt;&#xA;दर्शनात् तादृशं पराजय-अधिकरणं व्यवस्थाप्यते। &lt;br&gt;&#xA;तस्माद् इह अपि यदि निवृत्त-आकाङ्क्षे वादिनि परो अनैकान्तिकताम्&lt;br&gt;&#xA;उद्भावयेत्, असाधन-अङ्गस्य अनैकान्तिकस्य अभिधानान्&lt;br&gt;&#xA;निग्रहस्थानं वादिनः, एवं यदि प्रतिवादी सत् सामान्यम्&lt;br&gt;&#xA;ऐन्द्रियकं नित्यं च प्रमाणेन प्रतिपादयितुं &lt;br&gt;&#xA;शक्नुयात्। अनुदिश्य-अप्रमाणकं शास्त्र-उपगमं प्रमाणेन&lt;br&gt;&#xA;एषाम् अर्थानाम् अप्रतिपादने न भूत-दोष-उद्भावनम् इति&lt;br&gt;&#xA;न कश्चित् पराजयो अभ्युपगम-मात्रेण वस्तु-सिद्धेर् अभावात् &lt;br&gt;&#xA;प्रतिवादिना दोषस्य अप्रतिपादितत्वात्। प्रमाणैर् असमर्थित-&lt;br&gt;&#xA;साधन-अभिधानात् तु जेता अपि न भवति इति।&lt;br&gt;&#xA;अनित्य-आकाङ्क्षे पुनर् वादिनि न कश्चिद् दोषो विशेषण-अभिधानेन&lt;br&gt;&#xA;हेतोः समर्थन-उपक्रमात्।&lt;br&gt;&#xA;प्रतिज्ञा-हेत्वोर् विरोधः प्रतिज्ञा-विरोधः। यथा गुण-व्यतिरिक्तं &lt;br&gt;&#xA;द्रव्यम् इति प्रतिज्ञा, रूप-आदिभ्यो अर्थ-अन्तरस्य अनुपलब्धेर्&lt;br&gt;&#xA;इति हेतुः, सो अयं प्रतिज्ञा-हेत्वोर् विरोधः। एतेन &lt;br&gt;&#xA;एव प्रतिज्ञा-विरोधो अप्य् उक्तो यत्र प्रतिज्ञा स्व-वचनेन&lt;br&gt;&#xA;विरुध्यते, यथा श्रमणा गर्भिणी, न अस्त्य् आत्मा इति वा, हेतु-&lt;br&gt;&#xA;विरोधो अपि यत्र प्रतिज्ञया हेतुर् विरुध्यते, यथा सर्वं&lt;br&gt;&#xA;पृथक् समूहे भाव-शब्द-प्रयोगाद् इति। एतेन प्रतिज्ञया &lt;br&gt;&#xA;दृष्टान्त-विरोधो अपि व्याख्यातः। हेतोश् च दृष्टान्त-आदिभिर्&lt;br&gt;&#xA;विरोधः प्रमाण-विरोधश् च प्रतिज्ञा-हेत्वोर् वक्तव्यः। &lt;br&gt;&#xA;पर-पक्षे स्व-सिद्धेन गोत्व-आदिना अनैकान्तिक-चोदनाद्&lt;br&gt;&#xA;विरोधः, यः पर-पक्षं स्व-सिद्धेन गोत्व-आदिना व्यभिचारयति,&lt;br&gt;&#xA;तद् विरुद्धम् उत्तरं वेदितव्यम् स्व-पक्ष-अनपेक्षं&lt;br&gt;&#xA;च, यश् च स्व-पक्ष-अनपेक्षं हेतुं प्रयुङ्क्ते&lt;br&gt;&#xA;अनित्यः शब्द ऐन्द्रियकत्वाद् इति, तस्य स्व-सिद्धस्य गोत्व-आदेर् &lt;br&gt;&#xA;अनित्यत्व-विरोधाद् विरुद्धः। उभय-पक्ष-सम्प्रतिपन्नस्&lt;br&gt;&#xA;त्व् अनैकान्तिकः, यद् उभय-पक्ष-प्रतिपन्नं वस्तु,&lt;br&gt;&#xA;तेन अनैकान्तिक-चोदना इति। &lt;br&gt;&#xA;अत्र अपि प्रतिज्ञायाः साधन-वाक्ये प्रयोग-प्रतिषेधात्&lt;br&gt;&#xA;तद्-आश्रयस् तत्-कृतो वा हेतु-दृष्टान्तयोर् न विरोध इति न प्रतिज्ञा-&lt;br&gt;&#xA;विरोधो नाम किञ्चित् निग्रहस्थानम्।&lt;br&gt;&#xA;स्याद् एतत्, असत्य् अपि प्रतिज्ञा-प्रयोगे गम्यमानो अपि प्रतिज्ञा-&lt;br&gt;&#xA;हेत्वोर् विरोधो भवति, यथा रूप-आदिभ्यो अर्थ-अन्तरस्य अनुपलब्धिः&lt;br&gt;&#xA;तद् गुण-व्यतिरिक्तम्, न उपलभ्यते च रूप-आदिभ्यो &lt;br&gt;&#xA;अर्थ-अन्तरं द्रव्यम् इत्य् उक्ते अपि गम्यत एव साध्य-&lt;br&gt;&#xA;साधनयोर् विरोधः; कथं ततो अर्थ-अन्तरस्य-अनुपलब्धिस्&lt;br&gt;&#xA;तद्-व्यतिरेकश् च इति।&lt;br&gt;&#xA;सत्यम्, स्याद् अयं विरोधः, यदि हेतुः साध्य-धर्म-&lt;br&gt;&#xA;विपर्ययं साधयेत्। यदि ह्य् उपलब्धि-लक्षण-प्राप्तत्वेन &lt;br&gt;&#xA;उपगतस्य सतो द्रव्यस्य रूप-आदि-प्रतिभास-विवेकेन स्व-&lt;br&gt;&#xA;प्रतिभास-अनुपलब्धिः, तत् तद्-व्यतिरेकेण न अस्ति इति इष्ट-व्यतिरेक-&lt;br&gt;&#xA;विपर्यय-साधनाद् विरुद्धो हेतुर् अस्माभिर् उक्त एव इति &lt;br&gt;&#xA;भवत्य् एव इदं निग्रह-अधिकरणम्, यद्य् एवंविधः प्रतिज्ञा-&lt;br&gt;&#xA;हेत्वोर् विरोध इष्टः। अथ पुनर् अस्य उपलब्धि-लक्षण-&lt;br&gt;&#xA;प्राप्तिर् लुप्यते, तदा न कश्चित् प्रतिज्ञा-हेत्वोर् विरोधः, &lt;br&gt;&#xA;व्यतिरिक्तानाम् अपि भावानां कुतश्चिद् विप्रकर्षिणां तद्- &lt;br&gt;&#xA;व्यतिरेकेण अनुपलब्धाव् अपि व्यतिरेकस्य भावात्।&lt;br&gt;&#xA;यद् उक्तं प्रतिज्ञायाः स्व-वचन-विरोधे प्रतिज्ञा-विरोध &lt;br&gt;&#xA;इति तत्र इदम् एव निग्रह-अधिकरणम् असाधन-अङ्ग- &lt;br&gt;&#xA;भूतायाः प्रतिज्ञायाः साधन-वाक्ये प्रयोगः; न विरोधः &lt;br&gt;&#xA;तद्-अधिकरणत्वात्। यदि प्रतिज्ञा-अनपेक्षो विरोधः स्यात्, स्यात् &lt;br&gt;&#xA;पराजय-आश्रयः। प्रतिज्ञा-अधिकरणत्वे पुनस् तत्-प्रयोगकृत&lt;br&gt;&#xA;एव पराजयो अस्य प्रस्ताव-उपसंहार-अवसानत्वात्। व्यर्थं&lt;br&gt;&#xA;विरोध-उद्भावनं पराजित-पराजय-अभावाद् भस्मीकृत-प्रज्वलन-वत्।&lt;br&gt;&#xA;ये तु केचिद् विचार-प्रसङ्गेष्व् एकत्र साध्ये बहवो&lt;br&gt;&#xA;हेतव उच्यन्ते, तेषां विकल्पेन तत्-साध्य-साधनाय&lt;br&gt;&#xA;वृत्तेः सामर्थ्यम् अन्यथा द्वितीयस्य वैयर्थ्यात्। यदि हि&lt;br&gt;&#xA;तत्र अप्य् एक-प्रयोगम् अन्तरेण अपरस्य प्रयोगो न सम्भवेत्,&lt;br&gt;&#xA;न तदा द्वितीयस्य कश्चित् साधन-अर्थः प्रतीत-प्रतिपादन- &lt;br&gt;&#xA;अभावात्। तस्मान् न प्रतिज्ञायाः स्व-वचन-विरोधो नाम &lt;br&gt;&#xA;किञ्चित् निग्रहस्थानम्।&lt;br&gt;&#xA;न च न अस्त्य् आत्मा इत्य् अत्र कश्चित् प्रतिज्ञा-विरोधः न अस्त्य् आत्म-&lt;br&gt;&#xA;शब्दार्थस्य भाव-उपादानत्व-निषेधात्। शब्दार्थ-निषेधे &lt;br&gt;&#xA;हि विरोधः स्यात्। न च स्व-लक्षणं शब्दार्थ इति।&lt;br&gt;&#xA;यः पुनः प्रतिज्ञया बाधनाद् हेतु-विरोध उक्तः, यथा&lt;br&gt;&#xA;सर्वं पृथक् समूहे भाव-शब्द-प्रयोगाद् इति, न अत्र &lt;br&gt;&#xA;प्रतिज्ञायाः प्रयोगः, न अपि हेतोर्, येन विरोधः स्यात्, किं&lt;br&gt;&#xA;तर्हि प्रतिपादित-अर्थ-उपदर्शनेन उपसंहार-वचनम् एतस्मात्।&lt;br&gt;&#xA;अन्यैर् एव हेतुभिः शब्दस्य एक-विशेष-अनभिधानम्&lt;br&gt;&#xA;अनेक-अर्थ-सामान्य-अभिधानं च प्रतिपाद्य सर्वस्य शब्दार्थस्य&lt;br&gt;&#xA;नाना-अर्थ-रूपतया एक-वस्तु-विशेष-स्वभावता-भावम्&lt;br&gt;&#xA;उपदर्शयन् शब्दार्थम् अधिकृत्य सर्वं पृथग्&lt;br&gt;&#xA;इति ब्रूयात्। एतेन तद्-विरोधः प्रत्युक्तः। दृष्टान्त-उपदर्शनं &lt;br&gt;&#xA;च एतद् अनित्यः शब्दः कृतक-अनित्यत्वाद् इति यथा। क्वचिद् &lt;br&gt;&#xA;अर्थे विप्रतिपत्तौ प्रसिद्धम् अनेक-अर्थ-सामान्ये शब्द- &lt;br&gt;&#xA;प्रयोगम् उपदर्श्य प्रतिपादित-विप्रतिपत्ति-स्थानः सामान्येन&lt;br&gt;&#xA;उपसंहरति सर्वं पृथग् इति।&lt;br&gt;&#xA;यदि दृष्टान्त-प्रयोगः किं ऋजुना एव तत्-प्रयोग-क्रमेण&lt;br&gt;&#xA;न प्रयुक्तो विप्रतिपत्ति-विषयश् च किं न दर्शित इति चेत्, न, &lt;br&gt;&#xA;समास-निर्देशात्, एवम् अपि प्रयोग-दर्शनाद् असाधन-वाक्यत्वाच्&lt;br&gt;&#xA;च। अत एव न प्रतिज्ञया हेतोर् बाधनम्। न च एकम् &lt;br&gt;&#xA;एव किञ्चिन् न अस्ति इति ब्रुवाणः कश्चित् तत्-समुच्चय-रूपम् &lt;br&gt;&#xA;एकं समूहम् इच्छति येन विरोधः स्यात्। &lt;br&gt;&#xA;यो अपि युगपत् षट्केन योगाद् इत्य् आदिना परमाणोर्&lt;br&gt;&#xA;भेदम् आह, न तस्य अप्य् एकः समुच्चय-रूपः साधयितुम्&lt;br&gt;&#xA;इष्टः, किं तर्ह्य् अभाव एव एक-अनेक-प्रतिषेधात्। अतः सो अपि&lt;br&gt;&#xA;न समूहस् तस्य इष्टः, न तत्र शब्द इति न विरोधः।&lt;br&gt;&#xA;न विरोधो अयं पूर्वकात् प्रतिज्ञा-हेतु-विरोधात् भिद्यते &lt;br&gt;&#xA;येन पृथग् उच्येत। तत्र हेतु-प्रतिज्ञायोर् बाधनम्, इह&lt;br&gt;&#xA;प्रतिज्ञया हेतोर् इत्य् अस्ति भेद इति चेत्, अर्थ-विरोधे हि हेतु-&lt;br&gt;&#xA;प्रतिज्ञयोर् बाध्यबादकभावः स्यात्। सर्वो अर्थ-विरोधो &lt;br&gt;&#xA;द्विष्व् इत्य् अपि परस्परं बाधकम् एक-अर्थ-सन्निधाव् अपर-&lt;br&gt;&#xA;अर्था-सम्भवात्। तत्र हेतु-प्रतिज्ञायोः पृथग् बाध-उदाहरणयोर्&lt;br&gt;&#xA;न कश्चिद् अर्थ-भेदः।&lt;br&gt;&#xA;अपि च अयं विरुद्धो अविरुद्धो वा सति हेतु-प्रयोगे व्यधिकरणत्वाद् &lt;br&gt;&#xA;असिद्ध इत्य् असिद्धता हेतोर् निग्रहस्थानम्। &lt;br&gt;&#xA;स खलु उच्यमान एव अतद्-धर्मतया प्रतीतो वक्तुः पराजयम् &lt;br&gt;&#xA;आनयति। पराजिते तस्मिंस् तद्-अर्थ-विरोध-चिन्तया न &lt;br&gt;&#xA;किञ्चित्।&lt;br&gt;&#xA;अपि च सर्वत्र अयं प्रतिज्ञा-हेत्वोर् विरोधः सम्भवन्&lt;br&gt;&#xA;न द्वयीं हेतु-दोष-जातिम् अतिपतति विरुद्धताम् असिद्धतां&lt;br&gt;&#xA;च इति। विरुद्धता सिद्धे हेतोर् धर्मिणि भावे साध्य-धर्म-&lt;br&gt;&#xA;विपर्यय एव भावेन प्रतिज्ञा-अर्थ-विरोधात्। असिद्धता &lt;br&gt;&#xA;पुनर् धर्मिणि प्रतिज्ञाता-अर्थ-सिद्धौ विरुद्धयोः स्वभावयोर् &lt;br&gt;&#xA;एकत्र असम्भवात्। न च अन्यथा विरोधः।&lt;br&gt;&#xA;असिद्धे धर्मि-स्वभावे अभिहितयोर् हेतु-प्रतिज्ञा-अर्थयोर् &lt;br&gt;&#xA;विरोधाद् विरोध-सम्भव इति चेत्, अप्रमाण-योगे तु उभयोर्&lt;br&gt;&#xA;धर्मिणि संशयः। तथा सति हेतोर् धर्मिणि भाव-संशये &lt;br&gt;&#xA;असिद्धता एव हेतु-दोष इत्य् असिद्ध-विरुद्धाभ्याम् अन्यो &lt;br&gt;&#xA;न प्रतिज्ञया विरोधो नाम पराजय-हेतुः। असिद्ध-विरुद्धे&lt;br&gt;&#xA;च हेत्व्-आभास-वचनाद् एव उक्त इति न पृथक् प्रतिज्ञा-विरोधो &lt;br&gt;&#xA;वक्तव्य इति।&lt;br&gt;&#xA;उभय-आश्रितत्वाद् विरोधस्य विवक्षातो अन्यतर-निर्देश इति&lt;br&gt;&#xA;चेत्, स्याद् एतत् प्रतिज्ञा-हेत्वोर् विरोध इति प्रतिज्ञा-हेतू आश्रित्य &lt;br&gt;&#xA;उभय-आश्रयो भवति। तत्र यदा प्रतिज्ञा-विरोधो विवक्षितस्&lt;br&gt;&#xA;तदा प्रतिज्ञा-विरोध इति उच्यते, यदा प्रतिज्ञाया हेतोर् वा&lt;br&gt;&#xA;विरोधस् तदा विरुद्धो हेतुर् इति। अतः प्रतिज्ञा-विरोधो हेतु-विरोधो&lt;br&gt;&#xA;वा इत्य् अदोषः। तत्र हेतोर् उदाहरणं नित्यः शब्द&lt;br&gt;&#xA;उत्पत्ति-धर्मकत्वाद् इति, प्रतिज्ञा-विरोधस्य न अस्त्य् आत्मा इति,&lt;br&gt;&#xA;प्रतिज्ञा-हेत्वोः परस्पर-विरुद्ध-उदाहरणं गुण-व्यतिरिक्तम् &lt;br&gt;&#xA;इत्य् आदि, प्रतिज्ञया हेतु-विरोध-उदाहरणं न अस्त्य् एको&lt;br&gt;&#xA;भाव इत्य् आदिकम् इति।&lt;br&gt;&#xA;न, सर्वत्र हेत्व्-अपेक्षस्य विरोधस्य हेत्व्-आभास-अनतिक्रमात्, &lt;br&gt;&#xA;यथोक्तं प्राक्। अनपेक्षे च केवले स्वतः प्रतिज्ञा-&lt;br&gt;&#xA;विरोधे विवक्षिते प्रतिज्ञा-हेत्वोर् विरोध इति हेतु-ग्रहणम् &lt;br&gt;&#xA;असम्बद्धम्। न च उत्पत्ति-धर्मकत्वान् नित्यम् इत्य् &lt;br&gt;&#xA;अत्र अपि हेतु-विरोधो युक्तः, प्रतिज्ञया हि हेतोर् बाधने&lt;br&gt;&#xA;हेतु-विरोधः। इह तु हेतुना प्रतिज्ञा बाध्यत इति प्रतिज्ञा-विरोधो&lt;br&gt;&#xA;युक्तः, उभय-आश्रये अपि विरोधे बाध्यमान-विवक्षया&lt;br&gt;&#xA;तद्-विरोध-व्यवस्थापनात्।&lt;br&gt;&#xA;यद् अप्य् उक्तम् एतेन प्रतिज्ञया दृष्टान्त-विरोध-आदयो अपि &lt;br&gt;&#xA;वक्तव्या भण्डालेख्यन्यायेन इति तत्र अपि पक्षीकृत-धर्म-&lt;br&gt;&#xA;विपर्ययवति दृष्टान्ते विरोधः स्यात्। विरुद्धे च दृष्टान्ते&lt;br&gt;&#xA;यदि पक्ष-धर्मस्य वृत्तिर् अनन्य-साधारणा प्रसाध्यते,&lt;br&gt;&#xA;विरुद्धस् तदा हेत्व्-आभासः साधारणायाम् अप्रसाधिते वा&lt;br&gt;&#xA;तद्-वृत्ति-नियमे अनैकान्तिकः अवृत्तौ वा असाधारणः। &lt;br&gt;&#xA;विरुद्ध-दृष्टान्ता-वृत्तौ विपर्यय-वृत्तौ च हेतोर् न&lt;br&gt;&#xA;कश्चिद् हेतु-दोषो दृष्टान्त-विरोधश् च प्रतिज्ञया इति चेत्, न, &lt;br&gt;&#xA;तद् अपि संशय-हेतुत्व-अनतिवृत्तेर् दृष्टान्त-विरोधो हि प्रतिज्ञायाः&lt;br&gt;&#xA;साधर्म्ये दोषः, न वैधर्म्ये, अभिमतत्वात्।&lt;br&gt;&#xA;साधर्म्य-दृष्टान्ते च विपरीत-धर्मवति वस्तुतः साध्या-अव्यभिचारे&lt;br&gt;&#xA;अपि हेतोर् न अव्यभिचार-धर्मता शक्या दर्शयितुम्&lt;br&gt;&#xA;इति न अप्रदर्शित-अविनाभाव-सम्बद्धाद् हेतोर् निश्चयः।&lt;br&gt;&#xA;तन् न प्रतिज्ञया दृष्टान्त-विरोधो हेत्व्-आभासान् अतिवर्तते।&lt;br&gt;&#xA;उभयथा अपि दोषो अस्त्व् इति चेत्, न न हेतु-दोषस्य प्राक्&lt;br&gt;&#xA;प्रसङ्गेन पराजितस्य दोष-अन्तर-अनपेक्षणात्। विशेषेण साधन-&lt;br&gt;&#xA;अवयव-अनुक्रम-नियम-वादिन उदाहरण-साधर्म्यं &lt;br&gt;&#xA;हेतु-लक्षणं विरुद्धे दृष्टान्ते न सम्भवति इति प्राक्&lt;br&gt;&#xA;प्रयुक्तस्य हेतोर् दोषेण पराजय इति न उत्तर-दृष्टान्त-अपेक्षया&lt;br&gt;&#xA;विरोधश् चिन्ताम् अर्हति। हेतोर् अपि दृष्टान्त-विरोधे असाधारणत्वं&lt;br&gt;&#xA;विरुद्धत्वं वा वैधर्म्ये यदि वृत्तिः स्यात्।&lt;br&gt;&#xA;प्रमाण-विरोधे तु हेतोः, यथा न दहनो अग्निः शैत्याद्&lt;br&gt;&#xA;इत्य् आदि ह्य् असिद्धो हेत्व्-आभासः।&lt;br&gt;&#xA;प्रतिज्ञायाः प्रमाण-विरोधः स्व-वचन-विरोधेन व्याख्यात&lt;br&gt;&#xA;इति।&lt;br&gt;&#xA;सर्व एते साधन-विरोधा हेत्व्-आभासेष्व् एव अन्तर्भवन्ति&lt;br&gt;&#xA;इति हेत्व्-आभास-वचनेन एव उक्ताः।&lt;br&gt;&#xA;यत् तु विरुद्धम् उत्तरं पर-पक्षे स्व-सिद्धेन गोत्व-आदिना&lt;br&gt;&#xA;अनैकान्तिक-चोदना इति, तद् असम्बद्धम् एव। यदि हि स्व-सिद्धेन&lt;br&gt;&#xA;गोत्व-आदिना परस्य व्यभिचार-सिद्धिम् आकाङ्क्षेत, &lt;br&gt;&#xA;तस्य तत् स्व-पक्ष-विरुद्धं न अभिमतम् इति विरोध &lt;br&gt;&#xA;युज्येत। स हि स्वयं प्रतिपन्ने गोत्वे हेतु-वृत्तेः संशयानो&lt;br&gt;&#xA;अप्रतिपत्तिम् आत्मनस् तथा ख्यापयति। स च हेतुः&lt;br&gt;&#xA;सत्य् असति गोत्वे अप्रसाधित-साधन-सामर्थ्यः संशय-हेतुत्वाद्&lt;br&gt;&#xA;अनैकान्तिक एव प्रसाधिते तु सामर्थ्ये गोत्वे &lt;br&gt;&#xA;अवृत्त्या हेतोर् न संशय एव सर्व-संशय-प्रकाराणां &lt;br&gt;&#xA;परिहारेण समर्थनात्। एतेन स्व-पक्ष-अनपेक्ष-हेतु-प्रयोगस्य &lt;br&gt;&#xA;अनैकान्तिकता व्याख्याता, सो अपि स्व-अभिमत-नित्य-गोत्व-&lt;br&gt;&#xA;वृत्तिं हेतुम् अनित्यत्वे ब्रुवाणो असमर्थित-साधन-अङ्गतया&lt;br&gt;&#xA;संशय-हेतुम् एव आह इति। यत् पुनर् उक्तम् उभय-पक्ष-सम्प्रतिपन्नेन&lt;br&gt;&#xA;वस्तुना अनैकान्तिक-चोदना इति, तत्र अप्य् अवश्यं&lt;br&gt;&#xA;संशय-हेतुत्व-मुखेन एव अनैकान्तिको वक्तव्यः। तद्&lt;br&gt;&#xA;असमर्थिते अन्यत्र अपि तुल्यम् इति न उभय-सिद्ध-इतरयोर् अनैकान्तिकत्वैर्&lt;br&gt;&#xA;विशेषः।&lt;br&gt;&#xA;यद् अप्य् उक्तम्, दृष्टान्त-आभास-हेत्व्-आभास-पूर्वकत्वात्&lt;br&gt;&#xA;तद्-अभिधानेन एव उक्ता इति न पृथग् निग्रहस्थानेषु उक्ता इति,&lt;br&gt;&#xA;तद् अप्य् अवयव-अन्तर-वादिनो अयुक्तम्। यो अवयव-अन्तरं&lt;br&gt;&#xA;दृष्टान्तं हेतोर् आह, तस्य न हेत्व्-आभास-उक्त्या दृष्टान्त-आभास- &lt;br&gt;&#xA;उक्तिर् व्याप्या तद्-वचनेन गम्यमानस्य तस्मात् साधन-अन्तर- &lt;br&gt;&#xA;अभाव-प्रसङ्गात्। दृष्टान्त-आभासानां हेत्व्-आभासेष्व्&lt;br&gt;&#xA;अन्तर्भावाद् दृष्टान्तस्य अपि हेताव् अन्तर्भाव इष्टो भवति, &lt;br&gt;&#xA;तथा च न दृष्टान्तः पृथक् साधन-अवयवः स्याद् अपृथग्-वृत्तेः। &lt;br&gt;&#xA;यो दृष्टान्त-साध्यो अर्थस् तस्य हेताव् अन्तर्भावाद् &lt;br&gt;&#xA;हेतुना एव साधित इति न दृष्टान्तस्य पृथक् किञ्चित् सामर्थ्यम्।&lt;br&gt;&#xA;अपि च न किञ्चित् पूर्व-पक्ष-वादिनो हेत्व्-आभास-असंस्पर्षे&lt;br&gt;&#xA;न्याय्यं निग्रहस्थानम् अस्ति इति तत्-सम्बन्धीनि सर्वाण्य्&lt;br&gt;&#xA;एव हेत्व्-आभास-वचनेन एव उक्तानि इति न पृथग् वाच्यानि&lt;br&gt;&#xA;स्युः। अर्थ-अन्तर-गमन-आदेर् अपि हेतोर् असामर्थ्य एव सम्भवात्। &lt;br&gt;&#xA;न हि समर्थे हेतौ साध्ये च सिद्धे अर्थ-अन्तर-&lt;br&gt;&#xA;गमनं कश्चिद् आरभते असमर्थस्य मिथ्या-प्रवृत्तेर् इति। &lt;br&gt;&#xA;पक्ष-प्रतिषेधे प्रतिज्ञाता-अर्थ-अपनयनं प्रतिज्ञा-सन्न्यासः।&lt;br&gt;&#xA;यः प्रतिज्ञातम् अर्थम् अनित्यः शब्द ऐन्द्रियकत्वाद्&lt;br&gt;&#xA;इति सामान्य-वृत्त्या हेतोर् व्यभिचार-प्रदर्शनेन&lt;br&gt;&#xA;प्रतिषेधे कृते क एवम् आह अनित्यः शब्द इति परित्यजति,&lt;br&gt;&#xA;तस्य प्रतिज्ञा-सन्न्यासो नाम निग्रहस्थानम् इति।&lt;br&gt;&#xA;अत्र अपि यद्य् उद्भाविते अपि हेतोर् व्यभिचारे न स पक्षं&lt;br&gt;&#xA;परित्यजति, किं न गृह्येत। निगृहीत एव हेत्व्-आभास-अभिधानाद् &lt;br&gt;&#xA;इति चेत्, किम् इदानीम् उत्तर-प्रतिज्ञा-सान्न्यास-अपेक्षया, &lt;br&gt;&#xA;तस्य तद् एव अद्यं निग्रहस्थानम् इति किम् अन्यैर्&lt;br&gt;&#xA;अशक्य-परिच्छेदैः क्लीब-प्रलाप-चेष्टितैर्। उपन्यस्तैर् एवं &lt;br&gt;&#xA;ह्य् अतिप्रसङ्गः स्यात्। पक्ष-प्रतिषेधे तूष्णीम्भवतस्&lt;br&gt;&#xA;तूष्णीम्भावो नाम निग्रहस्थानम् प्रपलायमानस्य&lt;br&gt;&#xA;प्रपलायित्वं नाम निग्रहस्थानम् इत्य् एवम् आद्य् अपि वाच्यं&lt;br&gt;&#xA;स्यात्, तस्माद् एतद् अप्य् असम्बद्धम् इति।&lt;br&gt;&#xA;अविशेष-उक्ते हेतौ प्रतिषिद्धे विशेषम् इच्छतो हेत्व्-अन्तरम्। &lt;br&gt;&#xA;निदर्शनम् एक-प्रकृति इदं व्यक्तं परिमाणात्, मृत्-पूर्वकाणां &lt;br&gt;&#xA;शराव-प्रभृतीनां दृष्टं परिमाणम् इति। अस्य&lt;br&gt;&#xA;व्यभिचारेण प्रत्यवस्थानं नाना-प्राकृतीनाम् एक-प्रकृतीनां&lt;br&gt;&#xA;च दृष्टं परिमाणम् इति एवं प्रत्यवस्थित आह&lt;br&gt;&#xA;एक-प्रकृति-समन्वय-विकाराणां परिमाण-दर्शनात् सुख-&lt;br&gt;&#xA;दुःख-मोह-समन्वितं हि इदं सर्वं व्यक्तं परिमितं&lt;br&gt;&#xA;गृह्यते। तस्य प्रकृत्य्-अन्तर-रूप-समन्वय-अभावे सत्य् एक- &lt;br&gt;&#xA;प्रकृतिकत्वम् इति। तद् इदम् अविशेष-उक्ते हेतौ प्रतिषिद्धे विशेषं &lt;br&gt;&#xA;ब्रुवतो हेत्व्-अन्तरं भवति। सति च हेत्व्-अन्तर-भावे&lt;br&gt;&#xA;पूर्वस्य हेतोर् असाधकत्वान् निग्रहस्थानम्।&lt;br&gt;&#xA;अत्र अपि पूर्वस्य एव हेतोर् अनैकान्तिकस्य अभिधानान् निगृहीते&lt;br&gt;&#xA;हेत्व्-अन्तर-चिन्ता क्व उपयुज्यते। यदि प्राक्-साधन-वादी&lt;br&gt;&#xA;हेतुम् अनैकान्तिकम् उक्त्वा दत्त-उत्तर-अवसरः, तेन एव निगृह्यते&lt;br&gt;&#xA;अदत्त-उत्तर-अवसरः, हेत्व्-अन्तर-अभिधाने अपि न निग्रहम्&lt;br&gt;&#xA;अर्हत्य् अविरामात्। &lt;br&gt;&#xA;प्रकृताद् अर्थाद् अप्रतिबद्ध-अर्थम् अर्थ-अन्तरम्। यथोक्त-&lt;br&gt;&#xA;लक्षणे पक्ष-प्रतिपक्ष-परिग्रहे हेतुतः साध्य-सिद्धौ&lt;br&gt;&#xA;प्रकृत्यायां कुर्यान् नित्यः शब्दो अस्पर्शत्वाद् इति हेतुः,&lt;br&gt;&#xA;हेतुश् च नाम हिनोतेर् धातोस् तु-शब्दे प्रत्यये कृद्-अन्तं&lt;br&gt;&#xA;पदम्। पदं च नाम-आख्यात-उपसर्ग-निपाता इति प्रस्तुत्य &lt;br&gt;&#xA;नाम-आदीनि व्याचष्टे, इदम् अर्थ-अन्तरं नाम निग्रहस्थानम्&lt;br&gt;&#xA;अभ्युपगत-अर्थ-असङ्गतत्वाद् इति। &lt;br&gt;&#xA;न्याय्यम् एतन् निग्रहस्थानम्, पूर्व-उत्तर-पक्ष-वादिनोः&lt;br&gt;&#xA;प्रतिपादिते दोषे प्रकृतं परित्यज्या-साधन-अङ्ग-वचनम् &lt;br&gt;&#xA;अदोष-उद्भावनं च। साधन-वादिनो ह्य् उपन्यस्त-साधनस्य&lt;br&gt;&#xA;समर्थने कर्तव्ये तद् अकृत्वा अपरस्य प्रसङ्गेन अप्रसङ्गेन&lt;br&gt;&#xA;वा अतन्-नान्तरीयकस्य अप्य् अभिधानं पराजय-&lt;br&gt;&#xA;स्थानम् उत्तर-वादिनो अपि दोष-उद्भावन-मात्राद् अपरस्य उपक्षेप&lt;br&gt;&#xA;इति।&lt;br&gt;&#xA;वर्ण-क्रम-निर्देशवन् निरर्थकम्। यथा नित्यः शब्दो&lt;br&gt;&#xA;जबगडदशत्वात् झभञ्घढधषवद् इति। साधन-अनुपादानान्&lt;br&gt;&#xA;निगृह्यत इति।&lt;br&gt;&#xA;इदम् अप्य् असम्बद्धम्, न हि वर्ण-क्रम-निर्देशाद् एव इष्ट-&lt;br&gt;&#xA;अर्थ-सिद्धाव् आनर्थक्यम्। यद् एव किञ्चिद् असाधन-अङ्गस्य&lt;br&gt;&#xA;वचनम्, तद् एव अनर्थकं साध्य-सिद्ध्य्-उपयोगिनो&lt;br&gt;&#xA;अभिधेयस्य अभावात् निष्प्रयोजनत्वाच् च इति, प्रकार-विशेष-उपादानम्&lt;br&gt;&#xA;असम्बद्धम्। &lt;br&gt;&#xA;वतेर् उपादानाद् अदोष इति चेत्, स्याद् एतत्, वर्ण-क्रम-निर्देशवद्&lt;br&gt;&#xA;इति वतिर् अत्र उपात्तः सो अन्यदा अप्य् अननुरूपं गृह्नति इत्य्&lt;br&gt;&#xA;अदोष इति। न, अर्थ-अन्तर-आदेर् निग्रहस्थानस्य अवचन-प्रसङ्गात्,&lt;br&gt;&#xA;एवं हि ता न पृथग् वाच्या निरर्थकेन एव अभिधानात्। &lt;br&gt;&#xA;न साध्य-सिद्धाव् अनर्थकं निरर्थकम्, यस्य न एव&lt;br&gt;&#xA;कश्चिद् अर्थः, तन् निरर्थकम् इष्टम् इति चेत्, यस्य कस्यचिद् &lt;br&gt;&#xA;अवादिनो अपि हि निरर्थक-अभिधाने किं न निग्रहो निग्रह-&lt;br&gt;&#xA;निमित्त-अविशेषात्। &lt;br&gt;&#xA;न, तस्य इह अप्रस्तावाद् इति चेत्, आयातम् इह यो निरर्थकं &lt;br&gt;&#xA;ब्रवीति, तस्य तेन एव निग्रह इति। तत् तुल्यं सर्वस्य असाधन-&lt;br&gt;&#xA;अङ्ग-वादिन इति। स सर्वो निरर्थक-अभिधाय्य् अनेन एव&lt;br&gt;&#xA;निग्रहस्थानेन निग्रह-अर्हः।&lt;br&gt;&#xA;न च वर्ण-क्रम-निर्देशः सर्वत्र निरर्थकः क्वचित्-&lt;br&gt;&#xA;प्रकरणे तस्य अपि अर्थवत्त्वात्। तस्माद् अत्र एव अस्य आनर्थक्यात्&lt;br&gt;&#xA;निग्रहस्थानत्वम्।&lt;br&gt;&#xA;अपि च अत्यल्पम् इदम् उच्यते वर्ण-क्रम-निर्देशो निग्रहस्थानम् &lt;br&gt;&#xA;इति कपोल-वादित-कक्ष-घट्टितकम् इत्य् एवम्-आदीनाम् &lt;br&gt;&#xA;अपि वाच्यत्वात्।&lt;br&gt;&#xA;पर्षत्-प्रतिवादिभ्यां त्रिर्-अभिहितम् अप्य् अविज्ञातम्&lt;br&gt;&#xA;अविज्ञात-अर्थम्। यद् वाक्यं पर्षदा प्रतिवादिना च त्रिर्-अभिहितं&lt;br&gt;&#xA;न विज्ञायते श्लिष्ट-शब्दम् अप्रतीत-प्रयोगम् अतिद्रुत-&lt;br&gt;&#xA;उच्चारितम् इत्य् एवम् आदिना कारणेन, तद् अविज्ञात-अर्थम्, असामर्थ्य-&lt;br&gt;&#xA;संवरणाय प्रयुक्तं निग्रहस्थानम् इति।&lt;br&gt;&#xA;न इदं निरर्थकाद् भिद्यते। स यदि प्रकृत-अर्थ-सम्बद्धं &lt;br&gt;&#xA;गमकम् एव कुर्यात्, न अस्य-असामर्थ्यम्, तत्र&lt;br&gt;&#xA;जाड्यात् पर्षद्-आदयो न प्रतिपद्यन्त इति न विद्वान् निग्रहम् &lt;br&gt;&#xA;अर्हति।&lt;br&gt;&#xA;पर्षत्-प्रज्ञाम् अपरिकल्प्य वचनान् निग्रह-अर्ह एव इति चेत्,&lt;br&gt;&#xA;न्यायवादिनो जाड्याद् उक्तम् अजानन् किं न प्रतिवादी निगृह्यते। &lt;br&gt;&#xA;जाड्यात् पर्षद्-आदेर् अविज्ञात-प्रतिपादन-असामर्थ्य इति विजेता न&lt;br&gt;&#xA;स्यान् न निग्रह-अर्हः। असम्बद्ध-अभिधाने निरर्थकम् &lt;br&gt;&#xA;एव इति न पृथग् अविज्ञात-अर्थं नाम निग्रहस्थानम् इति।&lt;br&gt;&#xA;पौर्वापर्य-अयोगाद् अप्रतिबद्ध-अर्थम् अपार्थकम्। यत्र&lt;br&gt;&#xA;अनेकस्य पदस्य वाक्यस्य वा पौर्वापर्येण योगो&lt;br&gt;&#xA;न अस्ति इत्य् असम्बद्ध-अर्थता गृह्यते, तत् समुदाय-अर्थस्य अपायाद् &lt;br&gt;&#xA;अपार्थकम्, दश-दाडिम-आदि-वाक्य-वत्।&lt;br&gt;&#xA;इदं किल पदानाम् असम्बन्धाद् असम्बद्ध-वर्णान् &lt;br&gt;&#xA;निरर्थकात् पृथग् उक्तम् नन्व् एवम् असम्बद्ध-वाक्यम् &lt;br&gt;&#xA;अपि पृथग् वाच्यं स्यात्। न उभय-सङ्ग्रहात् अपार्थकम्,&lt;br&gt;&#xA;निरर्थकस्य अपि सङ्ग्रह-प्रसङ्गात्। एवंविधाच् च विशेष-&lt;br&gt;&#xA;समाश्रयात् पृथग्-निग्रहस्थान-लक्षण-प्रलपने अतिप्रसङ्गो&lt;br&gt;&#xA;अप्य् उक्तः। न च सङ्ग्रह-निर्देशे किञ्चिद् दोषं पश्यामः&lt;br&gt;&#xA;प्रभेदे वा गुण-अन्तरम् इति यत् किञ्चिद् एतत्।&lt;br&gt;&#xA;अवयव-विपर्यास-वचनम् अप्राप्तकालम्। प्रतिज्ञा-आदीनां&lt;br&gt;&#xA;यथालक्षणम् अर्थ-वशात् क्रमः, तत्र अवयवानां विपर्ययेण&lt;br&gt;&#xA;अभिधानं निग्रहस्थानम्।&lt;br&gt;&#xA;न, एवम् अपि सिद्धेर् इति चेत्, न प्रयोग-अपेत-शब्द-तुल्यत्वात्।&lt;br&gt;&#xA;यथा गौर् इत्य् अस्य पदस्य अर्थे गोणी इति प्रयुज्यमानं&lt;br&gt;&#xA;पदं ककुद-आदिमन्तम् अर्थं प्रतिपाद्यति इति। न शब्द-अन्वाख्यानं &lt;br&gt;&#xA;व्यर्थम्, अनेन पदेन गो-शब्दम् एव प्रतिपद्यते,&lt;br&gt;&#xA;गो-शब्दात् ककुद-आदिमन्तम् अर्थम्; तथा प्रतिज्ञा-आद्य्-&lt;br&gt;&#xA;अवयव-विपर्ययेण अनुपूर्वीं प्रतिपद्यते, आनुपूर्व्या&lt;br&gt;&#xA;च अर्थम् इति, तथा हि पूर्वं कर्म-उपादीयते ततः करणं&lt;br&gt;&#xA;मृत्-पिण्ड-आदिकं लोक इति। &lt;br&gt;&#xA;तद् एतद् उन्मत्तस्य उन्मत्त-संवर्णनम् इव प्रयोग-अपेत-&lt;br&gt;&#xA;शब्द-वद् एतद् इति। यदि गोणी-शब्दात् ककुद-आदिमत्य् &lt;br&gt;&#xA;अर्थे प्रतीतिः, शब्द-अन्वाख्यान-प्रयत्नेन अर्थं न पश्यामः।&lt;br&gt;&#xA;गोणी-शब्दस्य अर्थ-प्रतिपादने असामर्थ्यात् प्रतिपादक-&lt;br&gt;&#xA;व्युत्पत्त्य्-अर्थम् अन्वाख्यानम् इति चेत्, ननु गोणी-शब्दाद् अपि&lt;br&gt;&#xA;लोके प्रतीतिर् दृष्टा। सत्यं दृष्टा, न तु साक्षाद् इत्य् उक्तम्। &lt;br&gt;&#xA;उक्तम् एतन् न पुनर् युक्तम्, स्त्री-शूद्राणाम् उभय-प्रतीतेर्&lt;br&gt;&#xA;अभावात्। यः खलु उभयं वेत्ति शब्दम् अपशब्दं च, स&lt;br&gt;&#xA;एवं प्रतिपद्यते। यस् तु नक्क-शब्दं मुक्क-शब्दम् एव&lt;br&gt;&#xA;वा वेत्ति, न नासा-शब्दम्, स कथम् अपशब्दाच् शब्दं प्रतिपद्य&lt;br&gt;&#xA;ततो अर्थं प्रतिपद्येत। दृष्टा च अनुभय-वेदिनो अपि &lt;br&gt;&#xA;प्रतीतिर् इति न परम्परया प्रतीतिः।&lt;br&gt;&#xA;अर्थे असमर्थस्य शब्दे अपि प्रतीति-जनन-असामर्थ्याच् च।&lt;br&gt;&#xA;न ह्य् अर्थे अपि वाचकत्वं नाम अन्यद् एव तद्-विषय-प्रतीति-&lt;br&gt;&#xA;जननात्। अपशब्दश् चेच् शब्दे प्रतीतिं जनयेत्, अर्थ एव&lt;br&gt;&#xA;किं न जनयति। न ह्य् एतस्य अर्थात् किञ्चिद् भयं पश्यामो &lt;br&gt;&#xA;येन तं परिहरेत्।&lt;br&gt;&#xA;अकृत-समयस्य शब्दे अप्य् अप्रतीति-जननाच् च। न ह्य् &lt;br&gt;&#xA;अयम् अपशब्दः शब्दे अपि स्वभावतः प्रतीतिं जनयत्य्&lt;br&gt;&#xA;अदर्शनात्, समयत एव तु जनयेत्। समय-वशाद् वर्तमानो&lt;br&gt;&#xA;अर्थ एव किं न प्रवर्तते। एवं हि प्रतिपत्ति-परम्परा-&lt;br&gt;&#xA;परिश्रमः परिहृतो भवति।&lt;br&gt;&#xA;विपर्यय-दर्शनाच् च। शब्दाद् अर्थम् अप्रतिपद्यमानाः &lt;br&gt;&#xA;अपशब्दैर् एव बहुलं व्युत्पद्यमाना लोके दृश्यन्ते&lt;br&gt;&#xA;इति व्यर्थं शब्द-अनुशासनम्।&lt;br&gt;&#xA;न व्यर्थं संस्कृत-शब्द-व्युत्पत्त्य्-अर्थत्वाद् इति चेत्,&lt;br&gt;&#xA;को अयं शब्दानां संस्कारः। न ह्य् एषां प्रज्ञा-बाहु-श्रुत्य्- &lt;br&gt;&#xA;आदिकं संस्कारं पश्यामः, न अप्य् एषाम् एकान्तेन&lt;br&gt;&#xA;श्रव्यता, न अप्य् अर्थ-प्रत्यायने कश्चिद् अतिशयः। न&lt;br&gt;&#xA;धर्म-साधनता मिथ्या-वृत्ति-चोदनेभ्यः संस्कृतेभ्यो &lt;br&gt;&#xA;अप्य् अधर्म-उत्पत्तेः, अन्येभ्यो अपि विपर्यये धर्म-उत्पत्तेः।&lt;br&gt;&#xA;शब्दस्य सुप्रयोगाद् एव स्वर्ग-मोदन-घोषणा वचन-मात्रम्। &lt;br&gt;&#xA;न च एवंविधान् आगमान् आद्रियन्ते युक्तिज्ञाः। न च&lt;br&gt;&#xA;दान-आदि-धर्म-साधन-चोदना-शून्य-केवल-शब्द-सुप्रयोगान् &lt;br&gt;&#xA;नरक-पातम् इति ब्रुवाणस्य कस्यचिन् मुखं वक्रीभवति। &lt;br&gt;&#xA;तस्मान् न संस्कृतो नाम कश्चिच् शब्दः।&lt;br&gt;&#xA;शिष्ट-प्रयोगः संस्कार इति चेत्, के शिष्टाः। ये विदित-वेद्यता-&lt;br&gt;&#xA;आदि-गुण-युक्ताः। कः पुनर् एषां गुण-उत्कर्ष-अनपेक्षो अलीक-निर्बन्धः,&lt;br&gt;&#xA;यत् ते अमून् एव शब्दान् प्रयुञ्जते, न अपरान्। न &lt;br&gt;&#xA;च अत्र कश्चिच् शब्दे परोक्षः साक्षी, यत इदम् एवं निश्चिनुमः&lt;br&gt;&#xA;प्रयुञ्जते नाम शिष्टाः। नन्व् एवं वयं गुण-अतिशयम्&lt;br&gt;&#xA;अपश्यन्तः संस्कारं केषाञ्चिच् शब्दानाम् &lt;br&gt;&#xA;अनुमन्यामहे, तद्-अन्वाख्यान-यत्नं वा, गुण-अतिशय-अभावात्।&lt;br&gt;&#xA;वेद-रक्ष-आदिकं च अप्रयोजनम् एव अतत्-समय-स्थायिनः। &lt;br&gt;&#xA;सत्य् अपि गुण अतिशये न करणीय एव अन्वाख्याने यत्नः&lt;br&gt;&#xA;तत्-स्वभावस्य अन्यतो अपि सिद्धेः, प्राकृत-अपभ्रंश- &lt;br&gt;&#xA;द्रमिड-अन्ध्र-आदि-भाषा-वत्। न हि प्रतिदेशं भाषाणां&lt;br&gt;&#xA;किञ्चिल् लक्षणम् अस्ति, अथ च सम्प्रदाय-वशात् ता लोकस्&lt;br&gt;&#xA;तथा एव प्रतिपद्यते तासां च प्रयोग-भ्रंशम् तथा&lt;br&gt;&#xA;संस्कृतानां शब्दानां प्रतीतिर् भविष्यति इति। जड-प्रवृत्तिर्&lt;br&gt;&#xA;एव एषा, या शब्दानां लक्षणे प्रवृत्तिः।&lt;br&gt;&#xA;अवयव-विपर्यये अपि यदि तेषां वचनानां सम्बन्ध-प्रतीतिर्, न &lt;br&gt;&#xA;विपर्ययो न अप्य् अर्थ-अप्रतीतिः सामर्थ्यात्। न ह्य् अत्र कश्चित्&lt;br&gt;&#xA;समयः प्रत्यायन-अविशेषे अप्य् एवम् एव अवयवाः प्रयोक्तव्या &lt;br&gt;&#xA;इति।&lt;br&gt;&#xA;स एव तेषां क्रमो यथावस्थितेभ्यो अर्थ-प्रतीतिर् भवति इति &lt;br&gt;&#xA;न विपर्ययात् प्रतीतिः, तत आनुपूर्वी-प्रतिपत्त्या प्रतीतिर्&lt;br&gt;&#xA;इति चेत्, न अप्रतीयमान-सम्बन्धेभ्य आनुपूर्वी-प्रतिपत्तिः।&lt;br&gt;&#xA;येषां शब्दानां कश्चित् सम्बन्धो जायते, इदम् इह&lt;br&gt;&#xA;सम्बध्यत इति तेषु विदित-सम्बन्धेषु कः कस्य पूर्वो&lt;br&gt;&#xA;अपरो वा क्रमः, येन क्रमेण व्यवस्थाप्येरन्। सम्बन्ध-&lt;br&gt;&#xA;प्रतिपत्तौ स एव तेषां क्रमः, यो यथावस्थितानां&lt;br&gt;&#xA;सम्बन्धः प्रतीयते। न हि वाक्येषु पदानां क्रम-नियमः&lt;br&gt;&#xA;कश्चित्, यथा राज्ञः पुरुषः, पुरुषो रज्ञ इति। यावद्भिः &lt;br&gt;&#xA;पदैर् अर्थ-परिसमाप्तिः तदा एकं वाक्यम्, यथा&lt;br&gt;&#xA;देवदत्त गाम् आनय कृष्णाम् इति। अत्र पदानां यथाकामं&lt;br&gt;&#xA;प्रयोगे अपि न अर्थ-प्रतीतौ विशेष इति कश्चित् क्रम-अभिनिवेशः।&lt;br&gt;&#xA;प्रतिपादितं च प्रतिज्ञा-वचन-अन्तरेण अपि यथार्थं&lt;br&gt;&#xA;प्रतीतिर् भविष्यति इति प्रतीयमान-अर्थस्य च शब्दस्य प्रयोगे&lt;br&gt;&#xA;अतिप्रसङ्गः। परिशिष्टेषु च सम्बन्धं प्रदर्श्य&lt;br&gt;&#xA;धर्मिणि भावः प्रदर्श्येत, धर्मिणि भावं प्रदर्श्य&lt;br&gt;&#xA;सम्बन्धः प्रदर्श्येत इति न नियमः कश्चिद् उभयथा अपि&lt;br&gt;&#xA;प्रतीत्य्-उत्पत्तेर् इत्य् उक्तम्। अप्रतीयमान-सम्बन्धेषु च पदेषु&lt;br&gt;&#xA;न तेभ्य आनुपूर्व्या अपि प्रतीतिर् इति न इदम् अपार्थकाद्&lt;br&gt;&#xA;भिद्यत इति; न अप्राप्तकालं पृथग् वाच्यं स्याद् इति। &lt;br&gt;&#xA;हीनम् अन्यतमेन अप्य् अवयवेन न्यूनम्। यस्मिन् वाक्ये &lt;br&gt;&#xA;प्रतिज्ञा-आदीनाम् अन्यतमो अवयवो न भवति, तद् वाक्यं &lt;br&gt;&#xA;हीनं साधन-अभावे साध्या-सिद्धेः।&lt;br&gt;&#xA;न प्रतिज्ञा-न्यूनं हीनं तद्-अभावे प्रतीति-भावाद् इति&lt;br&gt;&#xA;प्रतिपादितम्। हीनम् एव तत् न्यूनतायाम् अपि निग्रहाद् इत्य्&lt;br&gt;&#xA;अपरः। यः प्रतीयमान-अर्थम् अनर्थकं शब्दं प्रयुङ्क्ते,&lt;br&gt;&#xA;स निग्रहम् अर्हेत्। न अर्थ-उपसंहितस्य अभिधाता इत्य् &lt;br&gt;&#xA;असमीक्षित-अभिधानम् एतत्। अत एव च प्रतिज्ञाया न साधन- &lt;br&gt;&#xA;अङ्ग-भाव इति।&lt;br&gt;&#xA;हेतु-उदाहरण-अधिकम् अधिकम्। एकेन कृतत्वाद् अन्यतरस्य&lt;br&gt;&#xA;आनर्थक्यम् इति तद् एतन् नियम-अभ्युपगमे वेदितव्यम्।&lt;br&gt;&#xA;यत्र एक-साधन-वाक्य-प्रयोग-पूर्वको विचारः, तत्र अधिक- &lt;br&gt;&#xA;अभिधानम् अनर्थकम् इति निग्रहस्थानम्। प्रपञ्च-कथायां &lt;br&gt;&#xA;तु न कश्चिद् दोषो नियम-अभावाद् इति। &lt;br&gt;&#xA;शब्दार्थयोः पुनर्वचनं पुनरुक्तम् अन्यत्र अनुवादात्। &lt;br&gt;&#xA;शब्द-पुनरुक्तम् अनित्यः शब्दो अनित्यः शब्द इति।&lt;br&gt;&#xA;अर्थ-पुनरुक्तम् अनित्यः शब्दो निरोध-धर्मको ध्वान&lt;br&gt;&#xA;इति।&lt;br&gt;&#xA;अत्र न शब्द-पुनरुक्तं पृथग् वाच्यम् अर्थ-पुनरुक्त-&lt;br&gt;&#xA;वचनेन एव गतत्वात्। न ह्य् अर्थ-भेदे शब्द-साम्ये अपि&lt;br&gt;&#xA;कश्चिद् दोषः, यथा&lt;br&gt;&#xA;हसति हसति स्वामिन्य् उच्चै रुदत्य् अतिरोदिति । &lt;br&gt;&#xA;कृत-परिकरं स्वेद-उद्गारं प्रधावति धावति ।&lt;br&gt;&#xA;गुण-समुदितं दोष-अपेतं प्रणिन्दति निन्दति । &lt;br&gt;&#xA;धन-लव-परिक्रीतं यन्त्रं प्रनृत्यति नृत्यति ॥२॥&lt;br&gt;&#xA;यथा वा यद् यस्मिन् भवति भवति, न भवति न भवति,&lt;br&gt;&#xA;तत् तस्य कार्यम्, इतरत् कारणम् इति। &lt;br&gt;&#xA;गम्यमान-अर्थं पुनर्वचनम् अपि पुनरुक्तं नियत-&lt;br&gt;&#xA;पद-प्रयोगे साधन-वाक्ये यथा प्रतिज्ञा-वचनम् इति।&lt;br&gt;&#xA;अर्थ-पुनरुक्तेन एव गत-अर्थत्वात् न पृथग् वाच्यम्। अयम्&lt;br&gt;&#xA;अपि नियत-साधन वाक्य एव दोषो वक्तव्यः, न विस्तर-कथायाम्, &lt;br&gt;&#xA;व्याचक्षाणो हि कदाचिद् असम्यक्-श्रवण-प्रतिपत्ति-&lt;br&gt;&#xA;शङ्कया साक्षि-प्रभृतीनां पुनः पुनर् ब्रूयात्, अपि न तत्र&lt;br&gt;&#xA;किञ्चिच् छलम्।&lt;br&gt;&#xA;न अविषयत्वाद् इति चेत्, न अयं गुरुर् न शिष्य इति न यत्नतः &lt;br&gt;&#xA;प्रतिपादनियः, येन पुनः पुनर् उच्यत इति पुनर्वचने&lt;br&gt;&#xA;निग्रह एव इति चेत्, न, साक्षिणां यत्नेन प्रतिपाद्यत्वात्,&lt;br&gt;&#xA;तद्-अप्रतिपादने दोष-अभिधानात्, प्रतिपाद्यस्य शिष्यत्वात्, &lt;br&gt;&#xA;विजिगीषु-वाद-प्रतिषेधत्वात्, त्रिर्-अभिधान-वचनात्, पुनर्वचन-&lt;br&gt;&#xA;प्रसङ्गे समय-नियम-अभावाच् च। &lt;br&gt;&#xA;न च इदम् अधिकाद् भिद्यत इति न पृथग् वाच्यम्। विनियत-&lt;br&gt;&#xA;पद-प्रयोगे हि साधन-वाक्ये आधिक्य-दोष इति पुनर्वचने&lt;br&gt;&#xA;अपि गत-अर्थस्य-आधिक्यम् एव पदस्य इति।&lt;br&gt;&#xA;प्रपञ्च-कथायाम् अप्य् अकथित-एक-अर्थ-साधन-अधिकरणायां &lt;br&gt;&#xA;नाना-अर्थ-साधन-ईप्सायां नाना-साधन-ईप्सायां वा&lt;br&gt;&#xA;श्रोतुर् हेत्व्-आदि-बाहुलस्य पुनर्वचनस्य अदोषत्वात् प्रतीत- &lt;br&gt;&#xA;प्रत्यय-अभावाद् हेत्व्-आदि-बाहुल्यं वचन-बाहुल्यं च साधन-&lt;br&gt;&#xA;दोष इति आधिक्य-पुनर्वचनयोस् तुल्य-दोष इति सङ्ग्रह- &lt;br&gt;&#xA;वचनं न्याय्यम्, दोष-अभावाद् एव गुण-अभावात्, एवम्प्रकारानां&lt;br&gt;&#xA;भेदानां वचने च अतिप्रसङ्गाद् इत्य् उक्तम्। &lt;br&gt;&#xA;पर्याय-शब्द-कल्पो ह्य् अपरो हेतुर् एक-हेतु-प्रतिपादिते विषये&lt;br&gt;&#xA;वर्तमानः प्रतिपाद्यस्य विशेष-अभावात्। अर्थः पुनः-&lt;br&gt;&#xA;प्रतिपादनान् न भिद्यते।&lt;br&gt;&#xA;यत् पुनर् उक्तम्, अनुवादे त्व् अपुनरुक्तं शब्द-अभ्यासाद्&lt;br&gt;&#xA;अर्थ-विशेष-उपपत्तेः, यथा हेत्व्-अपदेशात् प्रतिज्ञायाः&lt;br&gt;&#xA;पुनर्वचनं निगमनम् इति, प्रतिज्ञाया एव गम्यमान-अर्थाया&lt;br&gt;&#xA;वचनं पुनर्वचनम्, किं पुनर् अस्याः पुनर्वचनम् &lt;br&gt;&#xA;इत्य् अयुक्तं निगमनम्।&lt;br&gt;&#xA;विज्ञातस्य पर्षदा त्रिर्-अभिहितस्य अप्रत्युच्चारणम् अननुभाषणम्।&lt;br&gt;&#xA;विज्ञात-वाक्य-अर्थस्य पर्षदा प्रतिवादिना&lt;br&gt;&#xA;त्रिर्-अभिहितस्य यद् अप्रत्युच्चारणम्, तद् अननुभाषणं &lt;br&gt;&#xA;नाम निग्रहस्थानम्। अप्रत्युच्चारयन् किम्-आश्रयं पर-&lt;br&gt;&#xA;पक्ष-प्रतिषेधं कुर्याद् इति। &lt;br&gt;&#xA;उत्तरेण अवसानान् न इदं निग्रहस्थानम् इति चेत्, स्याद्&lt;br&gt;&#xA;एतत्, उत्तरेण गुण-दोषवता मूढ-अमूढत्वं गम्यत इति&lt;br&gt;&#xA;किं पुनर्-उच्चारितेन। अस्ति हि कश्चिद् उत्तरे समर्थो न प्रत्युच्चारणे, &lt;br&gt;&#xA;न असौ तावता निग्रहम् अर्हेद् इति। &lt;br&gt;&#xA;न, उत्तर-विषय-अपरिज्ञानात्। यद्य् अयं न प्रत्युच्चारयति, &lt;br&gt;&#xA;निर्विषयम् उत्तरं प्रसज्येत। अथ उत्तरं ब्रवीति,&lt;br&gt;&#xA;कथं न उच्चारयति। तद् इदं व्याहतम् उच्यते, न उच्चारयत्य्&lt;br&gt;&#xA;उत्तरं च ब्रवीति इति। अप्रतिज्ञानाच् च। न च इदं प्रतिज्ञायते, &lt;br&gt;&#xA;पूर्वं सर्वम् उच्चारयितव्यम्, पश्चाद् उत्तरम्&lt;br&gt;&#xA;अभिधातव्यम् इति, अपि तु यथाकथञ्चिद् उत्तरं वाच्यम्,&lt;br&gt;&#xA;उत्तरं च आश्रय-अभावे अयुक्तम् इति, युक्तम् अप्रत्युच्चारणं &lt;br&gt;&#xA;निग्रहस्थानम् इति।&lt;br&gt;&#xA;यदि नाम वादी स्व-साधन-अर्थ-विवरण-व्याजेन प्रसङ्गाद्&lt;br&gt;&#xA;अपरापरं घोषयेत्, विवाद-आस्पदं च जिज्ञासितम्&lt;br&gt;&#xA;अर्थ-मात्रम् उक्त्वा प्रतिज्ञा-आदिष्व् अर्थ-विशेष-परम्परया अपरान्&lt;br&gt;&#xA;अर्थान् उपक्षिप्य कथां विस्तारयेत्, तच् च सर्वं यदा&lt;br&gt;&#xA;न अनुवक्तुं शक्नुयात्, कस् तस्य विवाद-आश्रय-अर्थ-मात्र-उत्तर-&lt;br&gt;&#xA;वचने सामर्थ्य-विघातः, येन वादि-वचन-अननुभाषणं&lt;br&gt;&#xA;निग्रहस्थानम् उच्यते। तस्माद् सर्वां वादि-कथाम्&lt;br&gt;&#xA;अननुभाषमाणो न उत्तरे असमर्थः।&lt;br&gt;&#xA;यद्-वचन-नान्तरीयका जिज्ञासित-अर्थ-सिद्धिः यथा पक्षधर्मता-&lt;br&gt;&#xA;व्याप्ति-प्रसाधन-मात्रं न तत्र अपि प्रसङ्ग-अन्तर- &lt;br&gt;&#xA;उपक्षेपः, तद् अवश्यं साधन-अङ्ग-विषयत्वाद् दूषणेन उपदर्श्यत&lt;br&gt;&#xA;एव। तत्र अपि न सर्वं प्राग् अनुक्रमेण उच्चारितव्यम्,&lt;br&gt;&#xA;पश्चाद् दूषणं वाच्यं द्विर् उच्चारण-प्रसङ्गात्। दूषण- &lt;br&gt;&#xA;विषय-उपदर्शन-अर्थे अनुभाषणे वादि-वचन-अनुक्रम-&lt;br&gt;&#xA;घोषणं व्यर्थम् इति, न कार्यम् एव दूषयता अस्य अयं दोष &lt;br&gt;&#xA;इति नान्तरीयत्वात् प्रतिदोष-वचनं विषय-उपदर्शनं &lt;br&gt;&#xA;क्रियत एव। न हि सर्व-विषय-उपदर्शनं कृत्वा युगपद्&lt;br&gt;&#xA;दोषः शक्यते अभिधातुम्, प्रत्यर्थं दोष-भेदात्। तस्माद् &lt;br&gt;&#xA;यं पदार्थं दूषयति, स एव तद्-दूषण-विषयस् तदा&lt;br&gt;&#xA;प्रदर्शनीयो न अपरः, तद्-दूषणे अपर-उपदर्शनस्य असम्भवात्।&lt;br&gt;&#xA;तस्मिन् दूषिते पुनर् अन्यो अर्थो अपर-दोष-विषय इत्य्&lt;br&gt;&#xA;अयम् अनुभाषणे दूषणे च न्यायः। सकृत्-सर्व-अनुभाषणे&lt;br&gt;&#xA;अपि दोष-वचन-काले पुनर् विषयः प्रदर्शनीय एव, अप्रदर्शिते &lt;br&gt;&#xA;दोषस्य वक्तुम् अशक्यत्वात्। तथा च द्विर्-अनुभाषणं&lt;br&gt;&#xA;कृतं स्यात्। तत्र प्रथमं सर्व-अनुक्रम-अनुभाषणं निष्प्रयोजनम्।&lt;br&gt;&#xA;दूषण-वादिना दूषणे वक्तव्ये यन् न तत्र उपयुज्यते,&lt;br&gt;&#xA;तस्य अभिधानम् अदोष-उद्भावनं द्विर्-उक्तिश् च इति&lt;br&gt;&#xA;सकृत्-सर्व-अनुभाषणं पराजय-अधिकरणं वाच्यम्।&lt;br&gt;&#xA;तथा अस्त्व् इति चेत्, स्याद् एतत्, उक्तं एतद् अर्थ-अन्तरं निग्रहस्थानम् &lt;br&gt;&#xA;इति। तत्र साधने यतः कुतश्चित् प्रसङ्ग-आदिना &lt;br&gt;&#xA;अनान्तरीयका-अभिधानं वादिनो अर्थ-अन्तर-गमनम् एव इति &lt;br&gt;&#xA;स निग्रहा-अर्हः। न कश्चित् तत्-कथित-क्रियमाण-प्रसङ्गो &lt;br&gt;&#xA;न प्रसज्यते। न अपि तत् तस्य अनुभाषणीयम्, न च इदम् अप्य् &lt;br&gt;&#xA;अस्माभिर् अनुज्ञायते, सर्वं प्राक् सकृद् वक्तव्यं पश्चाद्&lt;br&gt;&#xA;दूषणम् इति, किं तु दूषयता अवश्यं विषयो दर्शनीयो &lt;br&gt;&#xA;अन्यथा दूषणा-वृत्तेर् इति।&lt;br&gt;&#xA;एवं तर्हि न अननुभाषणं पृथग् निग्रहस्थानं &lt;br&gt;&#xA;वाच्यम् अप्रतिभया गतत्वात्, उत्तरस्य ह्य् अप्रतिपत्तिर् &lt;br&gt;&#xA;अप्रतिभा। न च उत्तर-विषयम् अप्रदर्शयन्न् उत्तरं प्रतिपत्तुं &lt;br&gt;&#xA;समर्थः। न ह्य् अनाक्षिप्त-अनुत्तर-प्रतिपत्तिकम्&lt;br&gt;&#xA;अननुभाषणम्। तेन अननुभाषणस्य व्यापिकायाम् अप्रतिभायां &lt;br&gt;&#xA;विहितं निग्रहस्थानत्वम् अननुभाषणे लब्धम् &lt;br&gt;&#xA;एव, गवि विहितम् इव सास्ना-आदिमत्त्वं बाहुलेये अपि। तस्माद्&lt;br&gt;&#xA;अप्रतिभा एव निग्रह-अधिकरणत्वेन वाच्या, न अननुभाषणम्। &lt;br&gt;&#xA;कश् च अयं समय-नियमस् त्रिर्-अभिहितस्य अननुभाषणम्&lt;br&gt;&#xA;इति। यदि तावत् पर-प्रतिपादन-अर्था प्रवृत्तिः, किं&lt;br&gt;&#xA;त्रिर् अभिधीयेत। तथा तथा स ग्राहणीयः, यथा अस्य प्रतिपत्तिर्&lt;br&gt;&#xA;भवति। अथ पर-उपतापन-अर्था, तदा अपि किं त्रिर्&lt;br&gt;&#xA;अभिधीयते, साक्षिणां कर्णे निवेद्य प्रतिवादी कष्ट-प्रतीत-&lt;br&gt;&#xA;द्रुत-सङ्क्षिप्त-आदिभिर् उपद्रोतव्यः, यथा-उत्तर-प्रतिपत्ति-&lt;br&gt;&#xA;विमूढस् तूष्णीम्भवति। न हि पर-उपतापन-क्रमे कश्चिन्&lt;br&gt;&#xA;न्यायः, येन कष्ट-प्रतीत-प्रयोग-द्रुत-उच्चारितानि निवार्यन्ते&lt;br&gt;&#xA;त्रिर्-अभिधानं वा विधीयते। न च पर-उपतापाय सन्तः प्रवर्तन्ते&lt;br&gt;&#xA;शास्त्राणि वा प्रणीयन्ते इत्य् अदो वक्तव्यम्। तस्मात्&lt;br&gt;&#xA;तावद् वक्तव्यम्, यावद् अनेन न गृहीतम्, न त्रिर् एव। अग्रहण-&lt;br&gt;&#xA;सामर्थ्ये प्राग् एव परिच्छिन्न-सामर्थ्येन परिहर्तव्यः&lt;br&gt;&#xA;परान् अनुप्रतिबोध्येति। &lt;br&gt;&#xA;अविज्ञातं च अज्ञानम्। विज्ञातं पर्षदा प्रतिवादिना यद् &lt;br&gt;&#xA;अविज्ञातम्, तद् अज्ञानं नाम निग्रहस्थानम्। अर्थे खल्व्&lt;br&gt;&#xA;अविज्ञाते न तस्य प्रतिषेधं ब्रूयाद् इति।&lt;br&gt;&#xA;एतद् अप्य् अननुभाषण-वद् अप्रतिभया एव गम्यत्वाद् &lt;br&gt;&#xA;अवाच्यम्। यथा अननुभाषणे अप्रदर्शित-विषयत्वाद् उत्तर-&lt;br&gt;&#xA;प्रतिपत्तिर् अशक्या इति अनुत्तर-प्रतिपत्त्या एव निग्रहस्थानत्वम्&lt;br&gt;&#xA;उत्तर-विषय-प्रदर्शन-प्रसङ्गम् अन्तरेण अनुभाषणस्य&lt;br&gt;&#xA;वैयर्थ्यात्, तथा-ज्ञाने अप्य् उत्तर-अप्रतिपत्त्या एव&lt;br&gt;&#xA;निग्रहस्थानत्वम्, अजानानः कथम् उत्तरम् उत्तर-विषयं &lt;br&gt;&#xA;च उत्तरं ब्रूयाद् इति विषय-अज्ञानम् उत्तर-ज्ञानं &lt;br&gt;&#xA;च निग्रहस्थानम्, अन्यथा-प्रतिभाया निर्विषयत्वात्। अनवधारित- &lt;br&gt;&#xA;अर्थो हि न अनुभाषेत्। अननुभाषमाणो विषयम् &lt;br&gt;&#xA;अप्रदर्श्य-उत्तरं प्रतिपत्तुं न शक्नुयाद् इति उत्तरं&lt;br&gt;&#xA;न प्रतिपद्येत ज्ञात-उत्तर-तद्-विषयस्य उत्तर-अप्रतिपत्तेर् असम्भवात्।&lt;br&gt;&#xA;उभयम् एतद् उत्तर-अप्रतिपत्तेः कारणम् इति।&lt;br&gt;&#xA;तद्-अभावे प्रतिपत्तिर् भवत्य् एव इति तयोः पृथग् वचने&lt;br&gt;&#xA;अप्रतिभायाः को विषय इति वक्तव्यम्, निर्विषयत्वाद् अवाच्या &lt;br&gt;&#xA;एव स्यात्।&lt;br&gt;&#xA;न उत्तर-अज्ञानम् अज्ञानं किं तर्हि विषय-अज्ञानम्, अज्ञाते&lt;br&gt;&#xA;हि विषये उत्तर-अज्ञानात् तन् न प्रतिपद्येत इति अस्ति विषयो अप्रतिभाया&lt;br&gt;&#xA;इति चेत्, एवं तर्ह्य् अननुभाषणं निर्विषयम्,&lt;br&gt;&#xA;अज्ञानेन आक्षेपात्। न हि विषयं सम्यक् प्रतिपद्यमानः&lt;br&gt;&#xA;कश्चिन् न अनुभाषेत इति न अननुभाषणं पृथग् वाच्यम्।&lt;br&gt;&#xA;उत्तर-अज्ञानस्य च आक्षेपात्। विषय-अज्ञानेन उत्तर-अज्ञानम् अप्य्&lt;br&gt;&#xA;आक्षिप्तम् एव। न हि विषयम् अजानन्न् उत्तरं जानाति इति न एव अप्रतिभाया&lt;br&gt;&#xA;विषयो अस्ति। &lt;br&gt;&#xA;ज्ञाते अपि विषये पुनर् उत्तर-अज्ञानम् अप्रतिभाया विषय &lt;br&gt;&#xA;इति चेत्, एवं तर्हि विषय-उत्तर-अज्ञानयोर् अपि प्रभेदान् निग्रहस्थान-&lt;br&gt;&#xA;अन्तराणि वाच्यानि। यथा अज्ञानस्य विषय-अज्ञानम् उत्तर- &lt;br&gt;&#xA;अज्ञानम् इति प्रभेदाद् असत्य् अपि गुण-अतिशये निग्रहस्थान-&lt;br&gt;&#xA;अन्तर-व्यवस्था क्रियते, तथा अज्ञानयोर् अपि सर्वा-ज्ञान-अर्ध- &lt;br&gt;&#xA;अज्ञानम् इत्य् आदि-प्रभेदान् निग्रहस्थान-अन्तराणि किं न उच्यन्ते। &lt;br&gt;&#xA;न च उभयस्य अप्य् अज्ञानस्य सङ्ग्रह-वचने कश्चिद्&lt;br&gt;&#xA;दोषः, गुणस् तु स्याद् इति सङ्ग्रह-वचनं न्याय्यम्।&lt;br&gt;&#xA;तस्माद् अननुभाषण-ज्ञानयोर् अप्रतिभा-विषयत्वान् न&lt;br&gt;&#xA;पृथग्-वचनम्। अपि च न पूर्व-उत्तर-वादिनो हेत्व्-आभासा-प्रतिभाभ्याम्&lt;br&gt;&#xA;अन्यन् निग्रहस्थानं न्याय्यम् अस्ति तद्-उभय-&lt;br&gt;&#xA;वचनेन एव सर्वम् उक्तम् इति। तद्-उभय-आक्षिप्तेषु प्रभेदेषु &lt;br&gt;&#xA;गुण-अतिशयम् अन्तरेण वचन-आदेर् अतिप्रसङ्गाद् व्यर्थः&lt;br&gt;&#xA;प्रपञ्च इति।&lt;br&gt;&#xA;उत्तरस्य अप्रतिपत्तिर् अप्रतिभा। पर-पक्ष-प्रतिषेध&lt;br&gt;&#xA;उत्तरं यदा न प्रतिपद्यते, तदा निगृहीतो वक्तव्यः। &lt;br&gt;&#xA;साधन-वचन-अनन्तरं प्रतिविषयम् उत्तरे व्यर्थं &lt;br&gt;&#xA;तद्-अज्ञान-क्रम-घोषण-श्लोक-पाठ-आदिना कालं गमयन् कर्तव्य-&lt;br&gt;&#xA;अप्रतिपत्त्या निग्रह-अर्ह इति न्याय्यं निग्रहस्थानम् &lt;br&gt;&#xA;इति।&lt;br&gt;&#xA;कार्य-व्यासङ्गात् कथा-विच्छेदो विक्षेपः। यत् किञ्चित् कर्तव्यं&lt;br&gt;&#xA;व्यासज्य कथां विच्छिनत्ति, इदं मे करणीयं&lt;br&gt;&#xA;परिहीयते, अस्मिन्न् अवसिते पश्चात् करिष्यामि, प्रतिश्यायकला&lt;br&gt;&#xA;मे कण्ठं क्षिणोत्य् एवम्-आदिना कथां विच्छिनत्ति, स विक्षेपो&lt;br&gt;&#xA;नाम निग्रहस्थानम्। एकतर-निग्रह-अन्तायां कथायां&lt;br&gt;&#xA;स्वयम् एव कथा-अन्तं प्रतिपद्यत इति।&lt;br&gt;&#xA;इदम् अप्य् यदि पूर्वपक्ष-वादी कुर्याद् व्याज-उपक्षेप-मात्रेण, &lt;br&gt;&#xA;न पुनर् भूतस्य तथाविध-कथा-उपरोधिनः कार्यस्य&lt;br&gt;&#xA;भावे, तस्य स्व-साधन-असामर्थ्य-परिच्छेदाद् एव&lt;br&gt;&#xA;विक्षेपः स्यात्। तथा च इदम् अर्थ-अन्तर-गमन एव अन्तर्भवेद् &lt;br&gt;&#xA;असमर्थ-साधन-अभिधानाद् हेत्व्-आभासेषु वा। प्रकृत-&lt;br&gt;&#xA;साधन-असम्बद्ध-प्रतिपत्तेश् च निरर्थक-अपार्थकाभ्यां &lt;br&gt;&#xA;न भिद्यते। अतिप्रसङ्गश् च एवम्प्रकाराणाम् असम्बद्ध-&lt;br&gt;&#xA;साधन-वाक्य-प्रतिपत्ति-भेदानां पृथग्-निग्रहस्थान- &lt;br&gt;&#xA;व्यवस्थापने प्रोक्तः। अथ उत्तरपक्ष-वाद्य् एवं विक्षिपेत्,&lt;br&gt;&#xA;तस्य अपि साधन-अनन्तरम् उत्तरे प्रतिपत्तव्ये तद्-अप्रतिपत्त्या&lt;br&gt;&#xA;विक्षेप-प्रतिपत्तिर् अप्रतिभायाम् अर्थ-अन्तरे वा अन्तर्भवति।&lt;br&gt;&#xA;ननु न अवश्यं साधन-दूषणाभ्याम् एव सर्वस्य प्रतिपत्तिर्,&lt;br&gt;&#xA;येन सर्वा वादि-प्रतिवादिनोर् न असम्यक्-प्रतिपत्तिर् &lt;br&gt;&#xA;हेत्व्-आभासेष्व् अप्रतिभायां वा अन्तर्भवेत्। भवति हि अनिबद्धेन&lt;br&gt;&#xA;अपि कथा-प्रपञ्चेन विवाद इति, न, असम्भवात्। &lt;br&gt;&#xA;एकत्र अधिकरणे विरुद्ध-अभ्युपगमयोर् विवादः स्यात्, अविरुद्ध-&lt;br&gt;&#xA;अभ्युपगमयोर् अनभ्युपगमयोर् वा विवादा-अभावात्।&lt;br&gt;&#xA;तत्र अवश्यम् एकस्य प्राग्-वचन-प्रवृत्तिः, युगपत्-प्रवृत्तौ&lt;br&gt;&#xA;परस्पर-वचन-श्रवण-अवधारण-उत्तराणाम् असम्भवेन &lt;br&gt;&#xA;प्रवृत्ति-वैफल्यात् स्वस्थ-आत्मनाम् अप्रवृत्तेः। तेन&lt;br&gt;&#xA;च स्व-उपगम-उपन्यासे अवश्यं साधनं वक्तव्यम्,&lt;br&gt;&#xA;अन्यथा परेषाम् अप्रतिपत्तेः, अपरेण च तत्-सम्बन्धि दूषणम्। &lt;br&gt;&#xA;उभयोर् असम्यक्-प्रतिपत्तौ हेत्व्-आभास-अप्रतिभयोः &lt;br&gt;&#xA;प्रसङ्ग इति। सर्वो न्याय-प्रवृत्तः पूर्व-उत्तरपक्ष-उपन्यासो&lt;br&gt;&#xA;द्वयं न अतिपतति। एतेन एव वितण्डा प्रत्युक्त-अभ्युपगम-&lt;br&gt;&#xA;अभावे विवाद-अभावात्।&lt;br&gt;&#xA;यदा तर्ह्य् अभ्युपगम्य वादं विफलतया न किञ्चिद् &lt;br&gt;&#xA;वक्ति, अन्यद् वा यत् किञ्चित् प्रलपति, तदा कथं हेत्व्-आभास- &lt;br&gt;&#xA;अन्तर्भावः। असमर्थित-साधन-अभिधान एवम् उक्तम्, &lt;br&gt;&#xA;अनभिधान अन्य-अभिधानयोर् अपि पराजय एव इत्य् उक्तम्&lt;br&gt;&#xA;अभ्युपगम्य वादम् असाधन-अङ्ग-वचनात्। एतेन अधिकस्य &lt;br&gt;&#xA;पुनरुक्तस्य च प्रतिज्ञा-आदेर् वचनस्य च निग्रहस्थानत्वं &lt;br&gt;&#xA;व्याख्यातम्, तद् अपि हि प्रतिपादित-अर्थ-विपर्ययत्वात्&lt;br&gt;&#xA;साधन-सामर्थ्य-अनभिधानम्। अप्रतीत-प्रत्ययतया लक्षणात्&lt;br&gt;&#xA;साधनस्य असाधन-अङ्ग-वचनम् इति निग्रहस्थानम्&lt;br&gt;&#xA;इति।&lt;br&gt;&#xA;स्व-पक्ष-दोष-अभ्युपगमात् पर-पक्षे दोष-प्रसङ्गो मत-अनुज्ञा।&lt;br&gt;&#xA;यः परेण चोदितं दोषम् अनुद्धृत्य, भवतो&lt;br&gt;&#xA;अप्य् अयं दोष इति ब्रवीति, यथा भवांश् चौरः पुरुषत्वाद्&lt;br&gt;&#xA;इत्य् उक्ते स तं प्रतिब्रूयाद्, भवान् अपि इति, स स्व-पक्षे दोष-अभ्युपगमात्&lt;br&gt;&#xA;पर-पक्षे तं दोषं प्रसञ्जयन् पर-मतम्&lt;br&gt;&#xA;अनुजानाति इति मत-अनुज्ञा निग्रहस्थानम् इति।&lt;br&gt;&#xA;अत्र अपि यदि पुरुषत्वाच् चौरो भवान् अपि स्यात्, न च भवता&lt;br&gt;&#xA;आत्मा एवम् इष्टः, तस्मान् न अयं चौर्य-हेतुर् इति यद्य्&lt;br&gt;&#xA;अयम् अभिप्रायः, तदा न कश्चिद् दोषः, अनभिमते तद्-आत्मनि &lt;br&gt;&#xA;चौरत्वेन हेतु-दर्शनेन दूषणात्। &lt;br&gt;&#xA;प्रसङ्गम् अन्तरेण आञ्जसेन एव किं न व्यभिचारित इति&lt;br&gt;&#xA;चेत्, यत् किञ्चिद् एतत्, सन्ति ह्य् एवम्प्रकारा अपि व्यवहारा लोक&lt;br&gt;&#xA;इति। अथ तद् उपक्षेपम् अभ्युपगच्छत्य् एव, तदा अप्य् &lt;br&gt;&#xA;असाव् उत्तर-अप्रतिपत्त्या एव तत्-साधने निग्रह-अर्हः, न अपरत्र &lt;br&gt;&#xA;स्व-दोष-उपक्षेपात्, तत्-साधन-निर्दोषतायां हि तद्-अभ्युपगम&lt;br&gt;&#xA;एव उत्तर-अप्रतिपत्तिर् इति तावता एव पूर्वम् आपन्न-निग्रहस्य&lt;br&gt;&#xA;पर-दोष-उपक्षेपस्य अनपेक्षणीयत्वाद् इति। &lt;br&gt;&#xA;निग्रह-प्राप्तस्य अनिग्रहः पर्यनुयोज्य-उपेक्षणम्। पर्यनुयोज्यो&lt;br&gt;&#xA;नाम निग्रह-उपपत्त्या चोदनीयः, तस्य उपेक्षणं&lt;br&gt;&#xA;निग्रह-प्राप्तो असि इत्य् अननुयोगः। एतच् च कस्य पराजय&lt;br&gt;&#xA;इत्य् अनुयुक्तया पर्षदा वक्तव्यम्, न खलु निग्रह-प्राप्तः&lt;br&gt;&#xA;स्व-कौपीनं विवृणुयाद् इति।&lt;br&gt;&#xA;अत्र अपि यदि साधन-वादिनं निग्रह-प्राप्तम् उत्तर-वादी&lt;br&gt;&#xA;न पर्यनुयुङ्क्ते, अप्रतिभा एव अस्य उत्तर-अप्रतिपत्तेर् इति न&lt;br&gt;&#xA;पर्यनुयोज्य-उपेक्षणं पृथग् निग्रहस्थानम्। न्याय-चिन्तायां&lt;br&gt;&#xA;पुनर् न द्वयोर् एकस्य अपि अत्र जय-पराजयौ, साधन-&lt;br&gt;&#xA;आभासेन अर्थ-अप्रतिपादनाद् भूत-दोष-अनभिधानाच् च। &lt;br&gt;&#xA;अथ कञ्चिद् दोषम् उद्भावयति, कञ्चिन् न, न तदा &lt;br&gt;&#xA;निग्रहम् अर्हति उत्तर-प्रतिपत्तेः।&lt;br&gt;&#xA;अर्हति एव, सर्वस्य सतो दोषस्य अनुद्भावनाद् इति चेत्, न &lt;br&gt;&#xA;सन्त इति कृत्वा सर्वे दोषा अवश्यं वक्तव्या अवचने वा&lt;br&gt;&#xA;निग्रहः, एकेन अपि तत्-साधन-विघाताद्, एक-साधन-वचन-वत्। &lt;br&gt;&#xA;यथा एकस्य अर्थ-अस्य अनेक-साधन-सद्भावे अप्य् एकेन एव &lt;br&gt;&#xA;तत्-सिद्धेर् न सर्व-उपादानम् इति न दोषम् उद्भावयन्न् एव अपरस्य&lt;br&gt;&#xA;अनुद्भावनान् निग्रह-अर्हः।&lt;br&gt;&#xA;अथ पूर्व-पक्ष-वादी उत्तर-पक्ष-वादिनं निग्रह-प्राप्तं &lt;br&gt;&#xA;न निगृह्णाति, तदा तयोर् न्यायेन न एकस्य अपि पूर्ववज्&lt;br&gt;&#xA;जय-पराजयौ। दोष-आभासं ब्रूवानम् उत्तर-वादिनं स्व- &lt;br&gt;&#xA;साधनाद् अनुत्सारयतो असमर्थित-साधन-अङ्गत्वान् न जयो&lt;br&gt;&#xA;वादिनः, सर्व-दोष-असम्भव-प्रदर्शनेन साधन-अङ्ग-समर्थनात्।&lt;br&gt;&#xA;न अप्य् उत्तर-वादिनो भूत-दोष-अप्रतिपादनात्। तस्माद्&lt;br&gt;&#xA;एवम् अपि न पर्यनुयोज्य-उपेक्षणं नाम पराजय-अधिकरणम्&lt;br&gt;&#xA;इति।&lt;br&gt;&#xA;अस्थाने निग्रहस्थान-अनुयोगो निरनुयोज्य-अनुयोगः। निग्रहस्थान- &lt;br&gt;&#xA;लक्षणस्य मिथ्या-अवसायाद् अनिग्रहस्थाने निगृहीतो&lt;br&gt;&#xA;असि इति ब्रुवन् निरनुयोज्य-अनुयोगान् निगृहीतो वक्तव्यः। &lt;br&gt;&#xA;अत्र अपि यदि तत्-साधन-वादिनम् अभूतैर् दोषैर् उत्तर- &lt;br&gt;&#xA;वाद्य् अभियुञ्जीत, सो अस्थाने निर्दोषे निग्रहस्थानस्य अभियोक्त-&lt;br&gt;&#xA;उद्भावयिता न भवति। तथा च भूत-दोष-उद्भावन-लक्षणस्य &lt;br&gt;&#xA;उत्तरस्य अप्रतिपत्तेर् इतरेण उत्तर-आभासत्वे प्रतिपादिते&lt;br&gt;&#xA;अप्रतिभया एव निगृहीत इति न इदम् अतो निग्रहस्थान-अन्तरम्। &lt;br&gt;&#xA;अथ उत्तर-वादिनं भूतं साधन-दोषम् उद्भावयन्तम्&lt;br&gt;&#xA;अपरो दोष-आभास-वचनेन अभियुञ्जीत, तस्य तेन भूत-&lt;br&gt;&#xA;दोषत्वे प्रतिपादिते साधन-आभास-वचनेन एव निगृहीत इति। &lt;br&gt;&#xA;एवम् अपि न इदं हेत्व्-आभासेभ्यो भिद्यते। अवश्यं हि&lt;br&gt;&#xA;विषय-अन्तर-व्याप्त्य्-अर्थं हेत्व्-आभासा निग्रहस्थानत्वेन &lt;br&gt;&#xA;वक्तव्याः, तद्-उक्ताव् अपर-उक्तिर् अनर्थका इति।&lt;br&gt;&#xA;सिद्धान्तम् अभ्युपेत्या-नियमात् कथा-प्रसङ्गो अपसिद्धान्तः।&lt;br&gt;&#xA;कस्यचिद् अर्थस्य तथाभावं प्रतिज्ञाय प्रतिज्ञाता- &lt;br&gt;&#xA;अर्थ-विपर्ययात् कथा-प्रसङ्गं कुर्वतो अपसिद्धान्तो &lt;br&gt;&#xA;विज्ञेयः। यथा न सतो विनाशः, न असद् उत्पद्यत इति सिद्धान्तम्&lt;br&gt;&#xA;अभ्युपेत्य पक्षम् अवस्थापयति एका प्रकृतिर्&lt;br&gt;&#xA;व्यक्तस्य, विकाराणाम् अन्वय-दर्शनात्। मृद्-अन्वयानां शराव- &lt;br&gt;&#xA;आदीनां दृष्टम् एक-प्रकृतिकत्वम्, तथा च अयं व्यक्त-&lt;br&gt;&#xA;भेदस् सुख-दुःख-मोह-समन्वितो गृह्यते। तत् सुख-आदिभिर्&lt;br&gt;&#xA;एक-प्रकृतिर् इति। स एवम् उक्तवान् पर्यनुयुज्यते।&lt;br&gt;&#xA;अथ प्रकृतिर् विकार इति कथं लक्षयितव्यम् इति। यस्य अवस्थितस्य&lt;br&gt;&#xA;धर्म-अन्तर-निवृत्तौ धर्म-अन्तरं प्रवर्तते,&lt;br&gt;&#xA;सा प्रकृतिः। यत् तद् धर्म-अन्तरम्, स विकार इति। सो अयं&lt;br&gt;&#xA;प्रकृत-अर्थ-विपर्ययाद् अनियमात् कथां प्रसञ्जयति। प्रतिज्ञातं&lt;br&gt;&#xA;खल्व् अनेन न असद् आविर्भवति, न सत् तिरोभवति इति। &lt;br&gt;&#xA;सद्-असतोश् च तिरोभाव-आविर्भावाव् अन्तरेण न कस्यचित् प्रवृत्त्य्-&lt;br&gt;&#xA;उपरमः प्रवृत्तिर् वा इति एवं प्रत्यवस्थितो यदि सत&lt;br&gt;&#xA;आत्म-हानम् असतश् च आत्म-लाभम् अभ्युपैति, अपसिद्धान्तो&lt;br&gt;&#xA;भवति अथ न अभ्युपैति, पक्षो अस्य न सिध्यति इति।&lt;br&gt;&#xA;इह अपि न कश्चिद् अनियमात् कथा-प्रसङ्गः यत् तेन उपगतन्&lt;br&gt;&#xA;न असद् उत्पद्यते, न सद् विनश्यति इति तस्य समर्थनाय&lt;br&gt;&#xA;इदम् उक्तम् एक-प्रकृतिकम् इदं व्यक्तम् अन्वय-दर्शनाद्&lt;br&gt;&#xA;इति। तत्र एका प्रकृतिः सुख-दुःख-मोहः। तद्-अविभक्त-&lt;br&gt;&#xA;योनिकम् इदं व्यक्तं तद्-अन्वय-दर्शनात्। व्यक्तस्य&lt;br&gt;&#xA;तत्-स्वभावता-भेद-उपलब्धेर् इति सुख-आदीनाम् उत्पत्ति-&lt;br&gt;&#xA;विनाश-अभ्युपगम-अभावात् सर्वस्य तद्-आत्मकस्य न उत्पत्ति-&lt;br&gt;&#xA;विनाशाव् इति सिद्धं भवति। अत्र तद्-उक्तस्य हेतोर् दोषम्&lt;br&gt;&#xA;अनुद्भाव्य विकार-प्रकृति-लक्षणं पृच्छन् स्वयम् अयं&lt;br&gt;&#xA;प्रकृत-असम्बन्धेन अनियमात् कथां प्रवर्तयति।&lt;br&gt;&#xA;तत्र इदं स्याद् वाच्यम्, व्यक्तं नाम प्रवृत्ति-निवृत्ति- &lt;br&gt;&#xA;धर्मकम्, न तथा सुख-आदयः। व्यक्तस्य सुख-आद्य्-अन्वये &lt;br&gt;&#xA;सुख-आदि-स्वभावतायां प्रवृत्ति-निवृत्ति-धर्मता-लक्षणम् &lt;br&gt;&#xA;अवहीयत इति। न तद्-रहित-सुख-आदि-स्वभावता व्यक्त-लक्षण- &lt;br&gt;&#xA;विरोधाद् इति। सुख-आद्य्-अन्वय-दर्शनाद् इत्य् असिद्धो हेतुर् &lt;br&gt;&#xA;इति। एवं हि तस्य साधन-दोष-उद्भावनेन पक्षो दूषितो&lt;br&gt;&#xA;भवति। सो अनुपसंहृत्य साधन-दोषं कथां प्रतानयन् &lt;br&gt;&#xA;स्व-दोषं परत्र उपक्षिपति।&lt;br&gt;&#xA;अयम् एव दोषो अनेन प्रकरणेन उच्यत इति चेत्, एष नैमित्तिकाणां&lt;br&gt;&#xA;विषयः, न लोकः शब्दैर् अप्रतिपादितम् अर्थं&lt;br&gt;&#xA;प्रतिपत्तुं समर्थ इति। स एव अयं भण्डालेख्यन्यायो &lt;br&gt;&#xA;अत्र अपि। यथोक्तेन न्यायेन पूर्वकस्य असाधन-अङ्गस्य असिद्धस्य&lt;br&gt;&#xA;हेतोर् अभिधानाद् एव निग्रहः, न अपि अनियमात्&lt;br&gt;&#xA;कथा-प्रसङ्गाद् इति। इदम् अपि हेत्व्-आभासेष्व् अन्तर्भावान् न&lt;br&gt;&#xA;पृथग् वाच्यम्। &lt;br&gt;&#xA;हेत्व्-आभासाश् च यथोक्ताः। हेत्व्-आभासाश् च निग्रहस्थानानि।&lt;br&gt;&#xA;किं पुनर् लक्षण-अन्तर-योगाद् हेत्व्-आभासा निग्रहस्थान-&lt;br&gt;&#xA;भावम् आपद्यन्ते, यथा प्रमाणानि प्रमेयत्वम्&lt;br&gt;&#xA;इत्य् अत आह यथोक्त-हेत्व्-आभास-लक्षणेन एव निग्रहस्थान-&lt;br&gt;&#xA;भाव इति।&lt;br&gt;&#xA;अत्र अपि यथोक्तं कृत्वा चिन्त्यम् एव, किं ते यथालक्षित-प्रभेदास्&lt;br&gt;&#xA;तथा एव, आहोस्विद् अन्यथा इति। तत् तु चिन्त्यमानम् &lt;br&gt;&#xA;इह अतिप्रसज्यत इति न प्रतन्यते। हेत्व्-आभासाश् च यथान्यायं &lt;br&gt;&#xA;निग्रहस्थानम् इति एतावन्-मात्रम् इष्टम् इति।&lt;br&gt;&#xA;लोके अविद्या-तिमिर-पटल-उल्लेखनस् तत्त्व-दृष्टेर् &lt;br&gt;&#xA;वादन्यायः परहित-रतैर् एष सद्भिः प्रणीतः ।&lt;br&gt;&#xA;तत्त्व-आलोकं तिमिरयति तं दुर्विदग्धो जनो अयं &lt;br&gt;&#xA;तस्माद् यत्नः कृत इह मया तत्-समुज्ज्वालनाय ॥३॥&lt;br&gt;&#xA;वादन्यायो नाम प्रकरणं समाप्तम्।&lt;/p&gt;</description>
    </item>
    <item>
      <title>मूलम्</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/mUlam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/mUlam/</guid>
      <description>&lt;p&gt;(वादन्यायः ३)&#xA;वादन्यायः&lt;/p&gt;&#xA;&lt;p&gt;निग्रहस्थानलक्षणम्&lt;/p&gt;&#xA;&lt;p&gt;१. न्यायवादिनमपि वादेषु असद्व्यवस्थोपन्यासैः शठा निगृह्णन्ति, तन्निषेधार्थमिदमारभ्यते ।&lt;/p&gt;&#xA;&lt;p&gt;असाधनाङ्ग गवचनमदोषोद्भावनं द्वयोः ।&#xA;निग्रहस्थानम्, अन्यतु न युक्तमिति नेष्यते ॥&lt;/p&gt;&#xA;&lt;p&gt;इष्टस्यार्थस्य सिद्धिः साधनम्. तस्य निर्वर्तकमङ्गम्. तस्य अवचनं तस्याङ्गस्यानुच्चारणं वादिनो निग्रहाधिकरणम्: तदभ्युपगम्य अप्रतिभया तूष्णीम्भावात् । साधनाङ्गस्यासमर्थनाद्वा ॥&lt;/p&gt;&#xA;&lt;p&gt;(वादन्यायः ४)&#xA;२. [स्वभावहेतौ साधनाङ्गसमर्थनम्]&lt;/p&gt;&#xA;&lt;p&gt;त्रिविधमेव हि लिङ्गमप्रत्यक्षस्य सिद्धेरङ्गम् - स्वभावः, कार्यम्, अनुपलम्भश्च ।&lt;/p&gt;&#xA;&lt;p&gt;तस्य समर्थनं साध्येन व्याप्तिं प्रसाध्य धर्मिणि भावसाधनम् । यथाऽयत्सत्कृतकं वा, तत्सर्वमनित्यम्, यथा घटादिः, सन् कृतको वा शब्दःऽ इति ।&lt;/p&gt;&#xA;&lt;p&gt;३. अत्रापि न कश्चित्क्रमनियमः, इष्टार्थसिद्धेरुभयत्राविशेषात् ।&lt;/p&gt;</description>
    </item>
    <item>
      <title>वाद-न्यायः</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/TIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/vAda-nyAyaH/TIkA/</guid>
      <description>&lt;h2 id=&#34;१-नगरह-सथन-लकषणम&#34;&gt;१ निग्रह-स्थान-लक्षणम्&lt;/h2&gt;&#xA;&lt;p&gt;नमो विघ्घ्नप्रमथनाय ॥&lt;/p&gt;&#xA;&lt;p&gt;नानासद्गुणरत्नराशिकिरणध्वस्तान्धकारस्सदा ,&lt;br&gt;&#xA;यो नानाविधसत्त्ववाञ्छितफलप्राप्त्यर्थमत्त्युद्यतः ।&lt;br&gt;&#xA;तन्निःशेषजगद्धितोदयपरन्नत्वार्यमञ्जुश्रियं ।&lt;br&gt;&#xA;वादन्यायविभाग एष विमलः सङ्क्षिप्त आरभ्यते ॥ १&lt;/p&gt;&#xA;&lt;p&gt;यत्प्रयोजनरहितं तत्प्रेक्षापूर्व्वकारिभिर्न्नारभ्यते । यथा बलित्वग्दर्शनविनिश्चयादिकं । अप्रयोजनञ्चेदं प्रकरण  मित्याशङ्कावतस्तदाशङ्कापरिजिहीर्षया प्रयोजनप्रदर्शनाय “न्यायवादिन”  [१ब्१]  मित्यादिवाक्यमुपन्यस्तवान् । कथम्पुनरनेन वाक्येनास्य प्रयोजनमुपदर्श्यत इत्यास्तां  तावदेतद् । अर्थस्तु व्याख्यायते ॥ न्यायस्त्रिरूपलिङ्गलक्षणा युक्तिः । नीयते प्राप्यते विवक्षितार्थसिद्धिरनेनेति कृत्त्वा अत एव “त्रिविधं लिङ्गमि” [१ब्२]  त्यादिना त्रि  रूपमेव लिङ्गमनन्तरम्वक्ष्यति । तदभिधायि वचनमित्यपरे । तम्वदितुं शीलं यस्य स तथोक्तः । तमपि निगृह्णन्ति पराजयन्त इत्यर्थः । निगृह्णन्तु नामान्याय  वादिनम्पराजयाधिकरणत्त्वादेव । न्यायवादिनन्त्वनिग्रहार्हमपि यन्निगृह्णन्त्येतन्न सम्भाव्यते । परोत्कर्षव्यारोपधियस्तु तमपि पराजयन्त इति सम्भावना  यामपि शब्दः समुच्चयार्थोऽतिशयद्योतनार्थो वा केषु । निगृह्णन्तीत्याह ।  “वादेषु”  [१ब्१]  साधनदूषणसंशब्दितेषु विचारेष्विति यावत् । “विवादेष्विति” क्वचित्पाठः ।  तत्र विरुद्धा वादा “विवादा” स्तेष्विति व्याख्येयं । विरुद्वाश्च कथं । साधनदूषणसंशब्दितानाम्विचाराणान्तद्विरुद्धार्थसाधनप्रवृत्तत्त्वात् ॥ कथम्पुनर्न्यायवादिनमसत्स्वसि  द्ध्यादिषु हेतुदोषेषु निगृह्णन्ती त्याह ॥ “असद्व्ययवस्थोपन्यासैः” ।  [१ब्१]  असतामसाधूनाम्व्यवस्थाः । असत्यो   वा व्यवस्थाः सद्भिः कुत्सितत्त्वात् । ताश्च फलजात्यसन्निग्रहस्थानलक्ष  णास्तासामुपन्यासाः । प्रयोगस्तैरिति विग्रहः । के पुनरह्रीकास्त एवं विधा इत्याह ॥ शठा धूर्ता मायाविनः परसम्पत्तावीर्ष्यालव इति यावत् । यस्मात्तं तथा निगृह्णन्ति  इति तस्मात्तन्निषेधार्थं तेषां शठानान्तेषाम्वा ऽसद्व्यवस्थोपन्यासानान्तस्य “वा” निग्रहस्य त्रयाणां “वा” निषेधो निरासस्तदर्थन्तन्निमित्तमिदम्प्रकरणमारभ्यते ॥ “स ए” वार्थोऽस्ये  ति विग्रहीतव्यं । तन्निषेधे च कृते सम्यग्विचारः प्रवर्तते तत्पूर्वकश्च सर्वः पुरुषार्थ इत्यभिप्रायः । आसन्नविषयिणा त्वन्तर्विपरिवर्त्ति प्रकरणमिदमापरा  मृषति । अन्तस्तन्त्वात्मना परिनिष्पन्नत्वात् । अन्यथाऽपरिनिष्पन्नात्मतयाऽसन्नत्वाभावादिदम् शब्दप्रयोगो न स्यात् । “आरभ्यत”  [१ब्१]  इति वर्तमानकालनिर्देशः । “क ” थमिति चेत् । वर्तमानसामीप्ये वर्तमानवद्वे  [पाणिनिः ३।३।३१]  ति वचनात् सम्बन्धोऽप्यभिधानीय एवान्यथा बालोन्मत्तप्रलापवदग्राह्यमिदं प्रेक्षापूर्वकारिणाम्भवेदिति चेत्  सत्त्यमेतत् । प्रयोजनान्तर्गतत्त्वात् पृथ “ग” सौ नाभिहितः । तथाहि  “तन्निषेधार्थमिदमारभ्यते”  [१ब्१]  ततश्चैतत्प्रयोजनमनेन प्रकरणेन साध्यते । तथा च प्रयोजनप्रकरण  योः साध्यसाधनलक्षणः सम्बन्ध इति सूचितं । ये त्वन्ये क्रियानन्तर्यादिलक्षणाः सम्बन्धास्ते न वाच्या एव प्रकरणक्रियायामनङ्गभूतत्त्वात् । तथाहि तेषु सत्स्वपि प्रयो  जनाभावे नारभ्यत एव प्रकरणं । असत्स्वपि च तेषु सति प्रयोजने प्रारभ्यत एव । तस्मात्प्रकरणारम्भस्य प्रयोजनान्वयव्यतिरेकानुविधानात्प्रयोजनमेवाभिधानी  यम्प्रेक्षापूर्वकारिणा । तस्मिंश्चाभिहिते सम्बन्धोप्युक्त एव भवतीति मन्यते । नानवधारितप्रकरण शरीराः प्रवर्तन्ते प्रेक्षावन्तस्तस्मात्प्रयोजनवत्प्रवृत्त्यङ्गत्वात्प्रकरण  शरीरमपि वक्त्व्यमेवेति चेत् । एवमेतत्प्रयोजनवाक्येन त्वभिहितत्वान्नैव तदपि सम्बन्धवत्पृथगभिधानमर्हति । यतस्तन्निषेधार्थमिदमारभ्यत इत्युक्तमतश्च तत्  निषे धोऽस्य शरीरमित्युक्तम्भवति । यदा चैतन्निषेधार्थमिदमारभ्यते तदा पूर्वको हेतुरसिद्धः । प्रतिप्रमाणद्वयञ्चानेन सूचितं प्रारब्धव्यमिदम्प्रकरणम्प्रेक्षावता  सति सामर्थ्ये । ग्राह्यम्वा प्रयोजनवत्वात् । सम्बन्धवत्वाच्च तदन्यशास्त्रवदिति स्वभावहेतुः ।&lt;/p&gt;</description>
    </item>
  </channel>
</rss>
