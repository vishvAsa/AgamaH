<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;न्याय-मञ्जरी on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/</link>
    <description>Recent content in &#43;न्याय-मञ्जरी on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/index.xml" rel="self" type="application/rss+xml" />
    <item>
      <title>०१ प्रमाणसामान्यपरीक्षणम्</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/01_pramANasAmAnyaparIxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/01_pramANasAmAnyaparIxaNam/</guid>
      <description>&lt;p&gt;प्रथममाह्निकम्—प्रमाणसामान्यपरीक्षणम्&#xA;मङ्गलाचरणम्&lt;br&gt;&#xA;नमः शाश्वतिकानन्दज्ञानैश्वर्यमयात्मने ।&lt;br&gt;&#xA;सङ्कल्पसफलब्रह्मस्तम्बारम्भाय शम्भवे ॥ १ ॥&lt;/p&gt;&#xA;&lt;p&gt;विश्वं सृजन् करुणया परिपालयन् यः&lt;br&gt;&#xA;विश्वक्रियासु यमयत्यखिलान्तरात्मा ।&lt;br&gt;&#xA;विद्यास्वयंवरपतिर्विदधातु सोऽयं&lt;br&gt;&#xA;विश्वस्य मङ्गलममेयमहाविभूतिः ॥&lt;/p&gt;&#xA;&lt;p&gt;अनुगृह्णन्तु सद्भावपवित्रितजगत्त्रयाः ।&lt;br&gt;&#xA;आघ्राय मञ्जुलं न्यायमञ्जर्याः सौरभं बुधाः ॥&lt;/p&gt;&#xA;&lt;p&gt;इह खल्वनन्यसाधारणशेमुषीविभवसमाकृष्टसकलसुधीजनहृदयः श्रीमान् जयन्तभट्टः प्रारीप्सितप्रबन्धस्य निर्विघ्नपरिसमाप्तिप्रचयगमनाद्यर्थं स्वेष्टदेवतानमस्काररूपं मङ्गलमारचयति—नम इत्यादि । नात्र विकारार्थे मयट्, ब्रह्मणो निर्विकारत्वात्; किन्तु प्राचुर्यार्थे । ननु तर्हि ब्रह्मण्यज्ञानादयोऽपि प्रसज्येरन् । सुखप्रचुरजीवनतात्पर्येण प्रयुक्ते हि “सुखमयं जीवनम्” इत्यादौ&lt;br&gt;&#xA;नमामि यामिनीनाथलेखाऽलङ्कृतकुन्तलाम् ।&lt;br&gt;&#xA;भवानीं भवसन्तापनिर्वापणसुधानदीम् ॥ २ ॥&lt;/p&gt;&#xA;&lt;p&gt;सुरासुरशिरोरत्नमरीचिखचिताङ्घ्रये ।&lt;br&gt;&#xA;विघ्नान्धकारसूर्याय गणाधिपतये नमः ॥ ३ ॥&lt;/p&gt;</description>
    </item>
    <item>
      <title>०२ प्रत्यक्षपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/02_pratyaxaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/02_pratyaxaparIxA/</guid>
      <description>&lt;p&gt;द्वितीयमाह्निकम्—प्रत्यक्षपरीक्षा&#xA;प्रत्यक्षलक्षणम्&lt;br&gt;&#xA;एवं प्रमाणानां सामान्यलक्षणे, विभागे च निर्णीते सति, अधुना विशेषलक्षणवर्णभावसर इति, सकलप्रमाणमूलभूतत्वेन पूर्वपठितत्वेन ज्यैष्ठ्यात् प्रथमं प्रत्यक्षस्य लक्षणं प्रतिपादयितुमाह—&lt;/p&gt;&#xA;&lt;p&gt;इन्द्रियार्थसन्निकर्षोत्पन्नं ज्ञानमव्यपदेश्यमव्यभिचारि व्यवसायात्मकं प्रत्यक्षम् ॥ १-१-४ ॥&lt;/p&gt;&#xA;&lt;p&gt;प्रत्यक्षमिति लक्ष्यनिर्देशः; इतरल्लक्षणम् । समानासमानजातीयव्यवच्छेदो लक्षणार्थः । समानजातीयं प्रमाणतयाऽनुमानादि, विजातीयं प्रमेयादि; ततो व्यवच्छिन्नं प्रत्यक्षस्य लक्षणमनेन सूत्रेणोपपाद्यते ॥&#xA;सूत्रस्यायुक्तताऽऽक्षेपः&lt;br&gt;&#xA;अत्र चोदयन्ति—इन्द्रियार्थसन्निकर्षोत्पन्नत्वादिविशेषणैः स्वरूपं वा विशेष्यते ? सामग्री वा ? फलं वा ?&lt;/p&gt;&#xA;&lt;p&gt;विभागे—चतुष्टयत्वेनेति शेषः ॥&lt;/p&gt;&#xA;&lt;p&gt;समानेति । सजातीयविजातीयव्यावृत्तिः लक्षणस्य प्रयोजनमित्यर्थः ॥&lt;/p&gt;&#xA;&lt;p&gt;चोदयन्तीति । अयमाशयः । अस्मिन् सूत्रे “प्रत्यक्षं” इति पदं लक्ष्यवाचकम्, अत एव विशेष्यम् । प्रत्यक्षशब्दश्च अफलरूपे अकरणरूपे च केवलज्ञाने, तादृशज्ञानकरणे इन्द्रियादौ, फलरूपे ज्ञाने च वर्तते । तदत्र प्रत्यक्षपदं किं केवलज्ञानस्वरूपमात्रपरम् ? उत ज्ञानकरणपरम् ? उत फलभूतज्ञानपरम् ? तत्राद्ये पक्षेऽव्याप्तिरतिव्याप्तिश्च । तदा हि अकरणस्याफलस्यैव च लक्षणमिदमिति भवति । तथा च फलरूपज्ञाने, इन्द्रिये च प्रमाणत्वेन वर्णनीये लक्षणा&lt;br&gt;&#xA;तत्र स्वरूपविशेषणपक्षे, यत् एवंस्वरूपं ज्ञानं तत् प्रत्यक्षमिति तत्स्वरूपस्य विशेषितत्वात्, फलविशेषणानुपादानाच्च लक्षणमव्याप्त्यतिव्याप्तिभ्यामुपहृतं स्यात् । अव्याप्तिस्तावत्—अतथाविधस्वरूपस्य बोधस्य, इन्द्रियादेश्च निर्मलफलजनकतया लब्धप्रमाणभावस्यापि प्रामाण्यं नोक्तं भवेत् । अतिव्याप्तिश्च—तथाविधस्वरूपस्यापि ज्ञानस्याकारकस्य, वा संस्कारकारिणो वा स्मृतिं जनयतो वा संशयमादधानस्य वा विपर्ययमुत्पादयतो वा प्रमाणत्वं प्राप्नोति, फलस्याविशेषितत्वात् ॥&lt;/p&gt;</description>
    </item>
    <item>
      <title>०३ शब्दपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/03_shabdaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/03_shabdaparIxA/</guid>
      <description>&lt;p&gt;तृतीयमाह्निकम्—शब्दपरीक्षा&#xA;शब्दलक्षणम्&lt;br&gt;&#xA;उपमानानन्तरं शब्दस्य विभागसूत्रे निर्देशात्तस्य लक्षणं प्रतिपादयितुमाह—&lt;/p&gt;&#xA;&lt;p&gt;आप्तोपदेशः शब्दः ॥ १-१-७ ॥&lt;/p&gt;&#xA;&lt;p&gt;उपदेशः शब्दः इत्युच्यमाने पर्यायमात्रोच्चारणात् अकारके शब्दमात्रे प्रमाण्यप्रसक्तिरिति तद्विनिवृत्तये पूर्वसूत्रात् साध्यसाधनपदमाकृष्यते । तथाऽपि शब्दान्तरजनके प्रसक्तिरिति प्रत्यक्षसूत्रात् ज्ञानपदस्य, स्मृतिजनकस्य व्यवच्छेदार्थं चार्थग्रहणस्य, संशयविपर्ययजनकनिराकरणाय च व्यवसायात्मकाव्यभिचारिपदयोरनुवृत्तिरित्येवमव्यभिचारादिविशेषणार्थप्रतीतिजनक उपदेशः शब्द इत्युक्तं भवति ॥&lt;/p&gt;&#xA;&lt;p&gt;तदेवम्पर्यायमेवोपदेशशब्दं शब्दलक्षणमपेक्षितपूर्वसूत्रोपात्तविशेषणपदं केचिद्व्याचक्षते । आप्तग्रहणं च लक्षणनिश्चयार्थमाहुः । “घ्राणरसनत्वक्चक्षुःश्रोत्राणीन्द्रियाणि भूतेभ्यः” इत्यत्र भूतग्रहणं वक्ष्यते । एवं ह्यैतिह्यस्य न प्रमाणान्तरता भविष्यति, उपदेशरूपत्वाविशेषादिति ॥&lt;/p&gt;&#xA;&lt;p&gt;क्षुण्णं किञ्चिज्जयन्तस्य वर्त्म चैतावतैव नः ।&lt;br&gt;&#xA;सुदूरमस्ति गन्तव्यं, गच्छामः त्वरितं ततः ॥&lt;/p&gt;&#xA;&lt;p&gt;अकारके—बोधाजनके, घट, कलश, कुम्भ, इत्यादिरूपे । शब्दान्तरजनके—वीचीतरङ्गन्यायेन शब्दान्तरजनके पूर्वशब्दे । ज्ञानपदस्येति । एवं प्रत्यक्षसूत्र इव “यतः” शब्दोऽप्यध्याहर्तव्यः । एतादृशं ज्ञानं यतः, स शब्द इत्यर्थः ॥&lt;/p&gt;</description>
    </item>
    <item>
      <title>०४ शब्दपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/04_shabdaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/04_shabdaparIxA/</guid>
      <description>&lt;p&gt;चतुर्थमाह्निकम्—शब्दपरीक्षा&#xA;वेदानां पौरुषेयत्वानुमानम्&lt;br&gt;&#xA;एवं कृतकत्वे वर्णानां साधिते सति वर्णात्मनः पदात् प्रभृति &lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; सर्वत्र पुरुषस्य स्वातन्त्र्यं सिद्धं भवति ॥&lt;/p&gt;&#xA;&lt;p&gt;पदनित्यत्वपक्षेऽपि&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; वाक्ये तद्रचनात्मके ।&lt;br&gt;&#xA;कर्तृत्वसम्भवात् पुंसः, वेदः कथमकृत्रिमः ॥ १ ॥&lt;/p&gt;&#xA;&lt;p&gt;तथा च वैदिक्यो रचनाः कर्तृपूर्विकाः, रचनात्वात्, लौकिकरचनावत् । एष च पञ्चलक्षणो&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; हेतुः, प्रयोजकश्चेति गमक एव, न हेत्वाभासः ॥&#xA;वेदपौरुषेयत्वानुमाने दूषणोद्धारः&lt;br&gt;&#xA;न तावदयमसिद्धो हेतुः; “शन्नो देवीरभिष्टये”  [अथ। सं। १-६-१]  इत्यादिषु वेदवाक्यसन्दर्भेषु पदरचनाया स्वरक्रमादिविशेषवत्याः प्रत्यक्षत्वेन पक्षे हेतोः वर्तमानत्वात् ॥&lt;/p&gt;&#xA;&lt;p&gt;नापि विरुद्धः; कर्तृपूर्वकत्ववति सपक्षे कुमारसम्भवादौ रचनात्वस्य विद्यमानत्वात् ॥&lt;/p&gt;&#xA;&lt;p&gt;नाप्यनैकान्तिकः; कर्तृरहितेषु गगनादिषु, गगनकुसुमादिषु वा रचनाया अदृष्टत्वात् ॥&lt;/p&gt;</description>
    </item>
    <item>
      <title>०५ शब्दपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/05_shabdaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/05_shabdaparIxA/</guid>
      <description>&lt;p&gt;पञ्चममाह्निकम्—शब्दपरीक्षा&lt;/p&gt;&#xA;&lt;p&gt;जात्यङ्गीकाराक्षेपः&lt;/p&gt;&#xA;&lt;p&gt;प्रपन्नाय&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; विपन्नानां दुःखितानां सुखात्मने ।&lt;br&gt;&#xA;सम्पूर्णाय दृढाशानां नमः कारणबन्धवे ॥&lt;/p&gt;&#xA;&lt;p&gt;अथ यदुक्तं  [प्र। सं। ४१२ पु।]  वास्तवस्य शब्दार्थस्याविद्यमानत्वादर्थासंस्पर्शिनः शब्दा इति—तत् प्रतिविधीयते ॥&#xA;शब्दः द्विविधः&lt;br&gt;&#xA;द्विविधः शब्दः—पदं, वाक्यं च । तत्र पदार्थपूर्वकत्वात् वाक्यार्थस्य प्रथमं पदार्थो निर्दिश्य निरूप्यते ॥&#xA;पदमपि द्विविधम्&lt;br&gt;&#xA;पदं च द्विविधं—नाम, आख्यातं च । उपसर्गनिपातकर्मप्रवचनीयानामपि&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; नामस्वेवावन्तर्भावमाचक्षते । तदुक्तं&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; “सुप्तिङन्तं पदम्”  [पा। सू। १-४-१४]  इति । इहापि सूत्रकृदाह “ते विभक्त्त्यन्ताः पदम्”  [न्या। सू। २-२-६०]  इति । तत्र तिङन्तपदार्थचिन्ता वाक्यार्थविचारावसर एवकरिष्यते, तदौपयिकत्वात्&lt;sup id=&#34;fnref:4&#34;&gt;&lt;a href=&#34;#fn:4&#34; class=&#34;footnote-ref&#34; role=&#34;doc-noteref&#34;&gt;4&lt;/a&gt;&lt;/sup&gt; । सुबन्तानां त्वर्थोऽयमुच्यते ॥&#xA;नामपदानि चतुर्विधानि&lt;br&gt;&#xA;ते च चतुर्विधाः सुबन्ताः पदात्मानः शब्दा भवन्ति—जातिशब्दाः, क्रियाशब्दाः, गुणशब्दाः, द्रव्यशब्दाः&lt;sup id=&#34;fnref:5&#34;&gt;&lt;a href=&#34;#fn:5&#34; class=&#34;footnote-ref&#34; role=&#34;doc-noteref&#34;&gt;5&lt;/a&gt;&lt;/sup&gt; इति ॥&lt;/p&gt;</description>
    </item>
    <item>
      <title>०६ शब्दपरीक्षा पदवाक्यस्वरूपविमर्शः</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/06_shabdaparIxA_padavAkyasvarUpavimarshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/06_shabdaparIxA_padavAkyasvarUpavimarshaH/</guid>
      <description>&lt;p&gt;षष्ठमाह्निकम्—शब्दपरीक्षा&lt;/p&gt;&#xA;&lt;p&gt;पदवाक्यस्वरूपविमर्शः&lt;/p&gt;&#xA;&lt;p&gt;ननु नाद्यापि शब्दस्य निरणायि प्रमाणता ।&lt;br&gt;&#xA;बीजं&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; पदार्थवाक्यार्थबुद्धेर्न हि निरूपितम् ॥&lt;/p&gt;&#xA;&lt;p&gt;उच्यते—किमत्र निरूपणीयम् ? यदनन्तरं हि यद्भवति तत्तस्य निमित्तम् । पदवाक्यश्रवणे सति पदार्थवाक्यार्थसम्प्रत्ययो भवतीति ते एव तत्र निमित्तम् ॥&lt;/p&gt;&#xA;&lt;p&gt;किं पुनरिदं पदं नाम ? किञ्च वाक्यमिति । उक्तमत्र वर्णसमूहः पदम्, पदसमूहो वाक्यमिति ॥&#xA;स्फोटवादोपक्षेपः&lt;br&gt;&#xA;ननु ! एतदेव न क्षमन्ते । न हि वर्णानां समूहः कश्चिदस्ति वास्तवः । तेन कुतस्तत्समूहः पदं भविष्यति ? तदभावाच्च न तरां पदसमूहो वाक्यमवकल्पते । न च वर्णानां व्यस्तसमस्तविकल्पोपहतत्वेन वाचकत्वमुपपद्यते । तस्मादन्य एव स्फोटात्मा शब्दोऽर्थप्रतिपादक इति प्रतिजानते ॥&#xA;स्फोटवादस्य नैयायिकप्रतिकूलत्वम्&lt;br&gt;&#xA;ननु ! एवमस्तु । स्फोटोऽन्य एवार्थप्रतिपादको भवतु । का क्षतिर्नैयायिकानाम् ? कथं न क्षतिः ! आप्तप्रणीतत्वेन हि शब्दस्य प्रमाण्यं तैरुक्तम् । स्फोटस्य च नित्यत्वेन नाप्तप्रणीतत्वम् । अतश्च यस्यानित्यत्वं वर्णात्मनः शब्दस्य साधितम्, नासावर्थप्रतीतिहेतुः । अतो न प्रमाणम् । यश्चार्थप्रतीतिहेतुः स्फोटात्मा शब्दः, तस्य नानित्यत्वम्, न चाप्तप्रणीतत्वमिति&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; अस्थाने नैयायिकाः क्लिष्टा भवेयुः । तस्मादनित्यानां वर्णानामेव वाचकत्वं प्रतिष्ठापनीयम् । पराकरणीयश्च स्फोट इति ॥&#xA;वर्णा एवार्थप्रत्यायका इति प्रतिज्ञा&lt;br&gt;&#xA;तदुच्यते—गकारादिवर्णावगमे सत्यर्थप्रतीतेर्भावात्, तदभावे चाभावात् तेषामेवार्थप्रत्यायनसामर्थ्यम् । त एव च श्रवणकरणकावगमगोचरतया शब्दव्यपदेशभाज इति न प्रतीत्यनुपारूढः स्फोटो नाम शब्दः कश्चित् प्रत्यक्षानुमानातीतः परिकल्पनीयः ॥&#xA;अनित्यानां वर्णानामर्थप्रत्यायकत्वाक्षेपः&lt;br&gt;&#xA;आह—कथमेवं भविष्यति ? दूरापेता इमे मनोरथाः । कुतो वर्णानामर्थप्रत्यायकत्वम् ? ते हि वर्णा गकारादयः अर्थं प्रतिपादयन्तः समस्ताः प्रतिपादयेयुः ? व्यस्ता वा ? न तावद्व्यस्ताः; एकैकवर्णाकर्णने सत्यप्यर्थप्रतीतेरनुत्पादात् । सामस्त्यं वर्णानां नास्त्येव । तद्धि सत्ता  मात्रेण वा स्यात् ? प्रतीयमानत्वेन वा ? नैयायिकपक्षे तावत् सत्तया यौगपद्यमविद्यमानम्, आशुविनाशिनः शब्दस्य दर्शितत्वात् ॥&#xA;वर्णानां नित्यत्वेऽपि अर्थप्रत्यायकत्वासम्भवः&lt;br&gt;&#xA;अथापि मीमांसकमतेन नित्यः शब्द इष्यते, तत्रापि सत्तया यौगपद्यस्य सकलवर्णसाधारणत्वात्&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; केन वर्णसमुदायेन कोऽर्थः प्रत्याय्येतेति नावधार्यते ॥&lt;/p&gt;</description>
    </item>
    <item>
      <title>०७ प्रमेयपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/07_prameyaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/07_prameyaparIxA/</guid>
      <description>&lt;p&gt;सप्तममाह्निकम्—प्रमेयपरीक्षा&lt;/p&gt;&#xA;&lt;p&gt;प्रमेयनिर्देशः&lt;/p&gt;&#xA;&lt;p&gt;एवं प्रमाणपदार्थे परीक्षिते सति यदर्थं तत्परीक्षणं तत् प्रमेयमिदानीं दर्शयितुमाह—&lt;/p&gt;&#xA;&lt;p&gt;आत्मशरीरेन्द्रियार्थबुद्धिमनःप्रवृत्तिदोषप्रेत्यभावफलदुःखापवर्गास्तु प्रमेयम् ॥ १-१-९ ॥&lt;/p&gt;&#xA;&lt;p&gt;प्रमाणवदिहाप्येतत्सूत्रं व्याख्यायि सूरिभिः ।&lt;br&gt;&#xA;एवं विभागसामान्यलक्षणप्रतिपादकम् ॥&lt;/p&gt;&#xA;&lt;p&gt;प्रमेयश्रुतिरात्मादिपदपर्यन्तवर्तिनी&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; ।&lt;br&gt;&#xA;तेषामेव प्रमेयत्वं नान्यस्येति नियच्छति ॥&lt;/p&gt;&#xA;&lt;p&gt;यथा “देवदत्तयज्ञदत्तविण्थुमित्रा भोज्यन्ताम्” इति एवकारादिश्रुतिमन्तरेणापि शब्दसामर्थ्यात् त एव भोजनक्रियायोगिनोऽवगम्यन्ते, नान्ये; तथेहाप्यात्मादयः प्रमेयमित्युक्ते तथैव तदितरप्रमेयनिषेधोऽवधार्यते ॥&#xA;प्रमेयविभागाक्षेपः&lt;br&gt;&#xA;ननु कथं द्वादशविधमेव प्रमेयमवधार्यते, यावता समानतन्त्रे पृथिव्यानीनिनव द्रव्याणिऽ रूपादयश्चतुर्विशतिगुणाः, उत्क्षेपणादि  पञ्चकर्माणि, परापरभेदेन द्विविधं सामान्यं, नित्यद्रव्यवृत्तयोऽन्त्या विशेषाः, एकः समवाय इति षट्पदार्थाननुक्रम्य तदवान्तरविशेषैरानन्त्यं प्रमेयस्योपवर्णितमस्ति ॥&lt;/p&gt;&#xA;&lt;p&gt;उच्यते—किं पुनरिह प्रमेयं विवक्षितमिति तत्सामान्यलक्षणं ताव परीक्ष्यताम् ॥&#xA;प्रमेयसामान्यलक्षणम्&lt;br&gt;&#xA;आह—सूक्तमिदं—कस्यापि कर्णे पृष्टः कटिं चालयतीति । द्वादशविधत्वमाक्षिप्तं न प्रतिसमाधत्ते भवान् । प्रयेयस्य सामान्यलक्षणं तु परीक्षते&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; इति ॥&lt;/p&gt;</description>
    </item>
    <item>
      <title>०८ प्रमेयपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/08_prameyaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/08_prameyaparIxA/</guid>
      <description>&lt;p&gt;अष्टममाह्निकम्—प्रमेयपरीक्षा&lt;/p&gt;&#xA;&lt;p&gt;शरीरपरीक्षा&lt;/p&gt;&#xA;&lt;p&gt;आत्मानन्तरं विभागसूत्रे शरीरनिर्देशात् तदनुक्रमेण तत्स्वरूपनिरूपणार्थमाह—&lt;/p&gt;&#xA;&lt;p&gt;चेष्टेन्द्रियार्थाश्रयः शरीरम् ॥ २-२-३२ ॥&lt;/p&gt;&#xA;&lt;p&gt;शरीरस्य यल्लक्षणं, येन रूपेण विभाव्यमानस्यापवर्गोपयोगिता तदुभयमपि प्रतिपाद्यते ॥&#xA;शरीरलक्षणम्&lt;br&gt;&#xA;तत्र शरीरत्वमेव तावत् प्रथमं शरीरस्य लक्षणम् । तेन हि समानासमानजातीयकेभ्यः तद्व्यवच्छिद्यते । तस्मिन् सत्यपि चेष्टेन्द्रियार्थाश्रयत्वं यदस्य लक्षणमुच्यते, तत् तेन रूपेणात्मनो भोगायतनं शरीरमिति ज्ञापयितुम् । चेष्टेन्द्रियार्थाश्रयतया हि शरीरमात्मनो भोगसाधनं भवति । मुमुक्षुणा च सुखदुःखोपभोगरहितात्मतत्त्वस्वभावनिःश्रेयसाधिगमविनिहितमनसा&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; तथा भोगाधिष्ठानत्वेन शरीरं भावयता तत्परिहरणे यत्नः कार्य इति आचार्यः चेष्टेन्द्रियार्थाश्रयत्वमस्य लक्षणमुक्तवान् ॥&#xA;चेष्टास्वरूपम्&lt;br&gt;&#xA;ननु ! चेष्टा क्रिया । क्रियाश्रयत्वे सत्यपि न वृक्षादीनां शरीरत्वमिति अतिव्यापकं लक्षणम्—न—विशिष्टचेष्टाश्रयत्वस्य विशिष्ट  प्रमेयलक्षणप्रक्रमतोऽवसीयमानत्वात् । हिताहितप्राप्तिपरिहारयोग्यव्यापाराधिकरणं हि शरीरमुच्यते, न चेष्टामात्रस्याधिष्ठानम्&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; । रथादिनाऽपि नातिव्याप्तिः, यथोक्तप्रक्रमवशादेव “अन्येन प्रेरणायामसत्याम्” इति विशेषलाभात् । आत्मप्रयत्नातिरिक्तप्रेरकनिरपेक्षहिताहितोपादानपरित्यागोपाधिकचेष्टाविशेषाश्रयः शरीरमित्यर्थः ॥&#xA;शरीरलक्षणे दोषपरिहारः&lt;br&gt;&#xA;ननु ! पाषाणान्तर्गतमण्डूकशरीरेषु तदाश्रयत्वादर्शनादव्याप्तिः— न—योग्यताया—स्तत्रापि भावात् । सत्यामपि क्रियायोग्यतायां सर्वतो निर्विवरनिबिडदृषत्कर्परोपरुद्धावकाशतया चलितुमसौ न प्रभवति भेको वराकः । तथा च स्फुटिते तस्मिन्नश्मनि तत्क्षणमेवासौ चलत् दृश्यते इति निबिडपाशसंयतशरीरवत् तदानीं चेष्टाया अदर्शनेऽपि नाव्याप्तिः ॥&#xA;मुमुक्षुशरीरनियमाभावः&lt;br&gt;&#xA;मुमुक्षुशरीरमेव लक्ष्यमित्येके । तेन न मण्डूकशरीरादिभिरव्याप्तिः, अलक्षणीयत्वात्तेषामिति—तदयुक्तम्—नियतस्य मुमुक्षुशरीरस्याभावात् तादृशिं च भेकादिशरीराणि नितरां निर्वेदकारीणि भवन्ति । मुमुक्षुरपि कर्मविपाकमनेकप्रकारमाकलयन् मण्डूकीभावमात्मनोऽपि न न शङ्कते ॥&lt;/p&gt;</description>
    </item>
    <item>
      <title>०९ प्रमेयपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/09_prameyaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/09_prameyaparIxA/</guid>
      <description>&lt;p&gt;नवममाह्निकम्—प्रमेयपरीक्षा&lt;/p&gt;&#xA;&lt;p&gt;अपवर्गपरीक्षा&lt;/p&gt;&#xA;&lt;p&gt;एवं शरीरादौ दुःखपर्यन्ते हेये प्रमेये निर्णीते, यदर्थ एतदुपदेशः यत्परमुपादेयं प्रमेयं, यदर्थः शास्त्रारम्भः तमपवर्गं लक्षयितुमाह—&lt;/p&gt;&#xA;&lt;p&gt;तदत्यन्तविमोक्षोऽपवर्गः ॥ १-१-२२ ॥&lt;/p&gt;&#xA;&lt;p&gt;तदिति प्रक्रान्तस्य दुःखस्यावमर्शः । न च मुख्यमेव दुःखं बाधनास्वभावमवमृश्यते, किन्तु तत्साधनं तदनुषक्तं च सर्वमेव । तेन दुःखेन वियोगोऽपवर्गः ॥&lt;/p&gt;&#xA;&lt;p&gt;अस्ति प्रलयवेलायामप्यात्मनो&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; दुःखवियोगः । स त्वपवर्गो न भवति, सर्गसमये पुनरक्षीणकर्माशयानुरूपशरीरादिसम्बन्धे सति दुखसम्भवात् । अतः तद्व्यावृत्त्यर्थमत्यन्तग्रहणम् ॥&#xA;अशेषविशेषगुणोच्छेद एव मोक्षः&lt;br&gt;&#xA;आत्यन्तिकी दुःखनिवृत्तिरपवर्गः, न सावधिका । द्विविधदुःखावमर्शिना सर्वनाम्ना सर्वेषामात्मगुणानां दुःखवदवमर्शात्, अत्यन्तग्रहणेन च सर्वात्मना तद्वियोगाभिधानात् नवानामात्मगुणानां बुद्धिसुखदुःखेच्छाद्वेषप्रयत्नधर्माधर्मसंस्काराणां निर्मूलोच्छेदः अपवर्ग इत्युक्तं भवति ॥&#xA;विशेषगुणानां मुक्तौ नाशस्यावश्यकता&lt;br&gt;&#xA;यावदात्मगुणास्सर्वे नोच्छिन्ना वासनादयः ।&lt;br&gt;&#xA;तावदात्यन्तिकी दुःखव्यावृत्तिर्नावकल्पते ॥&lt;/p&gt;</description>
    </item>
    <item>
      <title>१० संशयपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/10_saMshayaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/10_saMshayaparIxA/</guid>
      <description>&lt;p&gt;दशममाह्निकम्—संशयपरीक्षा&lt;/p&gt;&#xA;&lt;p&gt;संशयलक्षणम्&lt;/p&gt;&#xA;&lt;p&gt;संशयादेः पदार्थगणस्य प्रमाणप्रमेयपदसङ्गृहीतस्यापिन्यायप्रवृत्तिप्रयो जनतया पृथग्व्युत्पादनीयत्वस्य प्रागेव समर्थितत्वात्, प्रथमसूत्रे च प्रमेया नन्तरं संशयोद्देशात्-उद्देशानुक्रमेण तस्य लक्षणं प्रतिपादयितुमाह—&lt;/p&gt;&#xA;&lt;p&gt;समानानेकधर्मोपपत्तेर्विप्रतिपत्तेरुपलब्ध्यनुपलब्ध्यव्यवस्थातश्च विशेषापेक्षो विमर्शः संशयः ॥ न्या-सू-१-१-२३ ॥&lt;/p&gt;&#xA;&lt;p&gt;ननु ! संशयस्य समानधर्मोपपत्त्यादिकारणभेदेन पञ्चविधत्वात्&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; सामान्यसक्षणम्, विभागः, विशेषलक्षणानि च वक्तव्यानि । तत्र सामान्यलक्षणेविभागे च सूत्रद्वयम्, विशेषलक्षणार्थं च पञ्चानां तत्प्रमेदानां सूत्रपञ्चकमित्येवं सप्त सूत्राणि प्रणेतुं युक्तानि । एकं चेदं सूत्रं श्रूयते । तत्कथमेतद्भविष्यति—उच्यते—सत्यमाह भवान् । किं त्वेकमेवेदं सूत्रम् आवृत्तिन्यायमाश्रित्य सप्तधा कल्पयिष्यते ॥&#xA;सूत्रविभागः&lt;br&gt;&#xA;तत्र आचार्यास्तावदेवं व्याचक्षते—समानधर्मोपपत्तेः, उपलब्ध्यनुपलब्ध्यव्यवस्थातो विशेषापेक्षो विमर्शः संशयः, इतीयत्सूत्रं सामान्यलक्षणा  प्रतिपादकम् । समानानेकधर्मोपपत्तेः, विप्रतिपत्तेः, उपलब्ध्यनुपलब्ध्यव्यवस्थातश्चेति विभागसूत्रम् । पुनश्च समानधर्मोपपत्तेः उपलब्ध्यनुपलब्ध्यव्यवस्थातो विशेषापेक्षोविमर्शः संशय इत्येतदेव सूत्रं प्रथमस्य संशयस्य विशेषलक्षणप्रतिपादकमिति ॥&#xA;सूत्रस्य सामान्यविशेषलक्षणपरत्वम्&lt;br&gt;&#xA;ननु ! एतदेव सूत्रं सामान्यलक्षणार्थम्, इयदेव चेदयमन्यूनानतिरिक्तं विशेषलक्षणार्थमिति कथमेतत्—उच्यते—विशेषस्मरणकारणभूत&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; साधारणधर्मग्रहणात्, विशेषाग्रहणात्, विशेषास्मृतेश्च संशयो भवतीति प्रत्यात्मवेदनीयं तावदेतत् । सूत्रे विशेषापेक्ष इत्यनेन पदेन विशेषस्मरणमुपदिष्टम् । उपलब्ध्यनुपलब्ध्यव्यवस्थापदेन च विशेषाग्रहणमितीयत्तावत् द्वयोरणि सामान्यविशेषलक्षणयोः तुल्यम् । समानशब्दस्त्वाक्षिप्तसामान्यवचनः सन् तत्सामान्यलक्षणमाह । अनुगतसामान्यत्रचनस्तु विशेषलक्षणमिति ॥&#xA;सामान्यविशेषलक्षणप्रतिपादनप्रकारः&lt;br&gt;&#xA;कथं पुनरयमेवाक्षिप्तसामान्यवचनः, कथञ्चानुगतसामान्यवचन इति —उच्यते—संशयोत्पत्त्यैव समानधर्यमात्रमाक्षिप्यते, यद्गृह्यमाणं विशेषस्मरणबीजसंस्कारोद्बोधनिमित्ततां प्रतिपद्यते, तद्व्यतिरेकेण संशयानुत्पादात् ॥&lt;/p&gt;</description>
    </item>
    <item>
      <title>११ तर्कादिपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/11_tarkAdiparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/11_tarkAdiparIxA/</guid>
      <description>&lt;p&gt;एकादशमाह्निकम्—तर्कादिपरीक्षा&lt;/p&gt;&#xA;&lt;p&gt;तर्कलक्षणम्&lt;/p&gt;&#xA;&lt;p&gt;अवयवानन्तरं प्रथमसूत्रे तर्कस्योद्देशात उद्देशानुक्रमेण तस्य लक्षणमाह—&lt;/p&gt;&#xA;&lt;p&gt;अविज्ञाततत्त्वेऽर्थे कारणोपपत्तितः तत्त्वज्ञानार्थमूहस्तर्कः ॥ १-१-४० ॥&lt;/p&gt;&#xA;&lt;p&gt;“अविज्ञाततत्त्वेऽथ” इति सामानाधिकरण्यनिर्देशात् अर्थ एव अन्यपदार्थः, न पुरुषः । पुरुषां हि षष्ठ्या निरदेक्ष्यत “अविर्ज्ञातं तत्त्वं अस्य” इति । तत्त्वपदोपादानेन धर्मिणः सामान्यधर्ममान्नविशिष्टस्य&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; विज्ञातत्वं सूचयति । “कारणोपपत्तितः” इति संशयज्ञानोल्लिख्यमानपक्षद्वयान्यतरपक्षोत्थापनानुकूलकारणावलोकनं तर्कस्योत्थापकमाह । अत एव अविज्ञाततत्त्वेऽर्थे भवन्तावपि बुभुत्साविमशौन तर्कतां प्राप्नुतः । “तत्त्वज्ञानार्थम्” इति साक्षात्प्रमाणतामस्य निरस्यति । प्रमाणानुग्रहं तु विषयपरिशोधनद्वारेण विदधत् तत्त्वज्ञानाय कल्पते । “तर्कः, ऊहः” इति पर्यायपदोपादानस्य प्रयोजनं वक्ष्यामः ॥&#xA;नि कृष्टसूत्रार्थः&lt;br&gt;&#xA;तेनायं सूत्रार्थः—अविज्ञाततत्त्वे—सामान्यतो ज्ञाते धर्मिणि एकपक्षानुकूलकारणदर्शनात् तस्मिन् सम्भावनाप्रत्ययः भवितव्यतावभासः तदितरपक्षशैथिल्यापादनेन तद्ग्राहकं प्रमाणं अनुगृह्णत्—सुखं प्रवर्तयन् तत्त्व  ज्ञानार्थं ऊहस्तर्क इति । यथा वाहकेलिप्रदेशादौ ऊर्ध्वत्वविशिष्टधर्मि दर्शनात् पुरुषेणानेन भवितव्यमिति प्रत्ययः ॥&#xA;तत्त्वज्ञानार्थदलप्रयोजनम्&lt;br&gt;&#xA;ननु ! “तत्त्वज्ञानार्थम्” इत्युक्ते सति सामार्थ्यादविज्ञाततत्त्वता— लभ्यत एवेति किमर्थं कण्ठेन पुनरनूद्यते—बाढम्—किन्तु क्वचिद्विषये ज्ञाततत्त्वेऽपि पूर्वतर्केणावसृष्टे सति, उत्तरकालं “तर्कितो मयाऽयमर्थ” इति स्मर्यमाणतर्कविशेषणतया गृह्यमाणः विशेषणीभूतस्तर्कः तत्त्वज्ञानार्थो&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; भवतीति तद्युदासाय पुनरविज्ञाततत्त्वग्रहणम् । मार्गशोधनद्वारेण तर्कस्य तत्त्वज्ञानार्थत्वमिह विवक्षितम् । तच्च अविज्ञाततत्त्वेऽर्थे सम्भवतीति ॥&#xA;तर्कस्यातिरिक्तत्वाक्षेपः&lt;br&gt;&#xA;ननु ! नैव संशयनिर्णयान्तरालवर्तीतर्कप्रत्ययः&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; कश्चिदस्ति । तथा हि—यदि तावादनवगतविशेषस्य । सम्भवत्यसौ प्रत्ययः, तर्हि संशय एव भवेत् । अवगतविशेषस्य भवन् निर्णयतामेव स्पृशेत् । “पुरुष एव” इति एवकारार्थासमुन्मेषरहितोऽपि प्रत्ययः नानिर्णयो भवितुमर्हति । तुरगपरिसरणसमुचितदेशदर्शनमपि यदि स्थाणुपक्षं स्थगयितुमलमिति मन्यते, तत् करचरणादिनरविशेषदर्शनवत् तन्निर्णयकारणमेव स्यात् । अथ तस्यामपि तुरगविहरणभुवि निशि निखनति कश्चन स्थाणुमिति शङ्कसे, यद्येवं स्थाणुपक्षानपायात् पुनः संशय एव स्यात्—इति न तृतीयः पक्षः समस्तीति—लक्ष्याभावात् कस्येदं लक्षणमिति ॥&#xA;तर्कस्यातिरिक्तत्वनिरूपणम्&lt;br&gt;&#xA;उच्यते—न खलु स्वमतिपरिकल्पितविकल्पवितानेन प्रत्यात्मवेदनीयाः प्रतीतयोऽपनेतुं शक्याः । तथा हि—“स्थाणुर्वा, पुरुषो वा” इति प्रतीतिरेका, “पुरुष एवायं” इत्यन्या ? अन्या च “पुरुषेणानेन भवितव्यं” इति मध्यवर्तिनी तृतीया सम्भावनाप्रतीतिः, स्वहृदयसाक्षिकैव ॥&lt;/p&gt;</description>
    </item>
    <item>
      <title>१२ जाति-निग्रहस्थानपरीक्षा</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/12_jAti-nigrahasthAnaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/jayantabhaTTaH/nyAya-manjarI/nyAya-saurabham/12_jAti-nigrahasthAnaparIxA/</guid>
      <description>&lt;p&gt;द्वादशमाह्निकम्—जाति-निग्रहस्थानपरीक्षा&lt;/p&gt;&#xA;&lt;p&gt;जातिसामान्यलक्षणम्&lt;/p&gt;&#xA;&lt;p&gt;छलानन्तरं जातेरुद्देशात् तस्यास्सामान्यलक्षणं तावदाह—&lt;/p&gt;&#xA;&lt;p&gt;साधर्म्यवैधर्म्याभ्यां प्रत्यवस्थानं जातिः ॥ १-२-१८ ॥&#xA;व्यख्यानान्तरम्, तन्निरासश्च&lt;br&gt;&#xA;अत्र त्रैकाल्यसमादिसकलविशेषसङ्ग्रहाय साधर्म्यवैधर्म्यादिपदनिरपेक्षमेव प्रत्यवस्थानपदं जातिसामान्यलक्षणप्रतिपादकमाहु; ॥&lt;/p&gt;&#xA;&lt;p&gt;प्रतीपं अवस्थानं प्रत्यवस्थानम् । तावन्मात्रमेव च यत्किञ्चिदुत्तरं परप्रयुक्ते हेतौ जायमानत्वाज्जातिरित्यभिधीयते—तदनुपपन्नम्—प्रत्यवव स्थानमात्रस्य साधर्म्यादिनिरपेक्षस्य जातित्वे हेत्वाभासोद्भावनमपि जातितामश्नुवीत् ॥&lt;/p&gt;&#xA;&lt;p&gt;अथ तस्य सम्यगुत्तरत्वात् इह च निर्विशेषणप्रत्यवस्थानमात्रोपपादनात् फल्गुप्रायमसदुत्तरं जातित्वेन विवक्षितमित्युच्यते—तथापि छलस्य जातित्वप्रसक्तिरपरिहार्यैव । तद्व्युदासाय तु “तदन्यत्वे सति” इत्यादिक यदि किञ्चिदध्याह्रियते—तदमुष्य श्रूयमाणस्य साधर्म्यवैधर्म्यग्रहणस्यै को दोषः ?&#xA;सौत्रलक्षणस्यादुष्टत्वम्&lt;br&gt;&#xA;ननु ! त्रैकाल्यसमादीनामसङ्ग्रहः किं न दोषः ? न हि त्रैकाल्यसमादिषु साधर्म्येण वैधर्म्येण वा प्रत्यवस्थानमस्तीति—नैष दोषः—  साधर्म्यवैधर्म्याभ्यामित्यसमासकरणेन&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; दिक्प्रदर्शनस्य सूचनात् । साधर्म्येण वैधम्यैण वा, कथमेष हेतुः हेतुर्भवतीति वा, किमनेन क्रियते इति वा यदेवम्प्रकारं प्रत्यवस्थानं हेतुप्रतिबिम्बवर्त्मना क्रियते, सा जातिः इत्युच्यमाने भविष्यति सकलविशेषसङ्ग्रहः । त्रैकाल्यसमादिष्वपि वा यादृशस्य तादृशस्य साधर्म्यवैधर्म्यप्रकारस्यः योजयितुं शक्यत्वात् । न ह्युदाहरणसाधर्म्यं साध्यसाधनमिह विवक्षितम्, तद्वैधर्म्यं वा; साधर्म्यादिमात्रं तु । तत्रापि नात्यन्ताय दुरवगममिति यथाश्रुतमेव साधर्म्यवैधर्म्याभ्यां प्रत्यवस्थानं जातिरिति सामान्यलक्षणं युक्तम् ॥&#xA;जातिविभागः, लक्षणानि च&lt;br&gt;&#xA;अथ भेदवत्त्वाज्जातेः चतुर्विशतिधा विभागमाह—&lt;/p&gt;</description>
    </item>
  </channel>
</rss>
