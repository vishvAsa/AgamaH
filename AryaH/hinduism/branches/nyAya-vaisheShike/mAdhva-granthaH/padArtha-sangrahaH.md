+++
title = "पदार्थ-सङ्ग्रहः"

+++

श्रीः  
श्रीवेदगर्भ पद्मनाभसूरिविरचितः   
पदार्थसङ्ग्रहः  

Source: [TW](https://archive.org/details/padArtha-sangrahaH)

पदार्थसङ्ग्रहः 

## ००

### पदार्थसङ्ग्रहविषयानुक्रमणिका 

1. पदार्थसामान्य-प्रकरणम् 

द्रव्यविभाग-प्रकरणम् 

वर्ण-प्रकरणम् 

[[14]]

अन्धकार-प्रकरणम् 

[[15]]

गुणविभाग-प्रकरणम् 

वासना-प्रकरणम् 

[[15]]

कर्म-प्रकरणम् 

सामान्य-प्रकरणम् 

काल-प्रकरणम् 

[[15]]

[[5]]

प्रतिबिम्ब-प्रकरणम् 

[[15]]

विशेष-प्रकरणम् 

[[5]]

II (i) गुण-प्रकरणम् 

(समवायनिराकरण-प्रकरणम्) 5 

रूप-प्रकरणम् 

[[16]]

विशिष्ट-प्रकरणम् 

[[6]]

रस-प्रकरणम् 

[[16]]

अंशि-प्रकरणम् 

गन्ध-प्रकरणम् 

[[17]]

शक्ति-प्रकरणम् 

[[6]]

स्पर्श-प्रकरणम् 

[[17]]

सादृश्य-प्रकरणम् 

[[7]]

सङ्ख्या-प्रकरणम् 

[[17]]

अभाव-प्रकरणम् 

[[7]]

परिमाण -प्रकरणम् 

[[17]]

II द्रव्य-प्रकरणम् 

[[8]]

संयोग-प्रकरणम् 

[[18]]

परमात्म-प्रकरणम् 

[[8]]

विभाग-प्रकरणम् 

[[18]]

लक्ष्मी-प्रकरणम् 

[[8]]

परत्वापरत्व-प्रकरणम् 

[[18]]

जीव-प्रकरणम् 

[[8]]

द्रवत्व-प्रकरणम् 

[[19]]

अव्याकृताकाश-प्रकरणम् 

[[9]]

गुरुत्व-प्रकरणम् 

[[19]]

मूलप्रकृति-प्रकरणम् 

[[9]]

लघुत्व-प्रकरणम् 

[[19]]

गुणत्रय-प्रकरणम् 

[[9]]

महत्तत्त्व-प्रकरणम् 

[[10]]

मृदुत्व-प्रकरणम् काठिन्य-प्रकरणम् 

अहङ्कारतत्त्व-प्रकरणम् 

[[10]]

बुद्धितत्त्व-प्रकरणम् 

[[10]]

पृथक्त्वखण्डन-प्रकरणम् स्नेह-प्रकरणम् 

मनस्तत्त्व-प्रकरणम् 

[[11]]

शब्द-प्रकरणम् 

2 2 2 2 2 

[[20]]

[[20]]

[[20]]

[[20]]

[[20]]

इन्द्रियतत्त्व-प्रकरणम् 

[[11]]

बुद्धि-प्रकरणम् 

पञ्चतन्मात्रा-प्रकरणम् 

पञ्चभूत-प्रकरणम् 

12 सुख-प्रकरणम् 12 दुःख-प्रकरणम् 

ब्रह्माण्ड-प्रकरणम् 

[[14]]

अविद्या-प्रकरणम् 

[[14]]

इच्छा-प्रकरणम् द्वेष-प्रकरणम् 

[[22]]

2 2 2 2 2 

[[21]]

[[21]]

[[22]]

[[22]]

पदार्थसङ्ग्रहः 

प्रयत्न-प्रकरणम् धर्माधर्म-प्रकरणम् 

संस्कार-प्रकरणम् 

आलोक-प्रकरणम् 

22 IV. सृष्टिस्थितिसंहारादि-प्रकरणम् 

[[23]]

[[24]]

[[222222]]

सृष्टि-प्रकरणम् 

स्थिति-प्रकरणम् 

[[24]]

संहार-प्रकरणम् 

[[24]]

शमदमादिगुण-प्रकरणम् पाकजादिप्रक्रिया-प्रकरणम् 

(ii) प्रमाण-प्रकरणम् 

प्रत्यक्षानुमान-प्रकरणम् आगम-प्रकरणम् 

[[25]]

नियमन-प्रकरणम् 

ज्ञान-प्रकरणम् (अ) अपरोक्षज्ञान-प्रकरणम् 

[[32]]

[[33]]

[[34]]

82 83 

[[30]]

[[34]]

26 ( आ ) अपरोक्षज्ञानसाधन-प्रकरणम् 34 

[[28]]

अज्ञान-प्रकरणम् 

बन्ध-प्रकरणम् मोक्ष-प्रकरणम् 

[[39]]

[[39]]

[[39]]

समरीतिर्महातेजाः परब्रहम सनातनः। जयताज्जानकी नाथो वेदवेद्यो महामतिः ॥ 

श्रीवेदगर्भ पद्मनाभसूरिविरचितः पदार्थसङ्ग्रहः   

पदार्थसङ्ग्रहः  

लक्ष्मीपतिं सम्प्रणम्य  
सर्वज्ञादि-गुरून् अपि ।  
पदार्थानां सङ्ग्रहोऽयं  
क्रियते शास्त्रतोऽञ्जसा ॥ १॥ 

## पदार्थ-सामान्य-प्रकरणम् 

तत्र द्रव्य-गुण-कर्म-सामान्य-विशेष-विशिष्टांशि-शक्ति-सादृश्याभावा  
दश पदार्थाः ॥ 

### द्रव्यविभाग-प्रकरणम् - १ 

तत्र द्रव्याणि ।  
परमात्म-लक्ष्मी-जीवाव्याकृताकाश-प्रकृति--गुण-त्रय--  
महत्-तत्त्वाहङ्कार-तत्त्व--बुद्धि-मन-इन्द्रिय-  
मात्रा-भूत-ब्रह्माण्डाविद्या-वर्णान्धकार-  
वासना-काल-प्रतिबिम्ब-भेदाद् विंशतिर् एव ॥ 

### गुणविभाग-प्रकरणम् - २ 

रूप-रस-गन्ध-स्पर्श-  
सङ्ख्या-परिमाण-  
संयोग-विभाग-  
परत्वापरत्व-  
द्रवत्व-गुरुत्व-लघुत्व-  
मृदुत्व-काठिन्य-स्नेह-  
शब्द-बुद्धि-सुख-दुःखेच्छा-द्वेष-  
प्रयत्न-धर्माधर्म-संस्कारालोक-  
शम-दम-कृपा-तितिक्षा-बल-भय-लज्जा-गाम्भीर्य-सौन्दर्य-  
स्थैर्य-शौर्यौदार्य-सौभाग्य-प्रभृतयो  
**ऽनेके गुणाः** ॥ 

### कर्म-प्रकरणम् - ३ 
विहित-निषिद्धोदासीन-भेदेन त्रिविधं 
त्रिविधं कर्म । 

 
[[5]]

विहितम् अपि काम्याकाम्य-भेदेन द्विविधम् ।  
तच्च ब्रह्मादि-सर्व-जीवानाम् ।  
लक्ष्मी-नारायणयोस् तु लीलया मोहनाय वा । 

निषिद्धं कर्म रुद्रादीनाम् ।  

उदासीनं कर्म तु परि-स्पन्दः ।  
स चोत्क्षेपणापक्षेपणाकुञ्चन-प्रसरण-गमनागमन-भ्रमण-  
वमन-वपन-भोजन-विदारणाद्य्-अनेकविधः ।  

यथायोगं चेतनाचेतनयोर् धर्मः ।  
पुनर्द्विविधः नित्योऽनित्यश्च ।  
नित्य ईश्वरादि-चेतन-स्वरूपभूतः ।  
अनित्यो ऽनित्यगतः ॥ 

### सामान्य-प्रकरणम् - ४ 
नित्यम् अनित्यं चेति सामान्यं द्विविधम् ।  
प्रतिव्यक्त्य्-अननुगतम् ।  
पुनर् द्विविधम् ।  
जातिर् उपाधिश्चेति ।  
जीवत्वादि-यावद्-वस्तु-भावि नित्यम् 
ब्राह्मणत्व-मनुष्यत्वाद्य-यावद्-वस्तु-भाव्य-नित्यम् । 
सर्वज्ञत्व-प्रमेयत्वाद्य्-उपाधिर् अपि तद्वत् ॥ 

### विशेष-प्रकरणम् - ५ 
भेदाभावेऽपि भेदव्यवहारनिर्वाहका अनन्ता एव विशेषाः ।  
सर्वपदार्थनिष्ठाः ।  
स्वनिर्वाहकाश् च ।  
ते द्विविधाः ।  
नित्या अनित्याश् च ।  
नित्या ईश्वरादि-नित्यद्रव्यगताः ।  
घटाद्य्-अनित्य-द्रव्य-गता अनित्याः ॥  

### समवाय-निराकरण-प्रकरणम् 

समवायस् तु स्वरूपत एव नास्ति ॥ 

 
### विशिष्ट-प्रकरणम् – ६ 

विशेषणसम्बन्धेन विशेष्यस्य य आकारस् तद् विशिष्टम् ।  
द्विविधम् - नित्यम् अनित्यं च ।  
नित्यं सार्वज्ञादिविशिष्टं पर-ब्रह्मादि ।  
द्वितीयं दण्डादि-विशेषण-सम्बन्धेन परिणतं दण्ड्यादि ॥ 

### अंशि-प्रकरणम् - ७ 

अंशी तु हस्त-वितस्त्य्-आद्य्-अतिरिक्तः  
पटादिर् गगनादिश् चानुभवसिद्धः । 

[[1]]

### शक्ति-प्रकरणम् - ८ 

शक्तिश्चतुर्विधा।  
अचिन्त्य-शक्तिर् आधेय-शक्तिस् सहजशक्तिः पदशक्तिश् चेति । तत्राचिन्त्यशक्तिः परमेश्वरे सम्पूर्णा । अन्यत्र यथायोग्या । 

कार्यमात्रानुकूला स्वभावरूपा सहजशक्तिः । सर्वपदार्थनिष्ठा । नित्यानित्यभेदेन द्विविधा । नित्यगता नित्या । अनित्यगता - नित्या ॥ 

अन्याहितशक्तिराधेयशक्तिः । सा च प्रतिष्ठादिना प्रतिमादौ ॥ 

पदपदार्थयोर्वाच्यवाचकभावसम्बन्धः पदशक्तिः । सा च स्वर- ध्वनिवर्णपदवाक्यमात्रगता । मुख्या परममुख्या चेति द्विविधा । सर्बशब्दानां परमात्मनि परममुख्यवृत्तिः । अन्यत्र मुख्यवृत्तिः ॥ 

 
[[7]]

### सादृश्य-प्रकरणम् – ९ 

सादृश्यं च पदार्थान्तरम् । न तु तद्भिन्नत्वे सति तद्गतभूयो- धर्मवत्त्वम् । यमलादिषु नाना । एकनिरूपितमपरवृत्ति । न त्वनुगतम् । तद्विविधम् ॥ नित्यमनित्यं चेति । नित्यगतं नित्यम् । अनित्यगतमनित्यम् ॥ 

### अभाव-प्रकरणम् - १० 

अभावश्चतुर्विधः । प्रागभावः प्रध्वंसाभावोऽन्योन्याभावोऽ- त्यन्ताभावश्चेति । कार्योत्पत्तेः प्राग्विद्यमानोऽभावः प्रागभावः । महदादिकार्यमात्रस्य । उत्पत्त्यनन्तरमेव विद्यमानोऽभावः प्रध्वंसः । सोऽपि कार्यमात्रस्य ॥ 

सार्वकालिकोऽभावोऽन्योन्याभावः 

पदार्थस्वरूपमेव 

नित्यात्मको नित्यः । अनित्यात्मकोऽनित्यः । भावाभावाऽ- सत्प्रतियोगिक ॥ 

[[1]]

अप्रामाणिकप्रतियोगिकाभावोऽत्यन्ताभावः । न तु प्रामाणिक- प्रतियोगिकः । स च नित्यः । घटाद्यभावस्तु यथायथं प्राग- भावादिरूप एव ॥ 

॥ इति श्रीवेदगर्भकुलीनपद्मनाभसूरिविरचिते पदार्थसङ्ग्रहे 

पदार्थनिरूपणं समाप्तम् ॥ 

[[00]]

 
## द्रव्य-प्रकरणम् 

द्रवणप्राप्यत्वं द्रव्यसामान्यलक्षणम् । द्रवणं च गमनम् । उपादानकारणत्वं वा द्रव्यत्वम् । उपादानत्वं च परिणामोऽभि - व्यक्तिश्चेति द्विविधम् ॥ 

### परमात्म-प्रकरणम् - १ 

तत्र परमात्माऽनन्तगुणपरिपूर्णः । सृष्ट्याद्यष्टकर्ता । सर्वज्ञः । परममुख्यया वृत्त्या सकलशब्दवाच्यः । जडजीवप्रकृति- भ्योऽत्यन्तविलक्षणः । ज्ञानानन्दाद्यात्मककल्याणविग्रहवान् । सर्वस्वतन्त्रः । एक एव । नानारूपः । सर्वाण्यपि रूपाणि पूर्णानि । स्वरूपगुणावयवक्रियादिभिरत्यन्ताभिन्नः ॥ 

### लक्ष्मी-प्रकरणम् - २ 

परमात्मभिन्ना तन्मात्राधीना लक्ष्मीः । परमात्मवन्नित्यमुक्ता तद्भार्या नानारूपा । परमात्मवज्जडदेहरहिता । तद्वत्सर्वशब्द- वाच्या । देशकालाभ्यामेव परमात्मना समव्याप्ता ॥ 

### जीव-प्रकरणम् – ३ 

अज्ञानादिदोषयुक्ताः संसारिणो जीवाः । असङ्ख्याकाः 1 गणशोऽप्यनन्ताः । ते च त्रिविधाः । मुक्तियोग्या नित्य- संसारिणस्तमोयोग्याश्चेति ॥ 

तत्र मुक्तियोग्याः पञ्चबिधाः । देवर्षिपितृचक्रवर्तिमनुष्योत्तम- 

 
[[9]]

भेदात् । ब्रह्मवाय्वादयो देवाः । ऋषयो नारदाद्याः । पितरश्चिराः । रघ्बम्बरीषादयश्चक्रवर्तिनः । मनुष्योत्तमास्तु द्विविधाः ॥ चतुर्गुणोपासका एकगुणोपासकाश्रेति । तृणजीवा एकगुणो- पासकाः । तव्यतिरिक्ताश्चतुर्गुणोपासकाः । नित्यं सुखदुःख- मिश्राः नित्यसंसारिणः । ते च मध्यममनुष्या एवासङ्ख्याताः । सर्वदा स्वर्गभूनिरयचारिणः । तमोयोग्यास्तु चतुर्विधाः । दैत्या राक्षसाः पिशाचा मनुष्याधमाचेति । सर्वेऽपि जीवाः परस्परं परमात्मना च भिन्नाः । संसारे मुक्तौ च तारतम्योपेताः । जीवाभिमानिनो ब्रह्मादयः ॥ 

### अव्याकृताकाश-प्रकरणम् – ४ 

सृष्टिप्रलययोर्विकारशून्या दिगव्याकृताकाशम् । 

भूताकाश- 

भिन्नम्। एकं नित्यं व्याप्तं स्वगतं वा । प्राच्यादिस्वाभाविका- वयवोपेतं च । तदभावे मूर्तं निबिडं जगत्स्यात् । लक्ष्मी- स्तस्याभिमानिनी । 

### मूलप्रकृति-प्रकरणम् – ५ 

साक्षात्परम्परया वा विश्वोपादानं प्रकृतिः । जडरूपा । नित्या व्याप्ता च । तदभिमानिनी रमा । सर्वजीवलिङ्गशरीररूपा । तद्भिन्ना चेत्यनेकविधा । 

### गुणत्रय-प्रकरणम् – ६ 

सत्त्वरजस्तमोनामकानां गुणानां समुदायो गुणत्रयम् । 

[[10]]

 
। 

सृष्टिकाले मूलप्रकृतेस्सकाशात्परमात्मना त्रेधा भिन्नम् । महदादिजगदुपादानम् । तमोगुणापेक्षया रजोगुणो द्विगुण- परिमाणयुक्तः । रजोगुणापेक्षया सत्त्वगुणो द्विगुणपरिमाण- युक्तः । सत्त्वरजोभ्यां मिश्रं च तमः । तमस्सत्त्वाभ्यां मिश्रं च रजः । सत्त्वं तु शुद्धमेव । तत्र शुद्धसत्त्वं मुक्तानां लीला- विग्रहाय भवति । रजोगुणेन सृष्टिः । रजोगुणस्थसत्त्वेन स्थितिः । तमोगुणेन विनाशः । सत्त्वाभिमानिनी श्रीः । रजोभिमानिनी भूः । तमोभिमानिनी दुर्गा रमैव । ब्रह्मादयोऽपि गुणत्रयाभिमानिनः ॥ 

### महत्तत्त्व-प्रकरणम् – ७ 

साक्षाद्गुणत्रयोपादानकं महत्तत्त्वम् । तमोगुणापेक्षया दशगुण- परिमाणन्यूनम् । ब्रह्मवायू तत्स्त्रियौ च तदभिमानिनः । 

I 

### अहङ्कारतत्त्व-प्रकरणम् - ८ 

महत्तत्वोपादानकमहङ्कारतत्वम् 1 

वैकारिकतैजसतामसभेदेन 

त्रिविधम् । 

महत्तत्वाद्दशांशन्यूनम् । 

गरुडशेषरुद्रादय- 

स्तदभिमानिनः । 

### बुद्धितत्त्व-प्रकरणम् - ९ 

बुद्धिर्द्विविधा । तत्त्वरूपा ज्ञानरूपा चेति । तत्र तत्त्वरूपा द्रव्यम् । तत्त्वरूपा महत्तत्त्वजन्या । तैजसाहङ्कारेणोपचिता । ज्ञानरूपा बुद्धिर्ज्ञानप्रकरणे वक्ष्यते । ब्रह्मायुमान्तास्तदभिमानिनः । 

[[11]]

### मनस्तत्त्व-प्रकरणम् - १० 

मनो द्विविधं तत्त्वरूपं तद्भिन्नं चेति । वैकारिकाहङ्कारोपादानकं मनस्तत्त्वम् । पूर्वोक्तदेवता इन्द्रकामानिरुद्धाश्च तदभिमानिनः । तत्त्वभिन्नं मन इन्द्रियम् । तद्द्विविधम् । नित्यमनित्यं चेति । नित्येन्द्रियमीशलक्ष्मीब्रह्मादिसर्वजीवानां 

स्वरूपभूतम् अनित्येन्द्रियं ब्रह्मादिसर्वजीवानां बाह्यम् । तत्पञ्चविधम् । मनोबुद्धिरहङ्कारश्चित्तं चेतनेति । 

### इन्द्रियतत्त्व-प्रकरणम् - ११ 

इन्द्रियाण्यपि द्विविधानि । तत्त्वभूतानि तत्त्वभिन्नानि । पुनर्द्विविधानि । ज्ञानेन्द्रियाणि कर्मेन्द्रियाणि चेति । घ्राणरस- नचक्षुः श्रोत्रत्वग्रूपाणि ज्ञानेन्द्रियाणि पञ्च । वाक्पाणिपादपायूप- स्थानि कर्मेन्द्रियाणि पञ्च । नित्यानित्यभेदेन पुनर्द्विविधानि । तत्र तत्त्वरूपाण्यनित्यानि ज्ञानकर्मेन्द्रियाणि तैजसाहङ्कारो - पादानकानि । 

तत्त्वभिन्नानि नित्यानि ज्ञानकर्मेन्द्रियाणीशलक्ष्मीसर्वजीवानां स्वरूपभूतानि । तानि साक्षीत्युच्यन्ते । ईशलक्ष्म्योर्दशे- न्द्रियाण्यपि प्रत्येकं गन्धादिसर्वपदार्थविषयकाणि । मुक्तानाम- मुक्तानां च ब्रह्मादीनामिन्द्रियाणि तत्तद्योग्यपदार्थविषयकाणि ॥ अनित्यानि तत्त्वभिन्नानि दशेन्द्रियाणि ब्रह्मादिसर्वजीवानाम् । ब्रह्मादयः सूर्यादयश्च तदभिमानिनः । संसारावस्थायामपि साक्षि- 

[[12]]

 
स्वरूपेन्द्रियस्यात्मा मनस्तद्धर्माः सुखदुःखादयोऽविद्या कालो - व्याकृताकाशश्व साक्षादेव विषयाः । बाह्येन्द्रियद्वारा शब्दादयोऽपि साक्षिविषयाः । ज्ञाततयाऽज्ञाततया सर्वेप्यतीन्द्रियाः साक्षि- विषयाः । साक्ष्यनङ्गीकारे कालाकाशाद्यसिद्धिप्रसङ्गात् । 

### पञ्चतन्मात्रा-प्रकरणम् - १२ 

मीयंत इति मात्राः शब्दस्पर्शरूपरसगन्धाः पञ्च विषयाः । ता द्विविधाः । तत्त्वरूपास्तद्भिन्नाति । तत्त्वरूपास्तामसाहङ्कार- जन्याः पञ्चतन्मात्रा इत्युच्यन्ते । तत्त्वभिन्ना मात्रा गुणा- स्तत्प्रकरणे निरूप्यन्ते । उमासुपर्णीवारुण्यो बृहस्पत्याद्याश्व तदभिमानिनः ॥ 

### पञ्चभूत-प्रकरणम् - १३ 

तद्द्वारा तामसाहङ्कारजन्यानि पञ्चभूतानि । आकाशवायुतेजोऽ- पृथिव्यः । तानि द्विविधानि । तत्त्वभूतानि तद्भिन्नानि चेति । 

(१) आकाश-प्रकरणम् 

तत्र शब्दादाकाशोत्पत्तिः । तदभिमानी विनायकः । अहङ्कार- तत्त्वाद्दशगुणन्यूनमाकाशम् । 

(२) वायु-प्रकरणम् 

वायुर्द्विविधः । प्राणापानादिरूपस्तन्निति । पुनर्द्विविधः । 1 नित्यः प्राणादिरीशलक्ष्म्योर्मुक्तानां च 

नित्योऽनित्यश्च 

स्वरूपभूतः । अनित्यस्तत्वभिन्नः संसारिणाम् ॥ 

 
[[13]]

तत्त्वरूपो वायुः स्पर्शजन्यः । वाय्वादिदेवास्तदभिमानिनः । आकाशाद्दशगुणन्यूनः ॥ 

(३) तेजः -प्रकरणम् 

तेजो द्विविधम् । तत्त्वरूपं तद्भिन्नं चेति । नित्यानित्यभेदेन पुनर्द्विविधम् । नित्यं तेज ईशलक्ष्म्योर्मुक्तानां च स्वरूपभूतम् ॥ तत्त्वरूपं तेजो रूपतन्मात्राजन्यमनित्यं च । वायुतत्त्वाद्दश- गुणन्यूनम् । ब्रह्मादयो देवास्तदभिमानिनः । 

(४) अप्-प्रकरणम् 

आपो द्विविधाः । तत्त्वभूतास्तद्भिन्नाश् चेति । पुनर्द्विविधा नित्या अनित्याश्च । तत्त्वभूता आपो रसजन्याः । तत्त्वभिन्ना आपोऽनित्याः । ईशलक्ष्मीमुक्तस्वरूपभूताः । ब्रह्मादयो देवा अबभिमानिनः । तेजसो दशगुणन्यूनाः । 

(५) पृथिवी-प्रकरणम् 

पृथिवी द्विविधा तत्त्वा तत्त्वभेदात् । पुनर्द्विविधा नित्याऽनित्या चेति । अनित्या तत्त्वरूपा पृथिवी गन्धजन्या । नित्या तत्त्वभिन्ना ईशलक्ष्मीमुक्तस्वरूपभूता । ब्रह्मादयो धरा च तदभिमानिनः । अद्भिर्दशांशन्यूना । ब्रह्माण्डाद्विगुणपरिमाणा । अव्यक्तमारभ्य पृथिवीतत्त्वपर्यन्तानि ब्रह्माण्डाद्वाह्यानि तदा- बरणानि । तत्त्वभिन्नान्याकाशादिपञ्चभूतानि ब्रह्माण्डान्तर्गतानि परमात्मजन्यानि । 

[[14]]

 
महदाद्यनङ्गीकारे ब्रह्माण्डोत्पत्तिर्न स्यात् । तत्तद्देवानामंशि- नामबस्थानानि न स्युः । तत्तत्तत्त्वपर्यन्तव्याप्तभगवद्रूपापरोक्ष- ज्ञानं च देवानां न स्यात् । तत्तत्प्रतिपादकप्रमाणविरोधश्च स्यात् । 

### ब्रह्माण्ड-प्रकरणम् - १४ 

एतैस्तत्त्वैर्विष्णुर्वीर्यात्मना परिणाम्य ब्रह्माण्डमसृजत् । 

तच्च पञ्चाशत्कोटिविस्तीर्णम् । एकमेव कपालद्वयम् । उपरितनं कपालं सुवर्णम् । अधस्तनं रजतम् । कूर्मरूपेण हरिणा वायुना च धृतम् । सर्वप्राणिनां चतुर्दशलोकानां चावासस्थानम् । सन्धिदेशे क्षुरधारोपमसुषिरयुक्तम् । तदभिमानी चतुर्मुखः ॥ ततो भगवान्महदादितत्त्वांशान्स्वोदरे निक्षिप्य ब्रह्माण्डान्तः प्रविवेश । तदोदके शयानस्य भगवतो नाभेः पद्ममभूत् । पद्मे च चतुर्मुखोऽजनि । तस्मात्पुनर्देवादयो मनआदीनि जातानि । 

### अविद्या-प्रकरणम् – १५ 

ततोऽविद्योत्पन्ना । सा च पाञ्चपर्वणी । पञ्चपर्वाणि तु मोहो महामोहस्तामिस्त्रमन्धतामिस्त्रं तमश्चेति । पुनर्जीवाच्छादिका परमाच्छादिका शैवला माया चेति चतुर्विधा । सर्वाप्यविद्या जीवाश्रिता । प्रातिस्विकी च । 

### वर्ण-प्रकरणम् - १६ 

वर्णा अकारादय एकपञ्चाशत् । सर्वे लौकिका वैदिकाश्च शब्दा एकपञ्चाशद्वर्णात्मकाः प्रत्येकं व्याप्ता अनादिनित्याश्च । 

 
[[15]]

उच्चारणध्वनिव्यङ्गयाः । प्रत्येकमानुपूर्वीविशेषविशिष्टतया च पदार्थवाचकाः । 

### अन्धकार-प्रकरणम् - १७ 

प्रकाशविनाश्योऽन्धकारः । न तु तेजोऽभावः । चक्रादिच्छेद्य- त्वात् I ब्रह्मणा पीयमानत्वादावरणत्वात्स्वातन्त्र्येणोप- 

लभ्यमानत्वाच्च 

। 

### वासना-प्रकरणम् - १८ 

स्वाप्नपदार्थोपादानानि वासनाः । पूर्वानुभवजन्याः मनोगताः । प्रवाहतोऽनादयः । संस्कारपदवाच्याः । 

### काल-प्रकरणम् - १९ 

आयुर्व्यवस्थापकः कालः । क्षणलवाद्यनेकरूपः । प्रत्येकं व्याप्तः । प्रकृत्योत्पत्तिविनाशवान् । स्वगतः । सर्वाधार । कालप्रवाहस्तु नित्यः । सर्वकार्योत्पत्तिहेतुः । 

### प्रतिबिम्ब-प्रकरणम् - २० 

प्रतिबिम्बस्तु बिम्बाविनाभूतस्तत्सदृशः । स च द्विविधः । नित्योऽनित्यश्च । परमात्मव्यतिरिक्ताः सर्वेऽपि चेतनाः परमात्मप्रतिबिम्बा नित्याः । नित्यानित्योपाधियुक्ताः । स्त्रापेक्षयोत्तमोत्तमप्रतिबिम्बा । दर्पणादौ मुखादिप्रतिबिम्बा अनित्याः । दर्पणाद्युपाध्युपादानकाः । न तु बिम्बात्मकाः । आभिमुख्यादिबिरुद्धधर्माधिकरणत्वात् । छायाऽपि प्रतिबिम्ब- 

[[16]]

 
भूतैव । नत्वन्यालोकोपादानभूता । कचिच्चेतनेऽपि छाया- शब्दप्रयोगः प्रतिबिम्बत्वसाम्याद्भवतीति । 

॥ इति श्रीपद्मनाभसूरिविरचिते पदार्थसङ्ग्रहे द्रव्यनिरूपणं समाप्तम् ॥ 

## गुण-प्रकरणम् 

दोषभिन्नत्वं गुणत्वम् ॥ 

### रूप-प्रकरणम् - १ 

शुक्लादिव्यवहारहेतुर्गुणो रूपम् । तच्च शुक्लनीलपीतरक्तहरित- कपिलचित्रभेदात्सप्तविधम् । पुनर्द्विविधम् । नित्यमनित्यं च । पुनर्द्विविधम् । उद्भूतमनुद्भूतं च । तत्र शुक्लनीलपीतरक्तादि- सप्तान्यपि नित्यानि रूपाणि परमात्मनः । तद्वल्लक्ष्म्या अपि रूपाणि । सर्वाण्यप्युद्भूतरूपाणि नित्यानि सर्वजीवानाम् । प्रकृतेः शुक्लरक्तनीलानि नित्यानि त्रीणि । तद्वद्गुणत्रयस्यपि । महत्तत्त्वस्य हेमबद्रूपम् । अहङ्कारादौ तु रूपवद्द्रव्यारब्धत्वाद्रूपं सम्भावितम् । भूतेषु तेजोजलपृथिवीष्वनित्यानि रूपा- युद्भूतानि । आकाशे त्वनुद्भूतम् । तत्र पृथिव्यां सप्तविधम् । शुक्लं जले । शुक्लभास्वरं तेजसि । नीलमाकाशतमसोः । सर्वाण्यपि रूपाणि वासनाप्रतिबिम्बयो । 

### रस-प्रकरणम् – २ 

माधुर्यादिव्यबहारहेतुर्गुणो रसः । स च षड्विधः । मधुराम्ल - 

 
लवणकटुकषायतिक्तभेदात् । रूपवन्नित्यानित्यबिभागवान् । ईशलक्ष्म्योर्मधुररसः । पृथिव्यां वासनायां च षड्रसाः । जले 

मधुर एव । 

### गन्ध-प्रकरणम् – ३ 

[[17]]

सुरम्यादिव्यवहारहेतुर्गुणो गन्धः । स च द्विविधः सुरभिर- सुरभिति । पूर्ववन्नित्यानित्यविभागवान् । ईशलक्ष्मीमुक्तानां सुगन्ध एव । पृथिव्यां वासनायां च द्विविधोऽपि । 

### स्पर्श-प्रकरणम् – ४ 

शीतादिव्यवहारहेतुर्गुणः स्पर्शः । स त्रिविधः शीतोष्णा- नुष्णाशीतस्पर्शभेदात् । पूर्वोक्तविभागयुक्तः । तत्र हरौ लक्ष्म्यां च त्रिविधोऽपि नित्यश्व । शीतं जले । उष्णं तेजसि कालकूटविषेऽपरोक्षज्ञाने च । 

### सङ्ख्या-प्रकरणम् – ५ 

एकत्वादिव्यवहारहेतुस्सङ्ख्या । एकत्वं द्विविधम् । नित्यमनित्यं चेति । नित्यगतं नित्यम् । अनित्यगतमनित्यम् । द्वित्व- त्रित्वादिकं च सर्वत्रापेक्षाबुद्धिजन्यमनित्यमेव । एकत्वायनन्त- पर्यन्ता । सर्वपदार्थवृत्तिः । 

### परिमाण-प्रकरणम् - ६ 

अणुत्वादिहेतुर्गुणः परिमाणम् । तत् त्रिविधम् । अणुमहन्मध्यमं चेति । नित्यं त्रिविधमपि परिमाणमीशलक्ष्म्योर्युगपदेव । 

[[18]]

 
नित्यमणुपरिमाणं सर्वजीवेषु । अनित्यमणुपरिमाणमनित्य- गतम् । नित्यं महत्परिमाणमव्याकृताकाशप्रकृतिवर्णगतम् । काले क्षणलवादिरूपेऽनित्यं महत्परिमाणम् । कार्यद्रव्येषु सर्वत्र मध्यमपरिमाणमनित्यमेव । मुक्तानां महत्तत्त्वादिकमणि- माद्यष्टैश्वर्यरूपम् ॥ 

### संयोग-प्रकरणम् – ७ 

संयुक्तव्यवहारहेतुर्गुणः संयोगः । स द्विविधः नित्योऽनित्यश्च । ईशलक्ष्म्योरीशजीवयोर्वर्णाव्याकृताकाशयोर्वर्णानां च परस्परं 

संयोग नित्य एव । अनित्यनित्यद्रव्ययोरनित्यानां च परस्परं संयोगोऽनित्य एव । उभयोस्संयोगस्तु नैकः । किन्तु भिन्नभिन्न एव । अनित्यसंयोग एकविध एव । अन्यतरकर्मजः । मल्लयो- स्संयोगस्तु नैकः । किन्तु द्वौ । अतोऽन्यतरकर्मजौ । स्थाणु- श्येनसंयोगवत् । संयोगजसंयोगस्तु नास्त्येव । हस्तशरीर- योरभेदेन हस्तपुस्तकसंयोगेन संयोगान्तरोत्पत्तेरयोगात् । 

### विभाग-प्रकरणम् – ८ 

विभक्तव्यवहारहेतुर्गुणो विभागः । स द्विविधः । नित्योऽ- नित्यश्च । अनित्यद्रव्यगतोऽनित्यः । भगवद्रूपाणां परस्परं मूलरूपेण च विश्लेषशब्दवाच्यो विभागो नित्यः । संश्लेषवद- चिन्त्यशक्त्या घटनीयः । 

### परत्वापरत्व-प्रकरणम् - ९ 

परापरव्यवहारकारणे परत्वापरत्वे । ते प्रत्येकं द्विविधे । काल- 

 
[[19]]

परत्वापरत्वे देशपरत्वापरत्वे चेति । पुनर्द्विविधे । नित्येऽनित्ये वेति । नित्ये देशकालपरत्वे उभे अपीशलक्ष्मीजीवेषु । नित्यं कालपरत्वमव्याकृताकाशादिनित्यद्रव्येषु । अनित्यं कालपरत्वं ज्येष्ठे । अनित्यं कालापरत्वं कनिष्ठे । अनित्यं देशपरत्वं दूरस्थेऽनित्यद्रव्ये । नित्यं देशापरत्वमीशलक्ष्म्योः । अनित्यं देशापरत्वं समीपस्थे वस्तुनि । 

### द्रवत्व-प्रकरणम् - १० 

द्रवणहेतुर्गुणो द्रवत्वम् । तद्द्विविधम् । नित्यमनित्यं चेति । पुनर्द्विविधम् । सांसिद्धिकं नैमित्तिकं च । सांसिद्धिकं नित्यं द्रवत्वमीशलक्ष्म्योर्देवेषु जलान्तर्गतेषु । अनित्यं सांसिद्धिकं जले। नैमित्तिकं द्रवत्वं घृतसुवर्णादौ । 

### गुरुत्व-प्रकरणम् - ११ 

पतनाऽसाधारणकारणं गुरुत्वम् । नित्यमनित्यं चेति द्विविधम् । नित्यं गुरुत्वमीशलक्ष्म्योः । कृष्णे यशोदाप्रत्यक्षसिद्धम् । योगिनां मुक्तानां च गुरुत्वमष्टैश्वर्यान्तर्गतम् । अनित्यं गुरुत्वं पाषाणादौ कार्यद्रव्यमात्रे । पञ्चतन्मात्रावाय्वाकाशतमस्सु न गुरुत्त्वम् । 

### लघुत्व-प्रकरणम् - १२ 

[[1]]

वेगहेतुर्गुणो लघुत्वम् । तद्द्विविधम् । नित्यमनित्यं च । नित्यं लघुत्वमव्याकृताकाशवर्णव्यतिरिक्तेशादिद्रव्यवृत्ति 

अनित्यं 

लघुत्वमनित्यद्रव्यवृत्ति । वेगहेतुत्वं च लघुत्वस्य लाघवाति - शयेन वेगातिशयदर्शनात्तेज आदौ प्रत्यक्षसिद्धम् । गुरुत्वाभावो लघुत्वमिति च वैपरीत्यपराहतम् । प्रतियोग्यनपेक्षणाच्च ॥ 

[[20]]

[[20]]

 
### मृदुत्व-प्रकरणम् - १३ 

मार्दवव्यवहारहेतुर्मृदुत्वम् । नित्यानित्यभेदेन द्विविधम् । नित्यमीशलक्ष्मीमुक्तेषु अनित्यं मृदुत्वमाकाशकाला- विद्यान्धकारतेजोवायुव्यतिरिक्तेषु कार्यद्रव्येषु । 

### काठिन्य-प्रकरणम् - १४ 

काठिन्यं द्विविधम् । नित्यमनित्यं च । नित्यमीशलक्ष्म्योः । अनित्यमनित्यमूर्तद्रव्ये । न च काठिन्यं निबिडावयवसंयोगो न गुणान्तरमिति वाच्यम् । सम्बन्धिद्वयप्रतीतिं विनाऽपीदं कठिन- मिति प्रतीतेः । अन्यथा गुरुत्वमपि गुणान्तरं न स्यात् । 

### पृथक्त्वखण्डन-प्रकरणम् - १५ 

अन्योन्याभावातिरिक्तं पृथक्त्वं नास्त्येव । 

### स्नेह-प्रकरणम् – १६ 

स्नेहो द्विविधः । मनः प्रावण्यं चूर्णादिपिण्डीभा । उभयमपि नित्यानित्यभेदेन द्विविधम् । आद्यं मनः प्रावण्यं चैतन्यमात्रे । अनित्यं मनः प्रावण्यं संसारिषु । नित्यचूर्णादि- पिण्डीभावहेतुरीशलक्ष्म्योः । अनित्यस्तु जलमात्रवर्ती ॥ 

### शब्द-प्रकरणम् - १७ 

शब्दस्तु ध्वनिः । नित्यानित्यभेदेन द्विविधः । नित्य ईशलक्ष्मी- मुक्तप्राप्तान्धतमसाम् । अनित्यस्त्वव्याकृतकाशाविद्यान्धकार- वर्णव्यतिरिक्तेषु सर्वत्र । आकाशमात्रगुण इति च न युक्तम् 

पूर्वपूर्वगुणानामुत्तरोत्तरेषु 

अनुभवाच्च । 

[[21]]

भूतेष्वनुवृत्तेर्भागवतादावुक्तेः 1 

### बुद्धि-प्रकरणम् - १८ 

बुद्धिर्ज्ञानम् । सर्वव्यवहारहेतुर्गुणः । तच्च ज्ञानं द्विविधम् । नित्यमनित्यं च । पुनर्द्विविधम् । यथार्थमयथार्थं च । तत्र यथार्थं नित्यज्ञानमीशलक्ष्मीसज्जीवस्वरूपम् । अयथार्थं नित्यं ज्ञानमसज्जीवस्वरूपम् । अनित्यं यथार्थज्ञानं ब्रह्मादिसर्वजीवा - नाम् । अनित्यमयथार्थज्ञानं रुद्रादिसर्वजीवानाम् । ब्रह्मास्त्रोः सरस्वतीभारत्योश्च नायथार्थज्ञानम् । पुनर्ज्ञानं द्विविधम् । अनुभवः स्मृतिश्चेति । ईशलक्ष्मीमुक्तानामनुभव एव । न तु संस्कारजन्या स्मृतिः । स्मृतिर्ब्रह्मादिसर्वजीवानाम् । अनुभवस्त्रिविधः । प्रत्यक्षानुमितिशाब्दभेदात् । ईशलक्ष्म्योः प्रत्यक्षरूपमेव ज्ञानं नत्वनुमितिर्न वा शाब्दम् । ब्रह्मादीनां तु त्रिविधमपि ज्ञानम् ॥ 

### सुख-प्रकरणम् – १९ 

सर्वैरनुकूलतया वेदनीयं सुखम् । तद्द्विविधम् । नित्यमनित्यं च । नित्यमीशलक्ष्मीसज्जीवस्त्ररूपम् । अनित्यं सुखं ब्रह्मादिसर्व- जीवानां संसारावस्थायामेव । उभयमपि ज्ञानबद्बहुतारतम्यो- पेतम्। नित्यसंसारिणां तु दुःखमिश्रं सुखम् । तमोयोग्या- नामनित्यं सुखं संसारावस्थायामेव । तारतम्योपेतम् ॥ 

[[22]]

 
### दुःख-प्रकरणम् - २० 

प्रतिकूलतया वेदनीयं दुःखम् । तदपि नित्यानित्यभेदेन द्विविधम्। नित्यं दुःखं तमोयोग्यानां स्वरूपं तारतम्योपेतम् । नित्यसंसारिणां सुखमिश्रं दुःखं स्वरूपभूतम् । अनित्यं दुःखं सर्वजीवानाम् । 

### इच्छा-प्रकरणम् - २१ 

काम इच्छा । सा द्विविधा । नित्यानित्यभेदात् । दुष्टादुष्टभेदेन पुनर्द्विविधा । तत्रादुष्टनित्येच्छा ईशलक्ष्मीसज्जीवस्वरूपभूता । अदुष्टाऽनित्येच्छा सर्वजीवानां संसारे । नित्यदुष्टेच्छा तमोयोग्य- स्वरूपा । अनित्यदुष्टेच्छा रुद्रादिसर्वजीवानाम् । ब्रह्मवायु- तत्स्त्रीणां तु नासद्विषयेच्छा । 

### द्वेष-प्रकरणम् – २२ 

क्रोधो द्वेषः । स द्विविधः । नित्यानित्यभेदात् । नित्यः क्रोध ईशलक्ष्मीसर्वजीवानां स्वरूपम् । अनित्यः संसारिजीवानां 

बाह्यः । 

### प्रयत्न-प्रकरणम् - २३ 

प्रवृत्तिः प्रयत्नः । नित्यानित्यभेदात्सोऽपि द्विविधः । नित्यः प्रयत्न ईशलक्ष्मीसर्वजीवानां स्वरूपम् । अनित्यः प्रयत्नः संसारिणाम् । बुध्यादिप्रयत्नान्तं मनोधर्म एवानित्यम् । तत्स्वामित्वात्तदनुभवितृत्वाज्जीवस्य । 

 
[[23]]

### धर्माधर्म-प्रकरणम् - २४ 

धर्माधर्मौ पुण्यपापे । नित्यानित्यभेदेन तौ द्विविधौ । पुन- द्विविधौ । अल्पमहद्भेदात् । अनित्य द्विविधौ । काम्यकर्मजा - काम्यकर्मजभेदात् । तत्रेशलक्ष्म्योः पुण्यपापसम्बन्ध एव नास्ति । नित्यं पुण्यं ब्रह्मादिसज्जीवस्वरूपम् । ज्ञानोत्तरभाविसत्कर्म- णाऽभिव्यज्यते । मोक्षे आनन्दातिशयहेतुः । अनित्यं पुण्यं सर्वजीवानां बाह्यम् । काम्यकर्मजमकाम्यकर्मजं च । ज्ञाना- त्पूर्वभाव्यकाम्यकर्मजं पुण्यमपरोक्षज्ञानहेतुरन्तः करणशुद्धिद्वारा । काम्यकर्मजं पुण्यमनित्यं स्वर्गादिकाम्यफलहेतुः । पुनरनित्यं द्विविधम् । इष्टानिष्टभेदात् । अनिष्टपुण्यस्य कस्यचिद्भोगेन नाशः। कस्यचिदपरोक्षज्ञानेन नाशः । इष्टपुण्यस्य न ज्ञानेन नाशः । ज्ञानोत्तरं मोक्षे वा भोगानुकूलम् । पुनः काम्यपुण्यं द्विविधम् । प्रारब्धमप्रारब्धं चेति । भोक्तुमारब्धं प्रारब्धम् । सञ्चितं भोक्तव्यमप्रारब्धम् । महतः प्रारब्धस्य पुण्यस्य भोगेनैव नाशः । ब्रह्मादिसज्जीवानां अल्पस्य प्रारब्धस्य ज्ञानेन विनाशः । 

पापप्रारब्धस्यापि भोगेन नाशो रुद्रादिसर्वजीवानाम् । नित्यं पापमीषद्रुदादिसज्जीवस्वरूपम् । तच्च श्रेष्ठापराधादपरोक्षज्ञाना- नन्तरमभिव्यज्यते । मुक्तावधिकानन्दस्य प्राप्तव्यस्य ह्रासकारणं देवानाम् । मनुष्योत्तमानां तु क्लृप्तानन्दस्यैव ह्रासकारणम् । नित्यं महत्पापं तमोयोग्यस्वरूपम् । तमस्साधनम् । अनित्यं पापं भगवद्वेषपरिपाकहेतुः । द्वेषपरिपाकानन्तरं च कृतं पापं तमसि दुःखातिशयहेतुः । 

[[24]]

 
तु 

तेषामनित्यपुण्यमैहिकपुरुषार्थहेतुः । न तु स्वर्गादिपारलौकिक- सुखहेतुः । द्वेषपरिपाकेन च सञ्चितस्येष्टपुण्यस्य सर्वस्यापि 

अनिष्टपापस्य । अनिष्टपुण्यस्याविनाशः । विनाशः तमस्यनुस्यूतिः । प्रारब्धपुण्यपापयोस्तु भोगेनैव विनाशः । एतयोरेवादृष्टमिति नाम । तच्च कार्यमात्रं प्रति कारणम् । 

### संस्कार-प्रकरणम् – २५ 

संस्कारश्वतुर्विधः । वेगो भावना योग्यता स्थितस्थापकचेति । धावनादिक्रियाहेतुर्गुणो वेगः । स द्विविधः । नित्योऽनित्यश्व । नित्य ईशलक्ष्मीप्रकृतिजीवस्वरूपभूतः 

I 

अनुभवजन्यः 

स्मृतिहेतुस्संस्कारो भावना । अनित्यैव । ईशलक्ष्मीमुक्तानां स्मरणाभावान्न भावना । हठाख्ययोग्यताऽनादिरूपा । मोक्ष- तमसोस्तत्साधनानां तारतम्यस्य च व्यवस्थापिका । अन्यथा साङ्कर्यात् । सा ब्रह्मादिसर्वजीवानां स्वरूपभूतैव । पूर्वा- बस्थापादकः स्थितस्थापकः । नित्योऽनित्यश् चेति द्विविधः । नित्य ईशलक्ष्म्यादिस्वरूपभूतः । अनित्यः कटधनुरादिवर्ती ॥ 

### आलोक-प्रकरणम् - २६ 

रूपादिज्ञानहेतुरालोकः । स द्विविधः नित्योऽनित्यश्च । नित्य ईशलक्ष्मीमुक्तजीवानां स्वरूपम् । अनित्यो अनित्यतेजो- मात्रवृत्तिः । दीपेनैव सह गमनागमनरूपानुविधानाद्गुणत्वम् ॥ 

### शमदमादिगुण-प्रकरणम् - २७ 

शमो बुद्धेर्भगवन्निष्ठता । नित्यानित्यभेदेन द्विविधः । नित्य 

 
[[25]]

ईशलक्ष्मीब्रह्मादिसज्जीवस्वरूपभूतः । अनित्यः सकलजीवानां 

बाह्यः । 

इन्द्रियनिग्रहो दमः । नित्यानित्यभेदेन द्विविधश्शमवत् । 

कृपा दया । नित्यानित्यभेदेन साऽपि द्विविधा । नित्या ईश- लक्ष्मीसज्जीवस्वरूपभूता । अनित्या सर्वजीवानाम् । 

सुखदुःखादिद्वन्द्वसहिष्णुता तितिक्षा । कृपावन्नित्याऽनित्या च । परापेक्षां विना कार्यानुकूलगुणो बलम् । तद्विविधम् । नित्याऽ- नित्यभेदात् । नित्यं बलं चेतनमात्रस्य । अनित्यं संसारिणां बाह्यम् । 

भयं नित्यानित्यभेदेन द्विविधम् । नित्यं भयं दैत्यस्वरूपभूतम् । 

लज्जाऽपि स्वरूपास्वरूपभेदेन द्विविधा । स्वरूपभूता लज्जा लक्ष्म्यादीनामपि । अनित्या संसारिणाम् । 

गाम्भीर्यादीनि सौन्दर्यान्तानि द्विविधानि पूर्ववज्ज्ञेयानि । प्रभृतिशब्देन शब्दादयो ग्राह्याः । 

### पाकजादिप्रक्रिया-प्रकरणम् - २८ 

रूपरसगन्धस्पर्शशब्दाः पृथिव्यां पाकजा 

अपाकजाश्व 

[[11]]

अन्यत्रापाकजाः । 

कारणं द्विविधम् । उपादानकारणमपादानकारणं चेति । परिणामिकारणमेवोपादानकारणम् 1 अपादानकारणमेव 

[[26]]

 
निमित्तकारणमित्युच्यते । कार्यं सदसदात्मकम् । उत्पत्तेः पूर्वं कारणात्मना सत् कार्यात्मनाऽसच्च । उत्पत्त्यनन्तरं कार्यात्मना 

I उपादानोपादेययोर्भेदाभेदौ 

सत् कारणात्मनाऽसच्च यावद्द्रव्यभाविनां गुणक्रियाजातीनां गुण्यादिभिरत्यन्ताभेद एव । अयाबद्द्रव्यभाविनां तु भेदाभेदौ । उपादानगता एव गुणाः कार्यगाः ॥ 

ज्ञानोत्पत्तिक्रमस्तु । आत्मा मनसा संयुज्यते । मन इन्द्रिये - णेन्द्रियमर्थेन । ततोऽन्तःकरणमेव ज्ञानात्मना परिणमते । ज्ञाना-दिच्छा। इच्छातः प्रवृत्तिः । अपरोक्षज्ञानहेतुरिन्द्रियार्थ- सन्निकर्षस्संयोग एव । गुणादिभिरपीन्द्रियस्य संयोग एव । ज्ञानविषययोस्तु विषयविषयिभावः 

ज्ञानस्य बाह्यघटादिना संयोगाभावात् ॥ 

अन्तःकरणस्थितस्य 

### प्रमाण-प्रकरणम् 

#### प्रत्यक्षानुमान-प्रकरणम् - २९ 

तत्र 

ज्ञानकरणं त्रिविधम् । प्रत्यक्षानुमानशब्दभेदात् । यथार्थज्ञानकरणानि प्रमाणानि अयथार्थज्ञानकरणान्य- प्रमाणानि । यथार्थज्ञानमपि प्रमाणम् । स्वरूपेन्द्रियं साक्ष्यपि प्रत्यक्षरूपं प्रमाणम् । इन्द्रियार्थसन्निकर्षद्वारा चक्षुरादि- षडिन्द्रियाणि ज्ञानजनकानि । संस्कारद्वारा मनः स्मरण - साधनम् । यथार्थस्मृतिरपि 

यथार्थस्मृतिरपि प्रमाणम् 1 

दोषसहकारे- णेन्द्रियाण्ययथार्थज्ञानजनकानि । 

[[1]]

 
[[27]]

(२) अनुमान-प्रकरणम् 

व्याप्तिज्ञानं समुचितदेशादौ सिद्धिवानुमानसहकारि । न तु पक्षधर्मताज्ञाननियमः ॥ 

शक्तिज्ञानमाकांक्षाऽऽसत्योश्च ज्ञानं शाब्दज्ञानकारणम् । न तु योग्यताज्ञानमपि । अत्यन्तासत्यप्यर्थे शब्दस्य ज्ञानजनकत्व - दर्शनात् । स्वातन्त्र्येण पदार्थस्मरणं न हेतुः । शक्तिज्ञान एवान्तर्भूतत्वात् ॥ 

साहचर्यनियमो व्याप्तिः । पदपदार्थयोर्वाच्यवाचकभावसम्बन्धः शक्तिः । तद्वह सादृश्यपुरस्कारेण सर्वधूमायोः सर्वपदार्थयोश्च भवति । न तु सामान्यप्रत्यासत्त्या । 

प्रत्यक्षादिजन्यं ज्ञानं सविकल्पकमेव । न तु निर्विकल्पकम् । मानाभावात् ॥ 

प्रत्यक्षप्रमाणमष्टविधम् । साक्षिषडिन्द्रिययथार्थज्ञानभेदात् ॥ 

अनुमानं त्रिविधम् । केवलान्वयिकेवलव्यतिरेक्यन्वयव्यतिरेकि- भेदात् । अन्वयसहचारमात्रग्राह्यव्याप्तिकं केवलान्वयि । स्वातन्त्र्येणानुमितिहेतुः 

व्यतिरेकसहचारमात्रग्राह्यव्याप्तिकं केवलव्यतिरेकि । व्यतिरेकव्याप्तिज्ञानमन्वयव्याप्तिज्ञानद्वाराऽनु- मितिहेतुः । न तु साक्षात् । व्यधिकरणत्वाद्व्यतिरेकव्याप्तेः । उभयसहचारग्राह्यव्याप्तिकमन्वयव्यतिरेकि । अत्राप्यन्वयव्याप्ति- ज्ञानमेवानुमितिहेतुः । व्याप्तिज्ञानकारणभेदाद्भेदः । स्वार्थं परार्थं चेति पुनर्द्विविधमनुमानम् 

1 स्वार्थं स्वानुमितिहेतुः । 

[[28]]

 
परानुमितिहेतुः परार्थम् । 

यावता विना नानुमिति- 

स्तावदवयवाः प्रयोक्तव्याः । न तु पञ्चावयव - नियमः ॥ 

#### आगम-प्रकरणम् - ३० 

आगमो द्विविधः । पौरुषेयापौरुषेयभेदात् । पौरुषेय आप्तोक्त एव प्रमाणम् । वक्तुराप्तता च विवक्षितार्थतत्त्वज्ञानम् । भ्रमप्रमादविप्रलिप्साकरणापाटवादिशून्यत्वं च । वेदानुसारित्वं वा । यथा भारतादि । 

अपौरुषेयस्तु सर्वोऽपि वेदः प्रमाणम् । वेदापौरुषेयत्वं च वेदेनैव सिद्धम् । उपक्रमादिषड्विधतात्पर्यलिङ्गैर्निर्णीतार्थक एव वेदः प्रमापकः । अन्यथा भ्रमजनकः । 

वेदार्थस्त्रिविधः । परमात्मा ब्रह्मादिदेवास्तदन्तर्गतभगवद्रूपाणि चेति । परममुख्यया वृत्त्या परमात्मा प्रतिपादकः । तदन्य- प्रतिपादकता च मुख्यया लक्षणया गौण्योपचारेण रूढोपचारेण रूढलक्षणया चेति । 

मुख्यवृत्तिरपि त्रिविधा 

योगो रूढिर्योगरूढिश् चेति । 

प्रयोगबाहुल्यमात्रं रूढिः । यथा गोघटादिशब्दानां गोघटादिषु । अवयववृत्तिर्योगः । यथा पाचकादिशब्दानां देवदत्तादौ । तदुभयं योगरूढः । यथा पङ्कजादिशब्दानां पद्मादौ । मुख्यान्वयानु- पपत्तिपूर्वकं मुख्यसम्बन्धबति वृत्तिर्लक्षणा । यथा गङ्गायां घोष इत्यत्र गङ्गापदस्य तीरे । मुख्यार्थसादृश्यवति वृत्तिर्गौणी । यथाग्निशब्दस्य माणवके । उपचारमात्रं यथा । चित्रलिखित- 

 
[[29]]

सिंहादौ सिंहशब्दस्य । तत्र प्रयोगबाहुल्यं चेद्रढोपचारः । यथा 

रूढलक्षणा यथा । मार्गा- तप्तायः पिण्डे दग्धृशब्दस्य । 

वलन्तीत्यादौ मार्गादिशब्दानां तत्स्थे ॥ 

लक्षणापि त्रिविधा । जहदजहल्लक्षितलक्षणाभेदात् । मुख्यार्थ - परित्यागो यत्र तत्र जहल्लक्षणा । गङ्गापदस्य तीरे । मुख्यार्थस्या परित्यागो यत्र तत्राजहल्लक्षणा । छत्रिपदस्याच्छत्रिष्वपि । लक्ष्यं एकी- सम्बन्धीकृत्य तत्सम्बन्धिनि वृत्तिर्लक्षितलक्षणा । भवन्तीत्यादौ च्चिप्रत्ययस्य मत्यैक्यद्वारा मतिमत्सु । एता वृत्तयो जगति । 

परमात्मनि महायोगो महारूढिश्व । इन्द्रादिजगद्वाचिशब्दानां योगार्थस्यैश्वर्यादेः परमात्मनि परमात्मनि महायोगः निरवधिकत्वात् । इन्द्रादिगताल्पैश्वर्यस्यापि परमात्माधीन - 

त्वाच्च। नारायणादिशब्दानां महायोगरूढिः । 

शक्तिश्च योग्येतरान्वितस्वार्थे व्यक्तावेव । न तु जातिविशिष्टे । गौरवात् । जातिभानं चाविनाभागवत् । अन्वयबोधश्व कचित्पदाध्याहारेण कचिदावृत्त्या कचित्तात्पर्यात् । 

विधिना प्रवर्तकं ज्ञानम् । निषेधेन निवर्तकं ज्ञानम् । विध्यर्थश्व बलवदनिष्टाननुबन्धित्वं कृतिसाध्यत्वं इष्टसाधनत्वं च । न तु कार्यमपूर्वम् । तस्य कल्प्यत्वात् । तच्चापूर्वं फलसमानाधि- करणम् । न तु कृतिसमानाधिकरणम् । इयेनेनाभिचरन् यजे- तेत्यादौ विधेरिष्टसाधनत्वेन लक्षणा । तस्य नरकादिबलवद- निष्टानुबन्धित्वात् । बलबदनिष्टानुबन्धित्वमिष्टसाधनत्वाभावश्च निषेधार्थः ॥ 

[[30]]

 
अपभ्रंशानां तु न शक्तिः । किन्तु शक्तिभ्रमादाधुनिकसङ्केता- द्वाऽर्थबोधः । वैदिकाश्शब्दाः साधवः । अपभ्रंशाश्वासाधवः । व्याकरणव्युत्पाद्यत्वं साधुत्वम् । तदभावोऽसाधुत्वम् । प्रमाणानां प्रामाण्यस्योत्पत्तौ ज्ञप्तौ च स्वतस्त्वम् । ज्ञानकारण- मात्रजन्यत्वमुत्पत्तौ स्वतस्त्वम् । ज्ञानग्राहकसाक्षिग्राह्यत्वनैयत्यं झप्तौ स्वतस्त्वम् । अन्यथाऽनवस्थानात् । स्वतस्त्वे संशयानु- पपत्तिर्बाधिकेति चेन्न । स्वतस्त्वस्यौत्सर्गिकत्वात् । बाधके सति साक्षी प्रामाण्यं न गृह्णातीत्यभ्युपगमात् । अप्रामाण्यं च परतो ज्ञायते । उत्पद्यते चेति ॥ 

इति श्रीमत्पद्मनाभसूरिविरचिते पदार्थसङ्ग्रहव्याख्याने मध्वसिद्धान्तसारे 

गुणप्रकरणं समाप्तम् ॥ 

## सृष्टिस्थितिसंहारादि-प्रकरणम् 

### सृष्टि-प्रकरणम् - १ 

 
एवं पदार्थे निरूपिते तत्सृष्ट्यादिकर्तृत्वेन भगवज्ज्ञानं मोक्ष- साधनमिति सृष्ट्यादिकं निरूप्यते । परमात्मनः प्रलयान्ते सिसृक्षा भवति । ततः प्रकृतिं प्रविश्य क्षोभ । ततो गुणत्रयात्मना विभजति । ततो महदाद्यण्डपर्यन्तं तत्त्वानि तदभिमानिब्रह्मादिदेवांश्व सृजति । ततश्चेतनाचेतनानामंशानुदरे निक्षिप्य ब्रह्माण्डं प्रविशति । ततो दिव्यवर्षसहस्त्रान्ते स्वनाभितः पद्मं जनयति । तच्च पद्मं आद्यब्रह्मणः प्रथम- 

[[31]]

परार्धान्ते जायते । तत्पद्मे चतुर्मुखोऽजनि । चतुर्मुखो जगत्सृष्टौ साधनास्मृत्या दिव्यवर्षसहस्त्रपर्यन्तं तपः करोति । प्रसन्नो भगवान्स्वदेहतः पञ्चभूतानि सृजति । ततश्चतुर्मुखान्त- र्गतस्सन् सन्नामको भूत्वा पञ्चभूतैः पद्मदलैश्चतुर्दशभुवनानि सृजति । पुनः सर्वे देवा अण्डान्तर्जायन्ते ॥ 

लक्ष्म्यादिनित्यानामपि 

पराधीनविशेषावाप्तिलक्षणोत्पत्तिः 

। 

ब्रह्मणः प्रतिदिनं भूर्भुवः स्वरिति लोकत्रयस्य सृष्टिविनाशौ । चतुर्युगसहस्राणि ब्रह्मण एकं दिनम् । तत्र चतुर्दशमन्वन्त राणि । एकैकस्य मनोः सार्धाष्टादशलक्षवर्षाधिकैकसप्ततिमहा- युगाः भुक्तिकालाः । एवं स्वर्गलोकाधिपतय इन्द्राश्चतुर्दश । कृतत्रेताद्वापरकलिभेदेन युगचतुष्टयम् । तत्र देवतामानेन चतुस्सहस्त्रवर्षाणि कृतयुगस्य । पूर्वोत्तरं च प्रत्येकं चतुश्शत- वर्षाणि सन्धिकालाः । तथा त्रेतायुगस्य त्रिसहस्त्रवर्षाणि । पूर्वोत्तरं च प्रत्येकं त्रिशतवर्षाणि सन्धिकालाः । एवं द्वापरयुगस्य द्विसस्त्रवर्षाणि । पूर्वोत्तरं प्रत्येकं द्विशतवर्षाणि सन्धिकालाः । तथा कलियुगस्यैकसहस्त्रवर्षाणि । पूर्वोत्तरं शतवर्षाणि सन्धिकालाः । तथा च द्वादशसहस्त्रवर्षाणि चतुर्युगस्य । एत- चतुर्युगस्याप्यावृत्तावेको महायुगः । 

सृष्टिकालविशेषः कल्पः । स द्विविधः महाकल्पः पाद्मकल्पश्चेति । ब्रह्मकल्पोऽपि द्विविधः । दिनकल्पो मनुकल्पचेति । प्रतिदिनं सृष्टिकालो दिनकल्पोऽष्टादशसहस्त्रात्मकः । ब्रह्मण एकैकस्मिन्दिने चतुर्दशमनुकल्पाः । 

1 ब्रह्मणः प्रतिदिनं राजसतामसैर्जनैः 

[[32]]

 
सात्विकजनोपद्रवे सति मत्स्यकूर्माद्यवतारा भविष्यन्ति । तत्रापि वैवस्वतमन्वन्तरे दशावताराः 1 अन्यत्रान्यावतारा अपि । एतैरवतारैरयोग्यजनसंहारः सज्जनोद्धारश्च भविष्यति । 

भगवता 

स्थितिः 

### स्थिति-प्रकरणम् - २ 

नानारूपैर्जगत्प्रविश्य जाग्रदाद्यवस्थाभिः पोषणं 1 अवस्थाश्व जाग्रत्स्वप्रसुषुप्तिमोहतुरीयभेदात्पञ्च- विधाः । देहेन्द्रियायभिमानेन तत्तद्विषयानुभवात्सुखदुः खोत्पादो जाग्रदवस्था । तत्प्रवर्तको विश्वनामकः परमात्मा दक्षिणाक्ष्यग्रे स्थितः । स च सप्ताङ्ग एकोनविंशतिमुखः । तदा हृदय- स्थजीवस्य दक्षिणाक्षिस्थविश्वप्राप्तिः । सांशजीवानामंशेन । निरंशजीवानां तु प्रकाशतः 1 सा चावस्था ब्रह्मादि - सर्वचेतनानाम् । 

देहेन्द्रियाद्यभिमानेन मनसः स्वाप्नपदार्थानुभवः स्वप्नावस्था । तत्प्रवर्तकस्तैजसनामा भगवान्कण्ठदेशगतमनस्संस्थः । सोऽपि सप्ताङ्ग एकोनविंशतिमुखः । स्वप्नावस्था च सर्वजीवानाम् । तत्र जीवस्य तैजसप्राप्तिः ॥ 

बाह्यस्वाप्नपदार्थादर्शनेन स्वरूपानुभवः 

सुषुप्तिः 

तत्र 

सर्वेन्द्रियाणामुपरमः । तत्प्रवर्तकः प्राज्ञः । तदा जीवस्य तत्प्राप्तिः । सा चावस्था रुद्रादिसर्वजीवानाम् । जाग्रदवस्थायां तैजसप्राज्ञाभ्यां विश्वस्यैकीभाव इत्यादि बोध्यम् ॥ 

मूर्च्छावस्था मोहावस्था । तदा दुःखमात्रानुभवः । तत्प्रवर्तको 

 
[[33]]

[[33]]

भगवान् । रूपविशेषस्तु अस्माभिर्न बुद्धो महान्तः प्रष्टव्याः । सा चावस्था रुद्रादिसर्वजीवानाम् । तत्रार्धप्राप्तिः परमात्मना जीवस्य ॥ 

तुरीयावस्था मोक्षः । सा च वक्ष्यते । तत्प्रवर्तकस्तुरीयनामा भगवान् । नासिकामारभ्य द्वादशाङ्गुलपरिमितदेशगतः । एवं गर्भादावपि भगवान्पोषकः । 

### संहार-प्रकरणम् – ३ 

संहारस्तु प्रलयः । स च द्विविधः । महाप्रलयोऽवान्तरप्रलय- श् चेति । गुणत्रयमारभ्य ब्रह्माण्डपर्यन्तस्य तदभिमानिब्रह्मादीनां च विनाशो महाप्रलयः । तदेश्वरस्य सञ्जिहीर्षा भवति । तया शेषान्तर्गतस्य परमात्मनो मुखादग्निज्वाला जायते । तया ब्रह्माण्डस्य सावरणस्य भस्मीभावः । कार्याणां कारणेषु लयः । प्रकृतिमात्रावस्थानम् । तदा लक्ष्म्यात्मकं महोदकम् । तत्र वटपत्रे लक्ष्म्यात्मके शून्यनामा नारायणः शेते । सर्वेऽपि जीवास्तदुदरं प्रविशन्ति । श्वेतद्वीपानन्तासनवैकुण्ठेषु श्रीभागानां न नाशः । अन्धतमसः न विनाशः । रौरवाद्यनित्यनरकाणां च बिनाशः । प्रकृत्या क्षणलवादिकालमात्रसृष्टिः ॥ 

अवान्तरप्रलयस्तु द्विविधः । दैनन्दिनप्रलयो मनुप्रलयति । प्रतिदिनं ब्रह्मणो रात्र्यागमे विनाशो दैनन्दिनप्रलयः । तत्र भूरादिलोकत्रयमात्रस्य विनाशः । इन्द्रादयस्तु तदा महर्लोकादिकं गच्छन्ति । एकैकमनुभुक्तिकालसमाप्तौ यो विनाशः स मनु- 

[[34]]

 
प्रलयः 

। तदा भूरादिलोकत्रयनाशो नास्ति । भूलोकस्थ- मनुष्यादिमात्रविनाशः । लोकद्वयस्थानां तु महर्लोकादिगमनम् । तदा लोकत्रयस्याप्युदकेन पूर्तिः ॥ 

### नियमन-प्रकरणम् - ४ 

नियमनं च येन येन क्रियते तत्सर्वं परमात्मप्रेरणयैव क्रियत इति परमात्मप्रेरणमेव । 

### ज्ञान-प्रकरणम् – ५ 

येन येन साधनेन यस्य यस्य यद्यज्ज्ञानं जायते तत्सर्वं परमात्मना जन्यत इति ज्ञानमपि परमात्माधीनम् । तद्द्विविधम् । संसारहेतु- 

र्मोक्षहेतुश्चेति संसारहेतुः ॥ 

[[1]]

देहापत्यकलत्रादिषु ममतादिरूपं ज्ञानं 

(अ) अपरोक्षज्ञान-प्रकरणम् 

मोक्षसाधनं च ज्ञानं योग्यापरोक्षरूपम् । तद्बहुसाधन- सम्पत्तिजन्यम् । चतुर्मुखमारभ्य मनुष्योत्तमपर्यन्तं सज्जीवा- नामेवापरोक्षज्ञानं जायते । न तु तमोयोग्यानाम् । एकै- कस्मिन्ब्रह्मकल्पे एकैकस्य ऋजोरपरोक्षज्ञानम् । एकैकस्य मुक्तिः ॥ (आ) अपरोक्षज्ञानसाधन-प्रकरणम् 

मोक्षसाधनीभूतापरोक्षज्ञानसाधनानि च विविधसांसारिकदुःख- दर्शनेन सज्जनसङ्गत्या चेहामुत्रफलभोगविरागः शमदमादि- सम्पत्तिः अध्ययनसम्पत्तिः शरणागतिः गुरुकुलवासः तदुप- 

 
[[35]]

देशेन सच्छास्त्रार्थज्ञानरूपं श्रवणं श्रुतस्य तत्त्वस्य दृढीकरणाय मीमांसापरपर्यायो विचारो मननं गुरुभक्तिर्यथायोग्या परमात्म- भक्तिः स्वाधमेषु सत्सु दया स्वसमेषु स्वात्मवत्स्नेहः उत्तमेषु भक्तिः निवृत्तकर्मानुष्ठानं निषिद्धसंत्यागः सर्वसमर्पणं तारतम्य- परिज्ञानं पञ्चभेदज्ञानं प्रकृतिपुरुषविवेकज्ञानं अयोग्यनिन्दा उपासना चेति ब्रह्मादिसर्वयोग्यजीवसाधारणानि ॥ 

नियतगुरुः 

(१) गुरु-प्रकरणम् 

गुरवोऽपि द्विविधाः । नियतगुरवोऽनियतगुरवश्चेति । शिष्य- स्वरूपं सम्यग्ज्ञात्वा तद्योग्यविशिष्टभगवद्रूपविशेषविषयक- विधोपदेशकर्तारो नियतगुरवः । मनुष्योत्तमस्य ऋषयः ऋषीणां चक्रवर्तिनां च ऋषयो देवाश्व । देवानां च स्वोत्तमा देवाः । तत्रापि सूर्यचन्द्रपदयोग्यौ देवी सुरूपशान्तरूपनामकौ यौ तयोः सुमनोनामकगरुडपदयोग्यो देवो नियतगुरुः । तथा शक्रपदयोग्यस्य सुमन्तनाकमस्य सुमनोनामकगरुडपदयोग्य एव सुमनोनामकगरुडपदयोग्यस्योग्रतपोनामकरुद्र- पदयोग्यस्य च ब्रह्मपदयोग्यः ऋजुर्लातव्यो नियतगुरुः । तत्र मनुष्यादीनां बहुजन्मसु श्रवणम् । सूर्यचन्द्रपदयोग्ययोस्तु मन्वन्तरचतुष्टयं श्रवणकालः । इन्द्रपदयोग्यस्य दश मन्वन्तरं श्रवणकालः । गरुडपदयोग्ययोस्तु सार्धपरार्धकालः ॥ अनियतगुरवस्तु भगवत्तत्त्वमात्रोपदेष्टारः । तेभ्योऽपि श्रोतव्य- मेव । पूर्वप्राप्तगुरुस्सर्वथा न त्याज्यः । तदुत्तमप्राप्त्यौ पूर्वानुझा न मृग्यते । समप्राप्तौ विकल्पः । अधमप्राप्तौ पूर्वानुज्ञा मृग्यत 

[[36]]

 
एव । स्वोत्तमास्सर्वेऽपि गुरवो ब्रह्मपर्यन्तम् । तेषु तत्त- न्माहात्म्यानुसारेण भक्तिः कर्तव्या । मोक्षार्थमनुज्ञाप्रदातृत्वात् । ज्ञानप्रयोजकत्वात् । शिष्यानुष्ठितश्रवणादिफलभोक्तृत्वाच्च । तत्र गुरोः शिष्यापेक्षयाष्टभागाधिकफलं भविष्यति । तस्मादपि तद्गुरोर्द्विगुणं फलम् । तस्मात्सार्धं फलमपरेषाम् । तेभ्यः सहस्त्र - गुणितं फलं देवानाम् । तेभ्यश्चतुर्मुखस्य महौघगुणितं फलम् । तत्र द्वात्रिंशल्लक्षणवत्त्वाद्ब्रह्मोत्तमोत्तमगुरुः । रुद्रादयस्तु क्रमा- लक्षणहीना अमुख्या गुरवः । अतो गुरुभक्त्या गुरुप्रसाद - सम्पादनीयः । 

(२) तारतम्य-प्रकरणम् 

तारतम्यं चास्मद्गुरुपादैस्सम्यगुपपादितं तारतम्यस्य सङ्ग्रहे तत्रैवानुसन्धेयम् ॥ 

(३) उपासना-प्रकरणम् 

उपासना व द्विविधा । सततं शास्त्राभ्यासरूपा ध्यानरूपा चेति । तत्र केषाञ्चिदधिकारिणां सततं शाम्लांडनेनापरोक्षज्ञानं जायते । केषाञ्चिद्ध्यानेन । 

ध्यानं चेतरतिरस्कारपूर्वकभगवद्विषयकाखण्डस्मृतिः । तदेव निदिध्यासनम् । तच्च श्रवणमननाभ्यामज्ञानसंशयमिथ्याज्ञान- निरासेनेदमित्थमिति निश्चयवतो भवति । 

सा चोपासना आत्मत्वमात्रगुणविशिष्टत्वेन भगवद्विषया एकगुणोपासका- नाम् । सच्चिदानन्द आत्मेति चतुर्गुणविशिष्टभगवद्रूपविषया 

 
[[37]]

मनुष्योत्तमानाम् । देवर्ष्यादीनां तु यथायोग्यं बहुगुणविशिष्ट- व्याप्तभगवद्रूपविषया । देवेष्वपि ब्रह्मा वेदोक्तानन्तगुणक्रिया- विशिष्टानन्तरूपोपासनां करोति । सरस्वती तु क्रियांशे सामान्याकारेणैवोपासनां करोति । गरुडरुद्रौ च गुणक्रिययोः सामान्याकारेणानन्तभगवद्रूपोपासनां कुरुतः इन्द्रादयस्तु 

गुणसामान्यतः कुर्वन्ति । 

क्रियासामान्यतो 

रूपसामान्यत उपासनां 

देहान्तर्गतबिम्बोपासना केषाञ्चिदृषीणाम् । अग्निप्रतिमयो- रुपासना मनुष्याणाम् । व्याप्तोपासना देवानाम् । केषाश्वि- दृषीणां गन्धर्वाणामप्सरसां च । सर्वैरपि बिम्बरूपोपासनं कर्तव्यमेव । बिम्बरूपं च प्राज्ञरूपमिति सम्प्रदायविदः । तत्त्रिविधं प्रादेशमूलेशाग्रेशभेदात् । हृदयस्थप्रादेशोपासना- योग्याश्व केचन 1 हृत्कर्णिकामूलगताङ्गुष्ठाग्रपरिमाणरूप- मूलेशोपासकाश्च केचन । हृत्कर्णिकाग्रगताङ्गुष्ठपरिमितभगव- द्रूपोपासका केचन ॥ 

ऋजूनां शतब्रह्मकल्प उपासनाकालः । रुद्रगरुडपदयोग्ययोस्तु चत्वारिंशद्ब्रह्मकल्पेषु मोक्षप्रयत्नः । शक्रस्य विंशतिकल्पेषु प्रयत्नः । सूर्यादीनां दशकल्पेषु प्रयत्नः । रुद्रपदयोग्यस्य सार्ध- परार्धस्य त्रिभागकाल उपासनाकालः 1 शक्रपदयोग्यस्य मन्वन्तरचतुष्टयमुपासनाकालः । सूर्यचन्द्रपदयोग्ययोस्तु एक- मन्वन्तरमुपासनाकालः । अन्येषां त्वेकमन्वन्तर एवोपासना- कालाः कतिपयाः ॥ 

[[38]]

 
(४) पञ्चभेद-प्रकरणम् 

पञ्चभेदास्तु जीवेशयोर्भेदः जीवानां च परस्परं भेदः जडेशयो- र्भेदः जडानां च परस्परं भेदः जडजीवयोर्भेदः । एते पञ्चभेदा अनादिनित्या मुक्तावप्यनुस्यूताः ॥ 

(५) अपरोक्षज्ञान-प्रकरणम् 

यथायोग्यं 

एतत्साधनसम्पत्त्या ब्रह्मादिमानुषान्तमपरोक्षमानं जायते । तत्र मनुष्योत्तमानां विद्युद्वद्ब्रह्मापरोक्षज्ञानम् । सूर्यमण्डलवत्तेजःपुञ्जत्वेन भगवद्विषयमपरोक्षज्ञानं देवानाम् । प्रतिबिम्बवद्गरुडरुद्रयोः । ब्रह्मणस्तु यावदवयवविशिष्टत्वेन स्पष्टं भगवदपरोक्षज्ञानम् । व्याप्तोपासकानां केषाञ्चिद्ब्रह्माण्डान्तर्गत- तन्मात्रपरिमितभगवद्रूपापरोक्षज्ञानम् । सूर्यावराणां देवानां ब्रह्माण्डाद्बहिरपि पञ्चभूतपर्यन्तं स्थितभगवद्रूपापरोक्षज्ञानम् । चन्द्रसूर्यौ तु मनस्तत्त्वपर्यन्तं व्याप्तभगवद्रूपं पश्यतः उमासौपर्ण्यो महत्तत्त्वपर्यन्तं व्याप्तरूपं पश्यतः । गिरिशगरुडौ तमोगुणपर्यन्तं व्याप्तभगवद्रूपं पश्यतः । वाणी त्रैगुण्यात्परतः शतगुणितं व्याप्तरूपं पश्यति । ब्रह्मा तु यावदव्याकृताकाशं व्याप्तभगवद्रूपं पश्यति । 

ब्रह्मणः शतब्रह्मकल्पात्पूर्वं योग्यापरोक्षज्ञानं जायते । पञ्चाश- द्ब्रह्मकल्पात्पूर्वं शिवगरुडपदयोग्ययोः । इन्द्रकामयोर्विंशति- ब्रह्मकल्पात्पूर्वमपरोक्षज्ञानम् 1 सूर्यादीनान्तु दशब्रह्म- कल्पात्पूर्वमपरोक्षज्ञानं जायते । अन्येषामेकब्रह्मकल्प एव ज्ञानं जायते । अपरोक्षज्ञानं च मानसम् । अणिमाद्यष्टैश्वर्यं च देवादीनामपरोक्षज्ञानजन्यम् । 

 
[[39]]

तमोयोग्यानां तु नापरोक्षम् । किन्तु द्वेषपरिपाक एव तम- साधनम् । तत्साधनानि तु विषयलोलता त्रिविधगुरुद्वेषः नवविधहरिद्वेषः । एवं ज्ञानस्य परमात्माधीनत्वम् ॥ 

अज्ञान-प्रकरणम् 

तथाऽज्ञानमपि परमात्माधीनम् । 

बन्ध-प्रकरणम् 

बन्धोऽपि जीवस्य परमात्माधीनः । बन्धास्तु ईश्वरेच्छाऽविद्या कामकर्म लिङ्गशरीरं त्रिगुणात्मकं मनः स्थूलशरीरमित्यादि । एवं च सृष्ट्यादयो बन्धान्ताः परमात्माधीनाः । 

मोक्ष-प्रकरणम् 

तन्मोक्षोऽपि परमात्माधीनः । तथाहि अपरोक्षज्ञानानन्तरं परमभक्तिर्जायते । ततोऽत्यर्थप्रसादः । तस्मात्प्रकृत्यविद्यादिभ्यो मोक्षः । 

स चतुर्विधः कर्मक्षयः उत्क्रान्तिः अर्चिरादिमार्गो भोगवेति । कर्मक्षयस्त्वपरोक्षज्ञाने जाते सञ्चितस्य सर्वस्यापि पापस्यानिष्टस्य पुण्यस्य च सर्वात्मना विनाशः । विनाशो नाम अनिष्टपुण्यस्य कस्यचित्सुहृभ्यो दानम् । पापस्य कस्यचिद्वेषिभ्यो दानम् । केषाञ्चित्स्वरूपत एव नाशः 

। प्रारब्धकर्मणस्तु भोगेनैव नाशः । ब्रह्मणः शतब्रह्मकल्पपर्यन्तं पुण्यं प्रारब्धफलस्य 

सत्यलोकाधिपत्यादेरनुभवः 

। गरुडशेषयोः पञ्चाशद्ब्रह्मकल्प- 

[[40]]

पर्यन्तं पुण्यपापरूपप्रारब्धस्यानुभवः 

 
। इन्द्रकामयोर्विंशति- 

अन्येषां मनुष्योत्तमानां 

ब्रह्मकल्पपर्यन्तं पुण्यपापप्रारब्धानुभवः । सूर्यचन्द्रादीनां देवानां 

दशकल्पपर्यन्तं प्रारब्धानुभवः 

त्वेकब्रह्मकल्पमात्र इति । 

प्रारब्धानुभवानन्तरं च ब्रह्मनाड्या देहादुत्क्रामन्ति । सुषुम्नानाडी ब्रह्मनाडी । सा मूलाधारमारभ्य मूर्धपर्यन्तमृजुरूपेण दीर्घ- शलाकाद्देहे वर्तते । सैव पञ्चभेदिनी । 

तथा ज्ञानिनो द्विविधाः । प्रतीकालम्बना अप्रतिकालम्बनाश् चेति ।  
देहादिप्रतीकेऽपरोक्षज्ञानवन्तः प्रतीकालम्बनाः तदन्यत्रापरोक्षज्ञानवन्तोऽप्रतीकालम्बनाः । अप्रतीकालम्बनानां देवादिव्यतिरिक्तानां केषाञ्चित्सुषुम्नानाडीमध्यादुत्क्रमणम् तत्काले हृदयस्याग्रं प्रयोतते । तत्प्रकाशितद्वारो निष्क्रामति । तदा प्राज्ञेनान्वारूढो भवति । तत्परमात्मनोऽग्रतो वायु- र्गच्छति। तथार्चिरादिमार्गेण गमनं भवति । तत्र तत्र लोकेषु पूजा च भवति । ततः क्रमेण वैकुण्ठलोकप्राप्तिः । तत्र तुरीयनामकभगवत्प्राप्तिश्व । 

प्रतीकालम्बनानां त्वन्तकाले नियमतो भगवत्स्मरणं जायते । सुषुम्नानाडीपार्श्वस्थनाड्या भगवत्प्रकाशयुक्तद्वारा गमनम् । अर्चिरादिलोकप्राप्तिः । क्रमेण वायुलोकप्राप्तिः । वायुलोक- प्राप्त्यनन्तरं च वायुरेव चतुर्मुखलोकं नयति । स च स्वशरीरलयानन्तरं वैकुण्ठं नयति । 

एवमेकगुणोपासकानामपरोक्षज्ञानानन्तरं न शरीरादुत्क्रमणम् । 

[[41]]

किन्तु शरीरस्य श्वैतीभावेनोच्छूनता जायते । ततः क्रमेण शरीरस्य विनाशः । तेषां च पृथिव्यादावेवावस्थानम् । सर्वेषामपि सत्यलोके चतुर्मुखोपदेशः । श्वेतद्वीपे वासुदेव- दर्शनम् । ध्रुवलोकस्थशिंशुमारदर्शनं च नियतम् । 

तमोयोग्यानामपि द्वेषपरिपाकानन्तरं देहादुत्क्रमणं भव । सर्वेषां कलिप्राप्तिः । कलेस्तु ब्रह्मणा सह लिङ्गभङ्गो वायु- गदाप्रहाराद्भवति । 

नित्यसंसारिणामपि लिङ्गभङ्गः । अन्यथा तत्स्वरूपमात्रस्य कदाप्यनुभवाभावप्रसङ्गात् । साधनानुष्ठानवैयर्थ्यप्रसङ्गाच्च । जनलोकमारभ्योर्ध्वलोकं गतानां न पुनरावृत्तिः । देवादीनां तु नोत्क्रमणं न बार्चिरादिमार्गः । मानुषादिषु जातानां तूत्क्रमणं मार्गश्च भवति । तदा न मुक्तिः । किन्तूत्तमेषु देहलयानन्तरमेव ॥ देहलयक्रमस्तु मार्गौ द्वौ गरुडमार्गः शेषमार्गश्चेति । तत्र गरुडः सौपर्णी इन्द्रो गुरुः सूर्योऽग्निरिति गरुडमार्गः । शेषो वारुणी कामोऽनिरुद्धः सोमो वरुण इति शेषमार्गः । अग्नेः सूर्ये लयः सूर्यस्य गुरौ लयः गुरोरिन्द्रे लयः इन्द्रस्य सौपर्ण्यं लयः सौपर्ण्याश्व गरुडे लयः । एवं वरुणस्य सोमे लयः सोमस्यानिरुद्धे लयः अनिरुद्धस्य कामे लयः कामस्य वारुण्यां लयः वारुण्यास्तु शेषे लयः । 

अन्येषां तु केषाञ्चिद्गरुडमार्गे केषाञ्चिच्छेषमार्गे प्रवेशः । तथाहि भृग्वादीनां दक्षे लयः दक्षस्येन्द्रे लयः इति गरुडमार्गप्रवेशः । 

[[42]]

 
आकाशाभिमानिनो गणेशस्य पृथिव्यभिमानिन्या धरायाश्व गुरौ लय इति गरुडमार्गप्रवेशः । कर्मजदेवानां प्रियव्रतगययोश्व मरुद्गणानां स्वायंभुवमनौ लयः स्वायंभुवमनोरिन्द्रे लयः 

जयादीनामपीन्द्रे लयः यमस्य मनौ लयः निर्ऋतेश्व यमे लयः पितॄणां यमे लयः । अग्निपुत्राणामाजानजादीनामवशिष्टानां देवानां चाग्नौ लय इति गरुडमार्गप्रवेशः । गन्धर्वाणां कुबेरे लयः । कुबेरस्य सोमे लयः । सनकादीनां तु कामे लयः । विष्वक्सेनस्यानिरुद्धे लय इति शेषमार्गप्रवेशः । गरुडशेषयोश्व सरस्वत्यां लयः । सरस्वत्याश्चतुर्मुखे लयः । चतुर्मुखस्य लक्ष्मीद्वारा परमात्मनि लयः । उमायाः रुद्रे लयः । रुद्रस्य भारत्यां लयः । भारत्याश्व वायौ लयः । वायोश्व लक्ष्म्यां लयः । तेषां तदा न मुक्तिः किन्त्वेतद्ब्रह्मकल्पानन्तरमेष्यत्कल्पे वायो- ब्रह्मपदप्राप्तिः । भारती सरस्वती भविष्यति । रुद्रस्य शेषपद- प्राप्तिः । उमा बारुणी भवष्यति । इत्येवं वाय्वादिचतुर्णां ब्रह्मादिभावानन्तरं मुक्तिः । 

एवं लयानन्तरं चतुर्मुखदेहे प्रविष्टानामेतद्ब्रह्मकल्पे लिङ्गभङ्ग- योग्यानां ब्रह्मणा सह विरजानदीस्रानेन लिङ्गभङ्गो जायते । विरजानदी च प्रधानाव्याकृताकाशयोर्मध्ये वर्तते लक्ष्म्यात्मिका । लिङ्गशरीरं च दशेन्द्रियाणि सूक्ष्मरूपाणि पञ्चप्राणाः सूक्ष्मरूपाः मनश्च सूक्ष्मरूपं आहत्य षोडशकलो- पेतम् । तस्य भङ्गो नाम जीवसम्बन्धनाशः । स्वरूपत एव नाश इति केचित् । प्रलयकाले सर्वेषां भगवदुदरे प्रवेशः । तदा न भोगः । किन्तु पुनः सृष्टयनन्तरं सृष्टिकाले भोगः ॥ 

 
तत्र 

[[43]]

भोगाश्चतुर्विधाः सालोक्यसामीप्यसारूप्यसायुज्यभोगवन्त इति । केचन भगवल्लोके यत्र कुत्रचित्स्थिता यथेष्टभोगवन्तः । केचन भगवत्समीपे यथेष्टभोगवन्तः । केचन चतुर्भुजाशंख- चक्राद्यायुधवन्तो यथेष्टभोगिनः । केचन भगवच्छरीरं प्रविश्य यथेष्टभोगवन्तः । एवं केचन क्षीरसागरगाः । केचनाश्वत्थ- बनगाः । केचनारण्याख्यसुधासमुद्रगाः । केचन बाह्योप- बनगाः । तत्र बहवो वृक्षाः । तेषु प्रतिशाखं धानापूपाः स्रवन्ति । तथा पायसकर्दमाः । मांसराशयश्व । तत्र तत्र मुक्तास्तत्तत्पदार्थभोगवन्तो भवन्ति । केचन स्त्रीभोगं कुर्वन्ति । केचन गजतुरगादीन् धावयन्ति । केचनदिव्याभरणादिमन्तः स्त्रीभिस्सह जलक्रीडां कुर्वन्ति । स्फटिकेन्द्रनीलमण्यादिनिर्मित- विचित्रसद्मप्रासादेषु रमन्ते । केचन ऋगादिवेदोच्चारणेन भगवन्तं स्तुवन्ति । केचन सुखोद्रेकेण हावु हावु इत्यादि - शब्दानुचरन्ति । केचन पूर्वाभ्यासवशेन यज्ञादिकं कुर्वन्ति । केचनाजन्ममरणं स्मृत्वा हर्षं प्राप्नुयुः । केचनेच्छामात्रेण पित्रादिदर्शनवन्तो भवन्ति । केचन सर्वलोकचारिणः । केचन शुद्धसत्त्वनिर्मितलीलाशरीराण्युपादाय क्रीडन्ते । केचन भगव - गुणकर्माणि गायन्ति । केचन नृत्यन्ति केचन वायानि वादयन्ति । 

सर्वेऽपि तारतम्यवन्तः ईर्ष्यासूयादिदोषरहिता मोदन्ते । अपरोक्षज्ञानानन्तरमनुष्ठितकर्मोपासनादिवशादानन्दातिशयबन्तो भवन्ति । अन्यथा तदनुष्ठानवैयर्थ्यापातात् । अनुतिष्ठन्ति च रुद्रादयः । तथाहि Maणार्णवे रुद्रेण दशकल्पं तपीर्णम् । 

[[44]]

 
शक्रेण कोटिवर्षं धूमः पीतः । सूर्येणायुतवर्षमर्वाक्शिरसा तपः कृतम् । आकाशशायिना धर्मेण सहस्रवर्षं मरीचयः पीताः । अत आनन्दातिशयः । 

स्वर्णकारः सुवर्णवत्परमात्मा मुक्तानां स्वेच्छयैव भोगार्थं कल्याणतमं महद्रूपं करोति । बैकुण्ठादौ विद्यमानाः सर्वेऽपि पदार्था लक्ष्म्याद्यात्मकाः ॥ 

मुक्तब्रह्मादीनां जगत्सृष्ट्यादिव्यापारो नास्ति । मुक्तस्वकीयावर- नियामकत्वं चास्त्येव । पुनस्संसारे नावर्तन्ते मुक्ताः । 

परमात्मा चात्र सकलभोगयुक्तः । मुक्तब्रह्मादिभिरीड्यमानो लक्ष्म्यात्मके विमिताख्ये पर्यंके शेते । तत्र प्रियकर्म गायती बहुधा विभूतिभिर्बहुमानं करोति महालक्ष्मीरित्यशेषमतिमङ्गलम् ॥ 

महानन्दतीर्थस्य ये भाप्यभावं मनोवाग्भिरावर्तयन्ते स्वशक्त्या । सुराद्या नरान्ता मुकुन्दप्रसादादिमं मोक्षमेते भजन्ते सदेति ॥ 

रघुनाथार्यशिष्येण पद्मनाभेन धीमता । 

कृतः पदार्थसंक्षेपोप्यनुगृह्णन्तु सूरयः ॥ १ ॥ 

॥ इति श्री वेदगर्भ पद्मनाभसूरिविरचितः  समाप्तः ॥ 

श्रीकृष्णार्पणमस्तु 
