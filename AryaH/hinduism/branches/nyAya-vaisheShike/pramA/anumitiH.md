---
title: अनुमितिः
unicode_script: devanagari
---

## अनुमितिर् ज्ञानम्
- परामर्शजन्यं ज्ञानमनुमितिः॥ पर्वतो वह्निमानिति ज्ञानमनुमितिः॥
- चार्वाका एव नाङ्गीकुर्वन्ति केचित्।

### प्रकाराः
- अर्थापत्तिः - [अभिधापत्रं दृश्यताम्](../../sanskrit/vyAkaraNam/shabdabodhaH/00-arthAMshAH/abhidhA/)।। 
- अनुमानं द्विविधं - स्वार्थं परार्थं च॥ (अनुमितिर् इति वाच्यम् इति व्याख्यातारः।)

#### स्वार्थम्
स्वयं चिन्तनेनानुमात्य् अत्र जनः।  
यथा लिङ्गपरामर्श-प्रक्रियया "पर्वतो वह्निमान्" इति ज्ञानम् अनुमितिर् उत्पद्यते। तद् एतत् **स्वार्थानुमानम्**॥

#### परार्थम्
- यत्तु स्वयं धूमाद् अग्निम् अनुमाय परं प्रति बोधयितुं पञ्चावयव-वाक्यं प्रयुज्यते, तत् परार्थानुमानम्।  
- यथा- पर्वतो वह्निमान् (**प्रतिज्ञा**), धूमवत्वात् (**हेतुः**), यो यो धूमवान् स वह्निमान् यथा महानसः (**उदाहरणम्**), तथा चायं (**उपनयः**), तस्मात् तथेति (**निगमनम्**)। वादपत्रम् ईक्षताम् [अत्र](../vAdaH/)।
- अनेन प्रतिपादिताल् लिङ्गात् परोऽप्य् अग्निं प्रतिपद्यते॥

#### अनुपलब्धिः
- नास्ति घटो ऽनुपलब्धेः।
- एते नाङ्गीकुर्वन्ति स्म + अनुपलब्धिम् - बौद्धाः, वैशेषिकाः, चार्वाकाः, साङ्ख्याः, नैय्यायिकाः, प्राभाकराः।

## अनुमानं करणम्
- स्वार्थानुमितिपरार्थानुमित्योः लिङ्गपरामर्श एव करणम्। तस्मात् लिङ्गपरामर्शोऽनुमानम्॥१०॥
  - इत्थं प्राचीन-नैयायिकाः (तर्कसङ्ग्रहकारेणायं मतस् स्वीकृतोऽत्र)।
- व्याप्तिज्ञानम् इति मध्यकालीनाः नैयायिकाः।

### अनुमानाङ्गानि
- **पक्षः‌** = अधिकरणम् / conditional/ locus । सन्दिग्ध-साध्यवान् पक्षः। यथा धूमवत्त्वे हेतौ, पर्वतः॥
  - **सपक्षः** = ससाध्यपक्षः।  निश्चित-साध्यवान् सपक्षः, यथा तत्रैव महा-नसम्॥
  - **विपक्षः** = विसाध्यपक्षः। निश्चितसाध्याऽभाववान् विपक्षः। यथा तत्रैव महा-ह्रदः॥
- **साध्यम्+++(=demonstrandum)+++ / व्यापकम्** +++(=superset)+++ / probandum । "पर्वतो वह्निमान् धूमवत्त्वात्" इत्यत्र वह्निमत्त्वम्।
  - (lit. "the thing that should be proved")
- **हेतुः+++(=cause [of deduction])+++/ व्याप्यम्**+++(=subset)+++।  "पर्वतो वह्निमान् धूमवत्त्वात्" इत्यत्र धूमवत्त्वम्।
- **उपाधिः**।
  - उदाहरणम्
    - "पर्वतो धूमवान् वह्निमत्त्वाद्" इत्य्-अत्र - आर्द्रेन्धन-संयोगः **उपाधिः**।
    - "यत्र धूमस् तत्रार्द्रेन्धन-संयोग" इति **साध्य-व्यापकता**+++(=supersetness of demonstrandum)+++ (वह्निना सहार्द्रेन्धनं स्यादिति)।
    - यत्र वह्निस् तत्रार्द्रेन्धनसंयोगो नास्ति - अयो-गोलके आर्द्रेन्धन-संयोगाभावाद् इति **साधनाव्यापकता**।
  - सूत्रम् - साध्य-व्यापकत्वे सति साधनाव्यापकत्वम् **उपाधिः**। +++(अत्र साधनम् आर्द्रेन्धनम्?)+++
  - साध्य-समानाधिकरणाऽत्यन्ताभावाऽप्रतियोगित्वं साध्य-व्यापकत्वम्। साधनवन्-निष्ठात्यन्ताभाव-प्रतियोगित्वं+++(??)+++ साधनाव्यापकत्वम्।

#### व्याप्तिः
- यत्र यत्र धूमस् तत्र तत्राग्निर् इति साहचर्य-नियमो **व्याप्तिः**॥ 
- अग्निर् व्यापकः+++(=superset)+++, धूमो व्याप्यः+++(=subset)+++। 
- धूमः ⇒ अग्निः।
- Event subsetness. Implication.

##### अन्वय-व्याप्तिः
- यत्र यत्र हेतुः, तत्र तत्र साध्यः।
- पाश्चात्य-न्याये Implication.
- उदाहरणम्
  - धूमः ⇒ अग्निः। अग्निवन्ति ⊃ धूमवन्ति। 
  - "घटः अभिधेयः प्रमेयत्वात्" इत्य् गृह्यताम्। यत्र यत्र प्रमेयत्वं (**हेतुः**), तत्रतत्र अभिधेयत्वं (**साध्यम्**)।

##### व्यतिरेक-व्याप्तिः
- यत्र यत्र साध्य-अभावः, तत्र तत्र हेतु-अभावः।
- उदाहरणम्
  - अनग्निः ⇒ अधूमः। अधूमवन्ति ⊃ अनग्निवन्ति।
- पाश्चात्य-न्याये contrapositive।
- statement ⇔ contrapositive इति प्रसिद्धम्।

##### सम-व्याप्तिः
- पदार्थत्वम् ⇔ अभिधेयत्वम्

#### सत्-हेतुः/ धर्मः/ लिङ्गम्
- probans (lit. "the thing that proves")=liṅga;
- उदाहरणम् - वह्न्यनुमाने - पर्वतस्य धूमवत्त्वम् = धूमः। 
- लिङ्गं त्रिविधम्। अन्वय-व्यतिरेकि, केवलान्वयि, केवल-व्यतिरेकि चेति।


##### अन्वयव्यतिरेकि
- यथा - धूमः ⇒ अग्निः महानसवत्, तद्व्यतिरेकः - अनग्निः ⇒ अधूमः ह्रदवत्। द्वेधाऽपि दृष्टान्तं दर्शयितुम् शक्यम्।

##### केवलान्वयि
- अन्वय-मात्र-व्याप्तिकं केवलान्वयि।  
- यथा "घटः अभिधेयः प्रमेयत्वात् पटवत्"। अत्र प्रमेयत्वाभिधेयत्वयोः व्यतिरेक-व्याप्तिर् नास्ति, सर्वस्यापि प्रमेयत्वात् अभिधेयत्वाच्च॥
  - अत्रान्वयो ऽस्ति प्रमेयत्वम् ⇒ अभिधेयत्वम् इति ।  
  - किन्तु, अनभिधेयत्वम् ⇒ अप्रमेयत्वम् इति न वक्तुम् उचितम्, यतस् तत्र अनभिधेयत्व-दृष्टान्तम् न दर्शयितुम् शक्नुमः।
  - अत्रान्वयेनैव वादः कार्यः - "प्रमेयत्वम् ⇒ अभिधेयत्वम् (**प्रतिज्ञा**)। यथा घटः प्रमेयो ऽभिधेयश्च (**उदाहरणम्**)। तथेदम् किञ्चित् प्रमेयम् (**उपमानम्**)। तस्मात् तथा +++(अभिधेयम्)+++ (**निगमनम्**)। 

##### केवलव्यतिरेकि
- व्यतिरेक-मात्र-व्याप्तिकं केवल-व्यतिरेकि। 
- यथा - "पृथिवीतरेभ्यो भिद्यते गन्धवत्वात्। यद् इतरेभ्यो न भिद्यते न तद् गन्धवत् यथा जलम्। न चेयं तथा। तस्मान्न तथे"ति। अत्र यद् गन्धवत् तद् इतर-भिन्नम् इत्य् अन्वयदृष्टान्तो नास्ति, पृथिवी-मात्रस्य पक्षत्वात्॥ +++(विवरणम् अधः।)+++
  - "गन्धवत्वम् ⇒ पृथिवीतरेभ्यो भिद्यते।" इति वचने पृथिवीम् अन्तरा दृष्टान्तम् अन्यन् न दर्शयितुं शक्नुमः।
  - "पृथिवीतरेभ्यो ऽभेदः ⇒ अगन्धवत्त्वम् तस्य वस्तुनः, यथा जलम्।" इति व्यतिरेकम् सदृष्टान्तम् वक्तुम् शक्नुमः।
  - अत्र व्यतिरेकोपयोगेनैव वादः करणीयः, यथा - "पृथिवीतरेभ्यो भिद्यते गन्धवत्वात्। (**प्रतिज्ञा**) यद् इतरेभ्यो न भिद्यते, न तद् गन्धवत् यथा जलम्। (**उदाहरणम्**) न चेयं +++(पृथिवी)+++ तथा। (**उपमानम्**) तस्मान् न तथेति। (**निगमनम्**)"

#### हेत्वाभासः / असद्-हेतुः
- स-व्यभिचार--विरुद्ध--सत्-प्रतिपक्षासिद्ध-बाधिताः पञ्च हेत्वाभासाः॥

##### सव्यभिचारः
- व्याप्यो हेतुः व्यापकं साध्यं व्यभिचरति - ऐकान्तिको नास्ति।
- सूत्रम्- सव्यभिचारः अनैकान्तिकः। स त्रिविधः साधारणासाधारणानुपसंहारिभेदात्॥

- सव्यभिचारः - साधारणः
  - उदाहरणम्- पर्वतो वह्निमान् प्रमेयत्वात् इति। प्रमेयत्वस्य वह्न्यभाववति ह्रदे विद्यमानत्वात्॥
  - साध्याभाववद्वृत्तिः। 
  - सूत्रम्- ॥ तत्र साध्याभाववद्वृत्तिः साधारणो अनैकान्तिकः, यथा पर्वतो वह्निमान् प्रमेयत्वात् इति। प्रमेयत्वस्य वह्न्यभाववति ह्रदे विद्यमानत्वात्॥१९॥
- सव्यभिचारः - असाधारणः
  - उदाहरणम्- शब्दो नित्यः शब्दत्वात् इति। शब्दत्वं हि सर्वेभ्यो नित्येभ्योऽनित्येभ्यश्च व्यवृत्तं शब्दमात्रवृत्तिः॥
  - वस्तुतः साधारण एवान्तर्भवेत्। सर्वसपक्षविपक्षव्यावृत्तः पक्षमात्रवृत्तिः असाधारणः।
  - सूत्रम्-  सर्वसपक्षविपक्षव्यावृत्तः पक्षमात्रवृत्तिः असाधारणः। यथा शब्दो नित्यः शब्दत्वात् इति। शब्दत्वं हि सर्वेभ्यो नित्येभ्योऽनित्येभ्यश्च व्यवृत्तं शब्दमात्रवृत्तिः॥
- सव्यभिचारः - अनुपसंहारी
  - उदाहरणम्-  
    सर्वमनित्यं प्रमेयत्वादिति।  
    अत्र सर्वस्यापि पक्षत्वात् दृष्टान्तो नास्ति॥  
    प्रतिवादी "सर्वं‌ नित्यं‌ प्रमेयत्वाद्" इति वदेत्!
  - अन्वयव्यतिरेकदृष्टान्तरहितिऽनुपसंहारि।
  - सूत्रम्- अन्वयव्यतिरेकदृष्टान्तरहितिऽनुपसंहारि। यथा सर्वमनित्यं प्रमेयत्वादिति। अत्र सर्वस्यापि पक्षत्वात् दृष्टान्तो नास्ति॥
- सव्यभिचारः - विरुद्धः
  - उदाहरणम्- यथा शब्दो नित्यः कृतकत्वादिति। कृतकत्वे सत्य् अनित्यत्वं ध्रुवं वर्तते - प्रागभावात्!
  - अविवेकविशेषं द्योतयतीति पृथङ् नाम।
  - सूत्रम्- साध्याभावव्याप्तो हेतुर्विरुद्धः। यथा शब्दो नित्यः कृतकत्वादिति। कृतकत्वं हि नित्यत्वाभावेनाऽनित्यत्वाभावेन व्याप्तम्॥

##### असिद्धः
सूत्रम्- असिद्धस्त्रिविधः - आश्रयासिद्धः, स्वरूपासिद्धो, व्याप्यत्वासिद्धश्चेति॥

- आश्रयासिद्धः
  - उदाहरणम्- यथा गगनारविन्दं सुरभि, अरविन्दत्वात्, सरोजारविन्दवत्। अत्र गगनारविन्दमाश्रयः स च नास्त्येव॥
  - अत्र पक्षधर्मता हता।
  - सूत्रम्- आश्रयासिद्धो यथा गगनारविन्दं सुरभि-अरविन्दत्वात् सरोजारविन्दवत्। अत्र गगब्नारविन्दमाश्रयः स च नास्त्येव॥

- असिद्धः - स्वरूपासिद्धः
  - उदाहरणम्- यथा शब्दो गुणश्चाक्षुषत्वात्। अत्र चाक्षुषत्वं शब्दं नास्ति शब्दस्य श्रावणत्वात्॥
  - सूत्रम्- स्वरूपासिद्धो यथा शब्दो गुणश्चाक्षुषत्वात्। अत्र चाक्षुषत्वं शब्दं नास्ति शब्दस्य श्रावणत्वात्॥

- सव्यभिचारः - असिद्धः - व्याप्यत्वासिद्धः
  - उदाहरणम्-  
    पर्वतो धूमवान्वह्निमत्वाद् इत्यत्र आर्द्रेन्धनसंयोगः उपाधिः।  
    अतः पर्वतो वह्निमान् + ‌आर्द्रेन्धनसंयुक्तः => धूमवान्।,  
    किन्तु (पर्वतो वह्निमान् => धूमवान्) इत्ययुक्तम्।
  - सूत्रम्- सोपाधिको हेतुः व्याप्यत्वासिद्धः।

##### बाधितः
- उदाहरणम्- यथा वह्निरनुष्णो द्रव्यत्वात् जलवत्।  
  अत्रानुष्णत्वं साध्यं तदभाव उष्णत्वं स्पर्शनप्रत्यक्षेण गुह्यत इति बाधितत्वम्॥
- सूत्रम्- यस्य साध्याभावः प्रमाणान्तरेण निश्चितः स बाधितः। यथा वह्निरनुष्णो द्रव्यत्वात् जलवत्। अत्रानुष्णत्वं साध्यं तदभाव-उष्णत्वं स्पर्शनप्रत्यक्षेण गुह्यत इति बाधितत्वम्॥

##### बाधितः - सत्प्रतिपक्षः
- उदाहरणम्-  यथा शब्दो नित्यः श्रावणत्वात् शब्दत्ववत्। शब्दोऽनित्यः कार्यत्वात् घटवत्॥
- मध्यस्थः पश्चाद् धेत्वोः बलाबलं निश्चेष्यति।
- सूत्रम्-  यस्य साध्याभावसाधकं हेत्वन्तरं विद्यते स सत्प्रतिपक्षः। यथा शब्दो नित्यः श्रावणत्वात् शब्दत्ववत्। शब्दोऽनित्यः कार्यत्वात् घटवत्॥

### प्रक्रिया
- नैयायिकमते - धूम-दर्शनम् →‌ "एक-सम्बन्धि ज्ञानं, अपर-संबन्धि स्मारकम्", अतः‌ साहचर्यात् व्याप्ति-स्मरणम् →‌ परामर्शः → अनुमितिः प्रमा।
- मीमांसक-मते - परामर्शो नास्ति।

#### पक्षाधारित-प्रक्रिया
- **पक्ष-धर्मता**। Data. Conditional.
  - पर्वते धूमः।
  - खपुष्पे रक्तवर्णः। (अत्रैवानुमानं तिरस्कार्यम् असिद्धत्वात्।)
- सद्धेतुत्व-कलनम्। **व्याप्ति-स्मृतिः**।
  - यथा - यत्र यत्र धूमस्तत्र तत्राग्निर् इति।
- असद्धेतुत्व-परीक्षा। 
- **परामर्शः**
  - व्याप्ति-विशिष्ट--पक्ष-धर्मता--ज्ञानं परामर्शः। 
  - यथा - "वह्नि-व्याप्य-धूमवान् अयं पर्वत" इति ज्ञानं **परामर्शः**। तज्-जन्यं "पर्वतो वह्निमान्" इति ज्ञानम् **अनुमितिः**॥

#### लिङ्गपरामर्शः
##### अन्वय-व्याप्ति-क्रमः
स्वयमेव भूयो दर्शनेन -  
यत्र यत्र धूमस्तत्र तत्राग्निर् इति महानसादौ व्याप्तिं गृहीत्वा  
पर्वत-समीपं गतः,  
तद्-गते चाग्नौ सन्दिहानः पर्वते धूमं पश्यन्  
व्याप्तिं स्मरति - "यत्र यत्र धूमस्तत्र तत्राग्निरि"ति।  
तद्-अनन्तरं "वह्नि-व्याप्य--धूम-वान् अयं पर्वत" इति ज्ञानम् उत्पद्यते।

अयम् एव **लिङ्गपरामर्शः** इत्युच्यते।

