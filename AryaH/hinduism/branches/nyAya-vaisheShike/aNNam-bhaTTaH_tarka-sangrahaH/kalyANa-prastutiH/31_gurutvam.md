+++
title = "31 गुरुत्वम्"
+++

<details><summary>मूलम् - गुरुत्वम् - 31</summary>

आद्यपतनासमवायिकारणं गुरुत्वम्। पृथिवीजलवृत्ति॥ ३०॥
</details>

<details><summary>Tags - 31</summary>

गुरुत्वम्, गुणः, समवायिकारणम्
</details>


<details><summary>दीपिका - गुरुत्वम्</summary>

आद्यपतनासमवायिकारणं गुरुत्वम्। पृथिवीजलवृत्ति।
</details>


<details><summary>दीपिका - गुरुत्वलक्षणम्</summary>

गुरुत्वं लक्षयति- आद्येति। द्वितीयादिपतनस्य वेगासमवायिकारणत्वाद्वेगेऽतिव्याप्तिवारणाय आद्येति।
</details>


<details><summary>गोवर्धन-न्यायबोधिनी - गुरुलक्षणम्</summary>

गुरुत्वं लक्षयति- आद्येति। द्वितीयपतनक्रियायां वेगस्यासमवायिकारणत्वात्तत्रातिव्याप्तिः स्यादित्यत आद्येति। उत्तरत्र स्यन्दने आद्यत्वविशेषणमप्येवं योजनीयम्।
</details>


<details><summary>कुरुगण्टि-श्रीनिवास-दीपिका-सर्वस्वम् - गुरुत्वम्</summary>

आद्यपतनासमवायिकारणं गुरुत्वम्। पृथिवीजलवृत्ति।  
गुरुत्वं लक्षयति आद्येति। आद्यपतननिष्ठकार्यतानिरूपितासमवायिकारणताश्रयत्वं गुरुत्वस्य लक्षणम्। आद्यपतननिष्ठकार्यतानिरूपिता या असमवायिकारणता गुरुत्वनिष्ठाऽसमवायिकारणता, तदाश्रयत्वं गुरुत्वेऽस्तीति समन्वयः। आद्यपदाभावे द्वितीयादिपतनमादाय वेगेऽतिव्याप्तिः। असमवायित्वानुपादाने आद्यपतनसमवायिकारणत्वं तन्निमित्तकारणतां वा आदाय तत्समवायिकारणफलादौ तन्निमित्तकारणवाय्वादौ चातिव्याप्तिः।।
</details>
