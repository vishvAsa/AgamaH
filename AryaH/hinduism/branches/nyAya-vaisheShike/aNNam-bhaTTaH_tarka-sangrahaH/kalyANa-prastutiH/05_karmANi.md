+++
title = "05 कर्माणि"
+++

<details><summary>मूलम् - कर्माणि - 5</summary>

उत्क्षेपणापक्षेपणाकुञ्चनप्रसारणगमनानि पञ्च कर्माणि॥ ४॥
</details>

<details><summary>Tags - 5</summary>

कर्म, पञ्चकर्माणि, द्रव्यकर्म
</details>


<details><summary>दीपिका - कर्माणि</summary>

उत्क्षेपणापक्षेपणाऽऽकुञ्चनप्रसारणगमनानि पञ्च कर्माणि।  
कर्म विभजते- उत्क्षेपणेति। संयोगभिन्नत्वे सति संयोगासमवायिकारणं कर्म, कर्मत्वजातिमद्वा। भ्रमणादीनामपि गमनेऽन्तर्भावात् न पञ्चत्वविरोधः।
</details>


<details><summary>कुरुगण्टि-श्रीनिवास-दीपिका-सर्वस्वम् - कर्मविभागः</summary>

उत्क्षेपणापक्षेपणाकुञ्चनप्रसारणगमनानि पञ्च कर्माणि।  
कर्म विभजते उत्क्षेपणेति। उत्क्षेपणत्वापक्षेपणत्वाकुञ्चनत्वप्रसारणत्वगमनत्वरूपविभाजकधर्मपञ्चकान्यतमवन्ति कर्माणीति शाब्दबोधः। पञ्चपदम् उत्क्षेपणाद्यतिरिक्तकर्मव्यवच्छेदार्थमेव,  अन्वयक्रमः  पूर्ववदेव।।
</details>
