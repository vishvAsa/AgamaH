<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;डा। रामानुजताताचार्यः on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/branches/nyAya-vaisheShike/vishiShTAdvaiti-granthAH/DA._rAmAnujatAtAchAryaH/</link>
    <description>Recent content in &#43;डा। रामानुजताताचार्यः on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/branches/nyAya-vaisheShike/vishiShTAdvaiti-granthAH/DA._rAmAnujatAtAchAryaH/index.xml" rel="self" type="application/rss+xml" />
    <item>
      <title>सृष्टिनिरूपणम्-न्यायवैशेषिकदर्शनानुसारेण</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/vishiShTAdvaiti-granthAH/DA._rAmAnujatAtAchAryaH/sRShTinirUpaNam-nyAyavaisheShikadarshanAnusAreNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/vishiShTAdvaiti-granthAH/DA._rAmAnujatAtAchAryaH/sRShTinirUpaNam-nyAyavaisheShikadarshanAnusAreNa/</guid>
      <description>&lt;p&gt;[[सृष्टिनिरूपणम्-न्यायवैशेषिकदर्शनानुसारेण&#x9;Source: &lt;a href=&#34;https://www.ebharatisampat.in/readbook3.php?bookid=MjcyMzQxNzgxMjg4MjUz&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;pre&gt;&lt;code&gt;     **         ॐ**&#xA;&lt;/code&gt;&lt;/pre&gt;&#xA;&lt;p&gt;**&lt;br&gt;&#xA;NYAYAVAISESHIKA**&lt;/p&gt;&#xA;&lt;p&gt;**               संस्कृत-विमर्शः**&lt;/p&gt;&#xA;&lt;p&gt;**                   श्रीः**&lt;/p&gt;&#xA;&lt;p&gt;**    न्यायवैशेषिकदर्शनानुसारेण सृष्टिनिरूपणम्**&lt;/p&gt;&#xA;&lt;p&gt;**      डा. रामानुजताताचार्यः**&lt;/p&gt;&#xA;&lt;p&gt;लेखस्य सारांशः&lt;br&gt;&#xA;अस्मिन् प्रबन्धे भागत्रयं भवति। प्रथमभागे न्यायदर्शनानुसारेण जगत्सृष्टिप्रकारो निरूप्यते। द्वितीयभागे वैशेषिकदर्शनानुसारेण जगत्सृष्टिप्रकारो निरूप्यते। तृतीयभागे न्यायवैशेषिकदर्शनानुसारिजगत्सृष्टिप्रकारे वेदान्तिभिः कृतानामाक्षेपाणां परिहारप्रकारः समुपस्थाप्यते। न्यायभाष्यवार्तिक-तात्पर्यटीकान्यायमञ्जरी-प्रशस्तपादभाष्य-कन्दली-दिनकरीग्रन्थान् पर्यालोड्य विषयसंकलनमकारि।&lt;/p&gt;&#xA;&lt;p&gt;प्रथम भागः&lt;br&gt;&#xA;आदौ न्यायदर्शनमनुसृत्य सृष्टिर्निरूप्यते। न्यायदर्शंने चतुर्थेऽध्याये `अभावाद्भावोत्पत्तिर्नानुपमृद्य प्रादुर्भावात्&amp;rsquo;(न्या.सू.4-1-14) इत्यादिसूत्रैः शून्यमेव जगदुपादानमिति मतमनूद्य दूषयित्वा,&lt;br&gt;&#xA;`इश्वरः कारणं पुरुषकर्माफल्यदर्शनात्&amp;rsquo;(न्या.सू.4-1-16)&lt;br&gt;&#xA;`न पुरुषकर्माभावे फलानिष्पत्तेः&amp;rsquo; (न्या.सू.4-1-20)&lt;br&gt;&#xA;`न तत्कारितत्वादहेतुः&amp;rsquo;(न्या.सू.4-1-21)&lt;br&gt;&#xA;इति त्रिभिः सूत्रैः ईश्वरस्य जगत्कारणत्वं स्थापितम्। तथा हि पुरुषोऽयं समीहमानः नावश्यं समीहाफलमाप्नोति तेनानुमीयते पराधीना पुरुषस्य कर्मफलप्राप्तिरिति। यदि परापेक्षां विना पुरुषः कर्मफलभोगे समर्थः स्यात् न कदाचित् अफला क्रिया भवेत्। तस्मात् यदधीना पुरुषस्य कर्मफलप्राप्तिः स ईश्वरः कारणमिति प्रथमसूत्रार्थः। ईश्वराधीना चेत् फलनिष्पत्तिः स्यात् तर्हि पुरुषस्य समीहामन्तरेण फलं निष्पद्येत, ततश्च कर्मलोपः स्यादित्याक्षेपपरं द्वितीयसूत्रम्। न ब्रूमः पुरुषकर्मानपेक्ष ईश्वरः कारणमिति, अपि तु पुरुषकर्म ईश्वरोऽनुगृह्णाति। फलाय यतमानस्य पुरुषस्येश्वरः फलं संपादयति। तस्मादीश्वरकारितत्वात् पुरुषकर्माभावे फलानिष्पत्तेरित्यहेतुरिति तृतीयसूत्रार्थः।&lt;br&gt;&#xA;अत्र प्रकरणे वार्तिककारा उद्योतकराचार्याः महता प्रपञ्चेन ईश्वरस्य जगत्कारणत्वमुपापीपदन्। सर्वं संकलय्य संग्रहेणात्र लिख्यते। `तत्कारितत्वात्&amp;rsquo; इति ब्रुवता सूत्रकारेण निमित्तकारणमीश्वर इत्युपगतं भवति। यच्च निमित्तं तदितरयोः समवायिकारणासमवायिकारणयोरनुग्राहकं यथा तुरीवेमादि तन्तूनां तत्संयोगानां च। ईश्वरश्चेज्जगतो निमित्तं जगतः साक्षादुपादानकारणं किमिति चेत्&amp;ndash;परमसूक्ष्मं परमाणुसंज्ञितं पृथिव्यादिद्रव्यमिति। परमाणुकर्माणि प्राक् प्रवृत्तेः बुद्धिमत्कारणाधिष्ठितानि प्रवर्तन्ते अचेतनत्वात् वास्यादिवदिति। यथा वास्यादि अचेतनं बुद्धिमता तक्ष्णा अधिष्ठितं प्रवर्तते तता अचेतनानि परमाणुकर्माणि जगत्सृष्टौ प्रवर्तमानानि बुद्धिमत्कारणाधिष्ठितान्येव प्रवर्तन्त इति।&lt;br&gt;&#xA;ये परमाणून् पुरुषकर्माधिष्ठितान् जगतः कार्णत्वेन वर्णयन्ति तान् प्रति ब्रूमः परमाणवः प्रवर्तमानाः सततं प्रवर्तेरन्। अथ कालविशेषापेक्षाः प्रवर्तन्ते, तन्न। कालस्याप्यचेतनत्वात् बुद्धिमन्तमधिष्ठातारमन्तरेण प्रवृत्तिर्दुर्घटा। अतोऽधिष्ठातेश्वरोऽपेक्षितः।&lt;br&gt;&#xA;एवं धर्माधर्मौं बुद्धिमत्कारणाधिष्ठितौ पुरुषस्योपभोगं कुरुतः कारणत्वात् वास्यादिवत्। न चात्मैवाधिष्ठाता धर्माधर्मयोरिति वाच्यम्। न हि यस्य धर्माधर्मौ स एव तयोरधिष्ठाता भविष्यतीति युक्तम्। शरीरोत्पत्तेः प्राक् तदसंभवात्। शरीरोत्पत्तेः प्राक् अज्ञोऽयमात्मा उपलम्भयोग्यान् रूपादीनपि तावन्नोपलभते कुत उपलम्भानर्हौं धर्माधर्मावुपलप्स्यत इति। न च धर्माधर्माभ्यामेवाधिष्ठिताः परमाणवः प्रवर्तन्तामिति वाच्यम्। धर्माधर्मयोरप्यचेतनत्वात्। न हि किंचिदचेतनं स्वतन्त्रतया इतराघिष्ठायकं दृष्टम्। तस्मात् जगत्सृष्टिहेतु धर्माधर्माधिष्ठातृतया ईश्वरः सिध्यति।&lt;br&gt;&#xA;ननु क्रियावतामेव कारणत्वं लोके दृश्यते। ईश्वरस्य तु क्रियासून्यत्वान्न कारणत्वमिति चेन्न। परिस्पन्दरूपक्रियाशून्यत्वेऽपि आख्यातवाच्यज्ञानचिकीर्षाप्रयत्नरूपक्रियावत्त्वादीश्वरस्य कारणतोपपत्तेः। किं च परिस्पन्दरूपक्रियाशून्यानामपि कारणत्वं लोके दृश्यते। यथा कदाचित् द्रव्यामि उपरतक्रियाणि द्रव्यमारभन्ते संयोगात् निवृत्ते कर्मणि संयोगोपकरणानि द्रव्याणि द्रव्यमारभन्ते इति निष्क्रियाणामारम्भकत्वम्। उत्पन्नक्रियेषु क्रियोपरतौ द्रव्योत्पत्तेरिदमुदाहरणम्। क्वचित् अनुत्पन्नक्रियेष्वपि द्रव्येषु पूर्वद्रव्योपरतौ द्रव्यान्तरोत्पादो दृश्यते यथा एकावयवविभागे द्रव्यनिवृत्तौ शेषाणि द्रव्यान्तराणि द्रव्यमारभन्त इति। कानिचित् पुनः क्रियावन्त्यारभन्ते यथा अन्यतरकर्मजात् नोदनात् संयोगात् निवृत्ते कर्मणि इतरस्मिन् द्रव्ये द्रव्यमुत्पद्यत इति।&lt;br&gt;&#xA;ननु ईश्वरश्चेत् स किं सापेक्षः करोति उत निरपेक्षः? यदि सापेक्षः यदपेक्षः करोति तस्याकर्तेति कृत्वा अन्यत्राप्यकर्तृत्वप्रसङ्गः। अथायं किंचिदनपेक्ष्य करोति तदा पुरुषकर्मणो वैफल्यं स्यात् इति चेत्&amp;ndash;न। नायं नियमोऽस्ति यो येन करोति स तन्न करोतीति। यथानेकशिल्पनिपुणः पुरुषः कारणान्तरसापेक्षः वास्यादि करोति, वास्यादिसापेक्षः दण्डादि करोति दण्डादिसापेक्षो घटादि। न च पर्यायेण कर्तृत्वे सति अकर्तृत्वम्। तथेश्वरोऽपि धर्माधर्मोपादानः शरीरसुखदुःखादि, आत्ममनः संयोगशुद्धाशुद्धाभिसन्धिसाधनश्च धर्माधर्मौं, सुखदुःखस्मृत्यपेक्षः तत्साधनापेक्षश्च शुद्धमशुद्धं चाभिसन्धिमिति। यदा करोति तदा साधनस्याकर्तेति चेत्, न ब्रूमो वयं सर्वार्थानयमेकस्मिन् काले करोतीति। अपि तु पर्यायेण। पर्यायकर्तृत्वे च नायं दोषः।&lt;br&gt;&#xA;अथायमीश्वरः कुर्वाणः किमर्थं करोति। लोके हि ये कर्तारो भवन्ति ते किंचिदुद्दिश्य कुर्वन्ति इदमाप्स्यामि इदं हास्यामि चेति। न तावदीश्वरस्य हेयमस्ति, दुःखाभावात्। नोपादेयमस्ति, आप्तकामत्वात्। केचिद्वदन्ति क्रीडार्थमीश्वरः करोतीति। तन्न युक्तम्। हि नाम विनाक्रीकडया रतिमविन्दतां रत्यर्थं भवति। न च रत्यर्थी भगवान्, दुःखाभावात्। दुखिनो हि सुखोपभोगार्थं क्रीडन्ति। विभूतिख्यापनार्थं सृजति, सृष्ट्या हि विश्वरूपत्वं ख्यापितं भवतीति केचिदाहुः। तदपि न युक्तम्। नहि विभूतिख्यापनेन कश्चिदतिशयो लभ्यते, न वा विभूत्यख्यापनेन किंचिद् हीयते। अतः किमर्थमीश्वरः सृजतीति चेत्&amp;ndash;अत्रोच्यते। यथा भूम्यादीनि धारणादिक्रियां स्वाभाव्यात् कुर्वन्ति, तथेश्वरोऽपि स्वाभाव्यात् प्रवर्तते प्रवृत्तिस्वभावकत्वादीश्वरस्येति न कोऽपि दोषः। यदि स्वाभाव्यात् प्रवतते सततं प्रवर्तताम्, तथा च निवृत्तिर्न युज्यत इति चेत्&amp;ndash;ईश्वरस्य बुद्धिमत्त्वात् धर्माधर्म सापेक्षत्वाच्च न सततं प्रवृत्तिरिति। एवमादिरीत्या जगत्सृष्टौ निमित्तकारणमीश्वर इति पक्षे संभवन्तो दोषा यथासंभवं परिहृताः।&lt;br&gt;&#xA;न्यायमञ्जर्यां जरन्नैयायिकैः जयन्तभट्टैः सृष्टिप्रकारनिरूपणमित्थं कृतम्&amp;ndash;पार्थिवम् आप्यं तैजसं वायवीयम् इति चतुर्विधमिदं कार्यं स्वावयवाश्रितमुपलभ्यते। तत्र यथा घटः सावयवः कपालेष्वाश्रितः एवं कपालान्यपि सावयवत्वात् स्वावयवेष्वाश्रितानि, तदवयवा अपि तदवयवान्तरेषु इत्येवं द्व्यणुकपर्यन्ताः स्वावयवाश्रिताः। यत्र यावतः कार्यजातस्यस्वावयवाश्रितस्य प्रत्यक्षेण ग्रहणं तत्र तदेव प्रमाणम्। अन्यत्रानुमानम्। यस्य तु कार्यस्य स्वावयवाश्रितत्वं प्रत्यक्षेण न गृह्यते तस्य त्र्यणुकस्य च द्व्यणुकस्य च सावयवत्वमनुमानेन साधनीयम्&amp;ndash;त्र्यणुकं स्वावयवाश्रितं सावयवत्वात् परिदृश्यमानकार्यवत् निरवयत्वे तु तस्य परमाणुत्वमेव परमाणुषु तु सावयवस्वस्य हेतोरसिद्धत्वात् नावयवान्तरकल्पना। एवम् उत्पत्तिक्रमवत् विनाशक्रमेणापि परमाणवोऽनुमीयन्ते। लोष्टस्य प्रविभज्यमानस्य भागाः तद्भागानां भागान्तराणीत्येवं तावत् यतः परमवयव विभागो न भवति ते परमाणव उच्यन्ते।&lt;br&gt;&#xA;अत्र हि त्रयी गतिः। अस्य घटादेः कार्यस्य निरवयवत्वमेव वा अवयवानन्त्यं वा परमाण्वन्तता वा। तत्र निरवयवत्वमनुपपन्नम्। पटे अवयवानां तन्तूनां घटे च कपालानां प्रत्यक्षमुपलम्भात्। अनन्तावयवयोगित्वमपि न युक्तम्, मेरुसर्षपयोरनन्तावयवयोगित्वेन तुल्यपरिमाणत्वप्रसङ्गात्। तस्मात् परमाण्वन्ततैव युक्तिमती।&lt;br&gt;&#xA;त इमे परमाणवोऽचेतनत्वात् चेतनेच्छाधीनं प्रेरणमन्तरेण विशिष्टक्रमयुक्तमितरेतरसंयोगमलभमानाः कार्यसिद्धये नालम्। अत एषामधिष्ठाता चेतनः सकलभुवन निर्माणनिपुणमतिरीश्वरोऽङ्गीकृतः। न च सर्वे परमाणवः सकृदेव निर्वर्त्यमानकार्यपरिमाणानुगुणसंख्याकाः एकत्र संयुज्य घटादिकार्यमारभन्ते, किं तु द्व्यणुकादिक्रमेण। सकृदारम्भे हि कुम्भे भज्यमाने कपालशर्कराकण चूर्णादिक्रममपहाय प्रथममेव परमाण्वन्तता भवेत्। सर्वसंयोगस्य सर्वविभागेन सहसैव विनाशात्। अतश्च कर्परादिक्रमदर्शनं विरुध्येत। अविनष्टेऽपि पटादौ तन्त्वाद्यवयवाश्रितत्वमुपलभ्यमानं कथं वा समर्थ्येत। परमाणूनामप्रत्यक्षत्वेन तदाश्रितत्वस्य ग्रहीतुमशक्यत्वात्। परमाणूनां पटस्य च मध्ये कार्यान्तराभावादिति। तस्मात् द्व्यणुकादिक्रमेण परमाणवः कार्यमारभन्ते।&lt;br&gt;&#xA;ननु द्वावेव परमाणू प्रथमं संयुज्येते इत्यत्र का युक्तिः? बहुत्वसंख्यायाः महत्परिमाणकारणत्वदर्शनात् त्रिषु परमाणुषु प्रथमं मिलत्सु तद्गतबहुत्वसंख्याया तत्कार्ये महत्त्वे जाते तस्य प्रत्यक्षत्वं प्रसज्येत। न च तस्य प्रत्यक्षता, अतिसूक्ष्मत्वात्। अतः द्वाभ्यां परमाणुभ्यां द्यणुकमादावुत्पद्यते। तच्च परमाणुवत् अप्रत्यक्षमेव, महत्त्वानुत्पादात्। तर्हि द्वाभ्यां द्व्यणुकाभ्यां त्र्यणुकारम्भोऽस्तु, कुतस्त्रिंभिद्‌र्व्यणुकैस्त्र्यणुकारम्भ इष्यत इति चेत्&amp;ndash;न। द्व्यणुक इव तत्रापि महत्वोत्पत्तौ कारणाभावात्। अतः त्रिभिः द्व्यणुकैः त्र्यणुकमारभ्यते। द्व्यणुकगतबहुत्वसंख्याया त्र्यणुके महत्त्वमारभ्यते, अतस्तस्य प्रत्यक्षता भवति। त्र्यणुकानन्तरं तु अल्पपरिमाणादवयवात् महापरिमाणोऽवयवी भवतीति नियमः न त्ववयवसंख्यानियमः।&lt;br&gt;&#xA;ननु परमाणव एव प्रथमं द्व्यणुकमुत्पाद्य तदनु त एवोत्तरोत्तरकालं कार्याण्युत्पादयन्तु इति चेत्&amp;ndash;न। तथा सति उत्तरोत्तरकार्योत्पत्तौ पूर्वपूर्वकार्यानपायात् मूर्तानामेकदेशत्वं स्यात्। न च तत् दृश्यत इति यथोक्त एव क्रमः श्रेयान्।&lt;br&gt;&#xA;तदेवमनेकात्मसमवेतधर्माधर्मसंस्कारपरिपाकानुरूपेण प्रसरन्त्या ईश्वरेच्छया प्रेर्यमाणानां परमाणूनां क्रियाभिः क्रमशः द्व्यणुकादिकार्यक्रमेण जगत्सृष्टिः इति।&lt;br&gt;&#xA;नन्वीश्वरः किं सशरीरः जगत् सृजति अशरीरो वा। न तावदशरीरः, लोके अशरीरस्य कर्तृत्वादर्शनात्। सशरीरश्चेत् शरीरत्वात् चैत्रादिशरीरवत् उत्पत्तिमत् तच्छरीरं तदीश्वरकर्तृकं वा स्यादीश्वरान्तरकर्तृकं वा? आद्ये सशरीरं स्वशरीरं सृजति अशरीरो वा? आद्ये आत्माश्रयः। द्वितीये पूर्वोक्तदोषः (लोके तथाऽदर्शनादिति) ईश्वरान्तरकर्तृकं चेत् ईश्वरानन्त्यप्रसङ्ग इति।&lt;br&gt;&#xA;अत्रोच्यते। अशरीर एव स्रष्टेति। लोके तथा न दृष्टमिति यदुक्तम्, तन्न। कर्तृत्वं ज्ञानचिकीर्षाप्रयत्नवत्त्वम्। तच्चाशरीरस्यापि संभवति। स्वशरीरप्रेरणे च दृष्टमात्मनः अशरीरस्य कर्तृत्वम्।&lt;br&gt;&#xA;ननु किमीश्वरः कुलालादिरिव सव्यापारो जगत् सृजति निर्व्यापारो वा? आद्ये सृज्यानामानन्त्यात् युगशतैरपि जगत्सृष्टिर्नोपपद्यते। द्वितीये अचेतनाः परमाणवः कथमीश्वरेच्छामनुसरेयुरिति चेन्न। इच्छामात्रेण कर्तृत्वात् अनेकव्यापारनिर्वर्तनोपात्तक्लेशादेरप्रसक्तेः। अचेतनं स्वशरीरं यथा आत्मेच्छामनुवर्तते तथा अचेतनाः परमाणवः ईश्वरेच्छामनुवर्त्स्यन्ति।&lt;br&gt;&#xA;नन्ववाप्तसमस्तकाम ईश्वरः किं प्रयोजनमभिसन्धाय जगत् सृजति? स्वभाव एवैष भगवतः यत् कदाजित् सृजति कदाचित् संहरति विश्वमिति। अथ वा अनुकम्पया सृष्टिसंहारौ करोति। नन्वनुकम्पया सृजन् सुखस्वभावमेव सृजेत्। न। प्राणिकर्मणां सहकारित्वादिति।&lt;br&gt;&#xA;अत्रेदमालोचनीयम्। सर्वं कार्यद्रव्यं घटपटगृहगोपुरादिकं स्वापेक्षया निकृष्टपरिमाणस्वगतरूपादिसजातीयरूपादिशालिनानाद्रव्यारब्धं दृष्टम्। एवं च जालसूर्यमरीचिस्थं यत् सूक्ष्मं दृश्यते रजः स त्रसरेणुरपि तादृशद्रव्यारब्ध इत्यनुमीयते। न च तस्य कार्यत्वमसिद्धम्। परिच्छिन्नमहत्त्ववत्तया कार्यत्वानुमानात्। महत्त्वं च चाक्षुषद्रव्यत्वात् सिद्धम् त्रसरेणु महत्त्वं च नावयवमहत्त्वजन्यम्, तेषामप्रत्यक्षत्वेनामहत्त्वात्। किं तु अवयवबहुत्वाधीनम्। अतस्त्रीणि द्व्यणुकानि त्रसरेणोरवयवाः समवायिकारणानि। द्वयोः कारणत्वे द्व्यणुकानि त्रसरेणोरवयवाः समवायिकारणानि। द्वयोः कारणत्वे अवयवबहुत्वाभावेन महत्त्वासंभवात्। तत्र कपालद्वयात्। घटवत् परमाणुद्वयादपि कार्यसंभवात् तन्निषेधे प्रमाणाभावात् द्व्यणुके स्वीकर्तव्ये त्रसरेणौ महत्त्वोपपादनाय त्रिभिर्द्व्यणुकैः त्रसरेणोरुत्पत्तिः कल्प्यते। इयं न्यायदर्शने प्रतिपादिता रीतिः।&lt;/p&gt;</description>
    </item>
  </channel>
</rss>
