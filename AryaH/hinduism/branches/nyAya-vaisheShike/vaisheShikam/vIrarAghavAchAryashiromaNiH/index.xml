<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;वीरराघवाचार्यशिरोमणिः on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/branches/nyAya-vaisheShike/vaisheShikam/vIrarAghavAchAryashiromaNiH/</link>
    <description>Recent content in &#43;वीरराघवाचार्यशिरोमणिः on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/branches/nyAya-vaisheShike/vaisheShikam/vIrarAghavAchAryashiromaNiH/index.xml" rel="self" type="application/rss+xml" />
    <item>
      <title>वैशेषिकदर्शनम् वैशेषिकरसायनसहितम्</title>
      <link>https://vishvAsa.github.io/AgamaH/AryaH/hinduism/branches/nyAya-vaisheShike/vaisheShikam/vIrarAghavAchAryashiromaNiH/vaisheShikadarshanam_vaisheShikarasAyanasahitam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/nyAya-vaisheShike/vaisheShikam/vIrarAghavAchAryashiromaNiH/vaisheShikadarshanam_vaisheShikarasAyanasahitam/</guid>
      <description>&lt;p&gt;[[वैशेषिकदर्शनम् वैशेषिकरसायनसहितम्&#x9;Source: &lt;a href=&#34;https://www.ebharatisampat.in/read_chapter.php?bookid=ODQwNzY1NTA0OTQ4Mjcz&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;** श्रीः&lt;br&gt;&#xA;श्री श्रीनिवासपरब्रह्मणे नमः&lt;br&gt;&#xA;श्रीगुरुभ्यो नमः&lt;br&gt;&#xA;वैशेषिकदर्शनम्&lt;br&gt;&#xA;वैशेषिकरसायनसहितम्**&lt;/p&gt;&#xA;&lt;p&gt;&lt;strong&gt;प्रथमाध्यायः&lt;/strong&gt;&lt;/p&gt;&#xA;&lt;p&gt;यन्मुख्यद्रव्यभव्यं यदिह गुणगणोद्भासि निर्धूतहेयं&lt;br&gt;&#xA;यस्यैतत् कर्म सर्वं यदपि सुरनराद्यात्मसामान्यसेव्यम्।&lt;br&gt;&#xA;इष्टैर्जुष्टं विशेषैर्वृंषगिरिसमवायेन लक्ष्मीपदं तत्&lt;br&gt;&#xA;सर्वार्थप्रापकौजः कणचरणसरोजन्म धाम 1प्रपद्ये॥ 1 ॥ &amp;lt;1. धाम&amp;mdash;परं ब्रह्म, प्रकृतवैशेषिकदर्शनञ्च। तत्र ब्रह्म मुख्यद्रव्येण शुद्धसत्त्वेन भव्यम्; यस्यैतत् सर्वं जगत् कर्म; `यस्य वैतत् कर्मे&amp;rsquo; ति जगद्वाचित्वाधिकरणश्रुतिः स्मर्तव्या। सुरनराद्यात्मसामान्यं&amp;mdash;-सर्वे आत्मानः। इष्टविशेषाः&amp;mdash;-अप्राकृतभोग्य&amp;mdash;भोगोपकरण महिषीपरिजनादयः वृषगिरिसमवायेन&amp;mdash;वेंकटाद्रिनित्यवासेन तत्प्रीतलक्ष्मीयुक्त्म। सर्बपुरुषार्थप्रदः प्रभावलेशोपि यस्य ताद्दशचरणसरोजविशिष्टञ्च। वैशेषिकदर्शनं तु द्रव्यगुणकर्मादि पदार्थयुक्तं निर्धूतहेयम्&amp;mdash;अप्रामाणिकपरसंमतपदार्थान्तरनिषेधकं सुरत्वनरत्वादिजातिप्रतिपादकं परमाणुगतविशेषबोधकं वृषगिरिधर्मवचसि `अथातो धर्मं व्याख्यास्याम&amp;rsquo; इत्येवम्भूते स्थितम् समवायाख्येन पदार्थेन च शोभमानम् अभावपर्यन्त सर्वपदार्थप्रतिपादनसामर्थ्यसंपन्नं कणादाख्यात् सरस उत्पन्नञ्च। प्रपद्ये&amp;mdash;प्रकर्षेण प्राप्नोमि।&amp;gt;&lt;br&gt;&#xA;सूत्रव्याख्यानभङ्गीं जहदपि निपुणं मेयनिष्कर्षि भाष्यं&lt;br&gt;&#xA;प्राचीनं यत् प्रशस्तग्रथितमिदम् इदम्व्याकृतीश्चावलम्ब्य।&lt;br&gt;&#xA;प्राज्ञोत्तंसप्रणीतेऽप्यपि सरसमशेषार्थवर्षिण्यनेकां&lt;br&gt;&#xA;वीक्ष्योपस्कार एवं क्षरि&amp;lt;2&amp;gt; महमधुना व्याचिकीर्षामि शास्त्रम्॥ 2 ॥&amp;lt;2. एवं सूत्रपाठमेदोऽपि प्रामाणिको बहुलमत्र द्रष्टव्यः। अस्मदीये वैशेषिकदर्शनविमर्शे यत् प्रागेव न्यवेदि, ततोऽधिकं विज्ञेयमप्येतदुपोद्धाते द्रष्टव्यम्। उपस्कारसारोऽपि लिख्यते।&lt;br&gt;&#xA;उपस्कारसारः सू, 1, अथ&amp;mdash;शिष्याकांक्षानन्तरम्, अतः&amp;mdash;-सदन्तेवास्युपसंपत्तेः, धर्मं व्याख्यास्यामः। अथेति मङ्गलार्थ वा।&amp;gt;&lt;br&gt;&#xA;अत्र लक्ष्मीहयग्रीवो गुरवश्च गुणोज्ज्वलाः।&lt;br&gt;&#xA;अधीतानि च शास्त्राणि प्रसीदन्त्वाश्रिते मयि॥ 3 ॥&lt;br&gt;&#xA;नातीवासि निरालम्बो न च सर्वं सुनिश्चितम्।&lt;br&gt;&#xA;अद्य यावद्विमृष्टं तु नान्तर्जरयितुं क्षमम्॥ 4 ॥&lt;br&gt;&#xA;वैरोषिकरहस्यार्थाः मतान्तरविलक्षणाः।&lt;br&gt;&#xA;सूत्रैव्युत्पाद्य रक्ष्यन्ते शैलीशुद्धिश्च दर्श्यते॥ 5 ॥&lt;br&gt;&#xA;अथ त्रभवान् प्रत्यक्षितपदार्थतत्त्वः परमकारुणिकः कणादो महर्षिरास्तिकतार्किकान् अनुजिघृक्षुः अशेषपदार्थतत्वज्ञप्तये विंशत्याह्निकं दशाध्यायं वैशेषिकं नाम दर्शनं प्रणिनाय; यस्येदमादिमं सूत्रम्&amp;mdash;-&lt;br&gt;&#xA;अथातो धर्मं व्याख्यास्यामः॥ 1.1.1 ॥&lt;br&gt;&#xA;अथशब्द आनन्तर्ये प्रसिद्धः; अतश्शब्दश्चैतच्छब्दप्रकृतिकः समनन्तरोपस्थितस्य हेतुत्वे। अत्र अथशब्दस्य शिष्यप्रश्रानन्तरमित्यर्थः। यदाह श्रीपार्थसारथिमिश्रो मीमांसान्यायरत्नाकरे, `यथा शास्त्रान्तरेषु अथातो धर्मं व्याख्यास्याम इत्यादिषु शिष्यप्रश्रानन्तर्यरूपसंबन्धोऽभिधीयते&amp;rsquo; इति। अत इत्यस्य, `यतः शुश्रूषवोऽनसूयवश्चान्तेवासिन उपसेदुः, अतः&amp;rsquo; इत्यर्थ इति किरणावलीत एव ज्ञायते। ननूपसत्तिपूर्वकशिष्यप्रश्रानन्तर्यपरेणाथशब्देनैवोपसत्तेर्हेतुत्वलाभात् अत इति व्यर्थमिति चेन्न&amp;mdash;-उपसन्नानां शिष्याणां सत्पात्रत्वादित्यस्य अतश्शब्दविवक्षितत्वात्। एवं प्रश्रानन्नरं पात्रत्वाद्व्यारव्यास्याम इति वदन्, &amp;ldquo;नापृष्टः कस्यचिद् बूयात् न चान्यायेन पृच्छतः&amp;rsquo;, `नापात्रे शास्त्रमुत्क्षिपेत्&amp;rsquo; इति शास्त्रार्थं बोधयन्, एवमिदं दर्शनं रक्षणीयमिति शिष्यान् शिक्षयति। यद्वा अतश्शब्देनैव सर्वलाभात् अथशब्दो न किञ्चिदर्थवाची, केवलं मङ्गलार्थं प्रयुक्तः; `ओङ्कारश्चाथशब्दश्च द्वावेतौ ब्रह्माणः पुरा। कण्ठं मित्त्वा विनिर्यातौ तेन माङ्गलिकावुभौ&amp;rsquo; इति मङ्गलरूपत्वस्मरणात्। अकारौकारयोः कण्ठस्थानकत्वात् कण्ठं भित्त्वा विनिर्यातावित्युच्यते&amp;rsquo; इति मथुरानाथः। कण्ठं भित्त्वेत्यनेन ततः पूर्वं शब्दानुच्चारणसूचनात् ब्रह्मणापि प्रारम्भे पुरा तदा तदाऽनयोः प्रयुक्तत्वान्मङ्गलत्वं ज्ञेयमिति ज्ञाप्यते। प्रथमं तदुच्चारणपूर्वमारब्धं चतुर्मुखकार्यं सर्वमविच्छिंनं प्रवहतीति च तस्य मङ्गलत्वम्। अवश्यञ्च अनवाप्तविघ्नावकाशेनाप्यास्तिकाग्रेसरेण अन्तेवासिशिक्षणार्थं वा मङ्गलं कर्तव्यम्, अविघ्नप्रचारातिशयाद्यर्थे च निबन्धनीयमिति।&lt;br&gt;&#xA;वस्तुत एवं शब्दस्वरूपतो मङ्गलात्मकस्सन्नेवायमथशब्दो यदि वाक्यार्थान्वयिकिञ्चिदर्थपरोऽपि स्यात्, तदा भवत्यौचित्यातिशय इति त्तदर्थचिन्दायाम् इष्टदेवतानमस्कारादिमङ्गलाचरणानन्तरमित्यर्थमपि बोधयितुमर्हति। उक्तञ्च कैश्चित् &amp;lt;व्योमवत्यां&amp;gt;, `सूत्रेऽथशब्दोऽप्यानन्तर्ये वर्तत इति अन्यस्यासंभवान्नमस्कारानन्तरमिति लभ्यते। स च ज्ञानप्रस्तावादीश्वरस्यैवे&amp;rsquo;ति।&lt;br&gt;&#xA;अथात्र सूत्रे धर्मव्याख्यानमेव प्रतिज्ञायते; न पदार्थतत्त्वनिरूपणम्। एवञ्च निरूपयितव्यपदार्थत्यागेन धर्मः किमिति व्याख्यायत इति शिष्याः शङ्केरन्निति तत्परिहाराय अतश्शब्दप्रयोग इत्युक्तौ प्रयोजनवत्तरं स्यादतः पदम्। एवञ्च वक्ष्यमाणतत्त्वज्ञानोपयोगित्वादिति तदर्थो वाच्यः। अतोऽतः पदेन शिष्यप्रश्ररूपार्थालाभादथशब्दस्य पूर्वोक्तं शिष्यप्रश्रानन्तर्यमेवार्थोऽस्त्विति चेत्&amp;mdash;सत्यम्, तदेव सुवचम्। धर्मव्याख्यानोपयोग्येव चातश्शब्दपरामृश्यम्। एवमपि, अतः&amp;mdash;-तत्त्वसाक्षात्कारस्य तापत्रयाभिहतशिष्यापेक्षितत्वादित्यर्थवर्णनेऽपि अपेक्षिततत्त्वज्ञानोपयोगित्वाद्धर्मो व्याख्यायत इत्युक्तं भवतीति नमस्कारानन्तर्यपरत्ववादिनामाशयः। ननु नमस्कारादेः प्रागाचरितत्वे तत एव मङ्गलसिद्ध्या किमिति पुनरथशब्दो मङ्गलार्थ इति येन्न। शिष्यशिक्षार्थं नमस्कारानन्तर्ये बोधनीये पदान्तरेण तद्बोधनापेक्षया अथशब्देन तद्बोधने ह्यर्थादधिकमङ्गलसिद्धिरिति।&lt;br&gt;&#xA;मङ्गलं नाम निर्विघ्नपरिसमाप्त्युद्देशविहितव्यापारः कायिको वाचिको मानसो वा। तीर्थस्नान&amp;mdash;हिरण्यदानादेरपि विघ्ननिवृत्त्यनुकूलतयाऽर्थात् समाप्तिहेतुत्वेऽपि तदुद्देशविहितत्वाभावान्न मङूगलत्वेन प्रसिद्धिः। यद्यपि समाप्तिकामो मङ्लमाचरेदिति वाक्ये समाप्तिसाधनव्यापारविशेषत्वेन रूपेण तस्य मङ्गलपदबोध्यत्वं न सम्भवति। तद्वाक्यबलादेव साधनतायाः भोत्स्यमानत्वात्&amp;mdash;तथापि समाप्तिकामो देवतानमस्कारं कुर्यादिति रीत्या प्रातिस्विकरूपेण विधिकल्पनान्न दोष इति मणिकृतः। मङ्लत्वं तु न जातिः। बाक्कायमनस्साध्यशब्दकर्मज्ञानादिवृत्तितया शब्दत्वादिना साङ्कर्यात्। समाप्तिमङूगलयोः कार्ककारणभावस्तु मङ्लपदवाच्यत्वेन सर्वानुगमेन वा स्यात्, यथायथं पृथगेव वा। &amp;ldquo;समाप्तिश्च निष्पत्तिः, न तु ध्वंसः; ग्रन्थः समाप्त इत्यस्य ग्रन्थो ध्वस्त इत्यर्थाभावात्&amp;rdquo; इति प्राञ्चः। सा च चरमवर्णोत्पत्तिर्ग्रन्थविषये। यागादौ च तत्तद्धटकान्तिमकार्योत्पत्तिः। न च समाप्तिं प्रति मङ्गलस्य कारणत्वे स्वतस्सिद्धविघ्नविरहस्थले मङ्लानाचरणेऽपि तदुत्पत्त्या व्यभिचार इति शङ्खक्यम्&amp;mdash;विघ्नवत्पुरुषप्रारब्धकार्यसमाप्तिं प्रत्येव मङ्गलकारणताया विवक्षितत्वात्। तर्हि विघ्नविरहस्थलेऽपि कैश्चित् किमिति मङ्गलमाचर्यत इति चेत्&amp;mdash;-विघ्नविरहाज्ञानेन विघ्नशङ्कया कैश्चित्; विज्ञानिभिस्तु लोकसङ्ग्रहार्थमिति गृह्यताम्। यदि तु मङ्गलं विघ्नध्वंसद्वारेव भविष्यद्विघ्ने पुंसि विघ्नप्रागभावपरिरक्षणेनापि समाप्तिहेतुरिति विभाव्यते, तर्हि संभवद्विघ्नपुरुषप्रारब्धसमाप्तिं प्रति सङ्गलं कारणमिति कार्यकारणभावो वाच्यः। तत्र क्वचिद्विघ्नध्वंसः, अन्यत्र विघ्नप्रागभावरक्षणं च व्यापारः। स च व्यापारः मङ्गलेन बहुक्षणसाध्यनानाव्यापारसमुदायात्मकेन न साक्षात् क्रियते; किन्त्वपूर्व&amp;mdash;देवताप्रसादद्वारेत्यन्यदेतत्।&lt;br&gt;&#xA;अथ मङ्गलं विना तीर्थस्नानादिनापि विघ्नविनाशनात् मंगलस्य कारणत्वं व्यभिचरितमिति चेत्&amp;mdash;न&amp;mdash;ताद्दशस्थले ग्रन्थारम्भसमये विघ्नाभावात्। विघ्नवत्पुरुषप्रारब्धकार्थसमाप्तिं प्रत्येव तत्कारणताया उक्तत्वात्। ग्रन्थारम्भात् परं तीर्थस्नानादिकरणे च प्राकूकृतमङ्गलेनैव ताद्दशविघ्नविनाशः। किञ्च किं व्यतिरेकव्यभिचारात् कारणत्वं दुर्ग्रहमित्युच्यते, किं वा नियतपूर्ववृत्तित्वरूपकारणत्वस्यैव भङूग इति? नाद्यः, न ह्यत्रान्वयव्यतिरेकदर्शनेन कारणत्वमनुमीयते; किंत्वागमवशात् कारणत्वं बुध्यत इति। अतौ न दुर्ग्रहत्वम्। नान्त्यः; अनुमानावगम्यकारणत्वस्थल एव हि नियतर्पूर्ववृत्तित्वरूपं कारणत्वमिष्यते। अगमावगतकारणत्वस्वरूपं तु सहकारिवैकल्यप्रयुक्तकार्याभावकत्वं सहकारिकलापविशिष्टस्वनियतोत्तरवृत्तिकार्यकत्वं वा। यद्वा यत्र तृणारणिमणिस्थल इव कार्ये वैजात्यं न द्दश्यते, तत्र वैकल्पिकानेककारणस्थले तावत्कारणाभावे कार्याभाव इत्येव व्यतिरेकांशो निरूप्यः। यथा अवहनन&amp;ndash;अश्मकुट्टन नखविदलनानामभावे वैतुष्याभाव इति तेषां कारणत्वम्। अत इह तीर्थस्नानहिरण्यदानाद्यभावविशिष्टमङ्गलाभावे विघ्नध्वंसाभाव इति मङूगलस्य कारणत्वमिति। तथाच यथा तत्सत्त्वे तत्सत्त्वमित्यन्वयस्थले तदितरयावत्कांरणसत्त्वे तत्सत्वे कार्यसत्त्वमित्यन्वयशिक्षा, तद्वत् तत्तुल्यवैकल्पिकहेतुत्वाभिमतवस्त्वभावविशिष्टतदभावे कार्याभाव इति व्यतिरेकशिक्षाऽपि सुकरेत्यलम्।&lt;br&gt;&#xA;तत् सिद्धं मङ्गलस्य ग्रन्थादौ कर्तव्यत्वम्। अतो मङूगलरूपमथशब्दं प्रयुञ्जान एव दर्शनं प्रारभमाणो वक्ष्यमाणार्थोपयोगितया धर्मव्याख्यानमादौ प्रतिजज्ञ इति॥ 1 ॥&lt;br&gt;&#xA;अपसन्ना इमेऽन्तेवासिनः, `तद्यथेह कर्मचितो लोकः क्षीयते, एवमेवामुत्र पुण्यचितो लोकः क्षीयत&amp;rsquo; इत्यादिशास्त्रतर्कपर्यालोचनया धर्माणामनर्थमिश्रात्यल्पफलमात्रहेतुतां निश्चित्य ततो विरज्य तत्त्वज्ञानेदम्पराः तान् स्वरूपतोपि मा परित्याक्षुरिति धर्मव्याख्यानं प्रतिज्ञाय तल्लक्षणवर्णनमुखेन तेषामत्याज्यत्वमुपदिदिक्षुराह&amp;mdash;&lt;br&gt;&#xA;यतोऽभ्युदयनिः श्रेयससिद्धिः स धर्मः॥ 1.1.2 ॥&lt;br&gt;&#xA;अभ्युदयः ऐहिकामुष्मिकफलम्। निः श्रेयसमपवर्गः। तयोर्यतो निष्पत्तिः, स धर्मः। अभ्युदयनिः श्रेयसान्यतरसाधनत्वं धर्मत्वम्। अमीष्टसाधनं धर्म इति अनुगतलक्षणे वक्तव्ये एवं कथनम्, अन्तेवासिभिरभ्युदयसाधनत्वस्य ज्ञातत्वात्, न केवलमभ्युदयसाधनं धर्मः, किंतु निः श्रेयससाधनमपीति तेषां प्रतिबोधनार्थम्। तत्राभ्युदयसाधनं ज्योतिष्टोमादि; निः श्रेयससाधनमात्मध्यानम्। एवं यदेवाभ्युदयसाधनम्, तदेव निः श्रेयससाधनमपि प्रयोगभेदेन; &amp;ldquo;विविदिषन्ति यज्ञेन दानेन तपसाऽनाशकेन&amp;rdquo;, &amp;ldquo;क्रियावानेष ब्रह्मविदां वरिष्ठः&amp;rdquo; इत्यादिश्रवणात्। अतोऽभ्युदयस्यानर्थरूपतया हेयत्वेऽपि तद्धेतवो धर्मा न हातुमर्हाः, तेषामेव फलाभिसन्धिं परित्यज्य भूयिष्ठमनुष्ठेयत्वात्। एवं विरक्तैरनुष्ठीयमान् एव धर्मो निवृत्तिधर्म इत्युच्यत इति। अत्र विवक्षितं च लक्षणमद्दष्ट&amp;mdash;यागादिरूपसर्वधर्मसाधारणमिति ध्येयम्। अत्राभ्युदयः&amp;mdash;तत्त्वज्ञानमिति व्याख्यानं न स्वरसम्। उक्तरीत्या सर्वधर्मलक्षणपरत्वे संभवति सूत्रस्य धऱ्मविशेषपरतथा संकोचो न युक्त इति॥ 2 ॥&lt;br&gt;&#xA;अत्राभीष्टसाधनत्वं धर्मत्वमित्यनुगतलक्षणं सिध्यति। तत् रागप्राप्ते भोजनादावतिप्रसक्तम्। शाक्यजैनादिभिरुपदिश्यमाना अपि तर्हि धर्मा भवेयुरिति शङ्काऽपि स्यात्। कर्मकाण्डे क्षुद्रफलसाधनत्वेनैव विहितानां धर्माणां निः श्रेयससाधनत्वे च किं प्रमाणमितीमेऽन्तेवासिनोऽपि अनुयुञ्जीरन्नित्यभिसन्धायाह&amp;mdash;&amp;lt; उप. सू.2, अभ्युदयः&amp;mdash;तत्त्वज्ञानम्, स्वर्गादि वा।&amp;gt;&lt;br&gt;&#xA;तद्वचनादाम्नायस्य प्रामाण्यम्॥ 1.1.3 ॥&lt;br&gt;&#xA;तस्य धर्मस्य वचनात् बोधनादाम्नायस्य श्रुतिस्मृतिलक्षणस्य प्रामाण्यम्। एतदुक्तं भवति&amp;mdash;शाक्यादिवाक्यानां प्रामाण्याभावात् तद्बोधितेषु कर्मसु तदुक्ताभीष्टसाधनत्वमेव नास्तीति न तत्रातिव्याप्तिः शंक्या। भोजनादेर्लोकावगतत्वादाम्नायप्रमाणकत्वाभावान्न तत्रातिव्याप्तिः, आम्नायप्रमिताभीष्टसाधनताकत्वं धर्मत्वमित्येव लक्षणनिष्कर्षात्। निः श्रेयससाधनत्वेऽपि न संदेग्धव्यम्, अभ्युदयसाधनत्वस्येव तत्साधनत्वस्याप्याम्नायत एव प्रमितत्वात्। न च विविदिषन्तीत्यादीनां वाक्यानां तत्त्वज्ञानिभिरपि कर्म न सुत्यजमित्येवंरीत्या केवलमर्थवादत्वकल्पनया कर्मकाण्डोक्तक्षुद्रफलार्थतयैव कर्मविनियोजकः कृत्स्न आम्नाय इति मन्तव्यम्, तथाऽऽम्नायस्यापार्थकल्पनानुपपत्तेः। विनिगमनाविरहेण विपरिवर्तस्याप्यापत्तेः। अत आम्नायस्याभ्युदयतिः श्रेयससाधनधर्मवचनादेव प्रामाण्यभिति॥&lt;br&gt;&#xA;इदमप्यत्र निगूढम्&amp;mdash;उपनिषदां कर्मभागशेषत्वाभावेऽपि, `तत्त्वनिरूपणपरतया प्रामाण्यमिति, न तासां कार्यान्तरे कर्मविनियोगे तात्पर्यम्; बहुशः कर्मनिन्दनादित्युत्प्रेक्ष्य निःश्रेयससाधनत्वं कर्मणां न निराकर्तुमर्हम्। पृथिव्यादीनां बाह्यानाम्, आत्मनः, परमात्मनश्च यथायथं प्रत्यक्षानुमानपरिच्छेद्यतायाः सत्तर्कसंप्रधारितत्वेन तदतिरिक्तस्योपरनिषद्वेद्यस्य तत्त्वस्याभावेन तत्त्ववचनादाम्नायप्रामाण्यमनुपपन्नमिति उपनिषदामपि तदनुवादेन ताद्दशतत्त्वानुबन्धि योगकर्मोभयानुष्ठापनपरताया एव वाच्यत्वेन निः श्रेयससाधनधर्मवचनतयैव प्रामाण्यमास्थेयमिति।&lt;br&gt;&#xA;ननु, `श्रुतिस्मृतिलक्षणोऽप्याम्नायो वक्तृप्रामाण्यापेक्षः; तद्वचनादाम्नायप्रामाण्यम्&amp;rsquo;इति भाष्यदर्शने, तद्वचनादिति सौत्रपदस्य तेन पुरुषेण वचनात् प्रणयनादित्यर्थोऽवगम्यते। अत इह तत्पदमीश्वरपरम्। न च तस्य पूर्वप्रस्तुतत्वाभावाद् ग्रहणायोगः, तच्छब्दस्य प्रसिद्धपरताया बहुलं दर्शनात्; ईश्वरस्य चातिप्रसिद्धत्वात्; तच्छब्दस्य तदर्थकतायाः ओं तत् सदिति गीतादिसिद्धत्वाच्च। यद्वा, `कृष्णं धर्मं सनातनम्&amp;rsquo; इत्याद्यनुरोधेन भगवानेव धर्मः। तद्व्याख्यानमेवेह प्राकू प्रतिज्ञातमस्तु। तदेवच च द्वितीयसूत्रे लक्षितम्। सर्वं हि फलमतः परमात्मन एवाऽऽराधिताद्भवतीति वेदान्तघण्टापथः। एवञ्च तद्वचनादित्यस्य तेन धर्मभूतेनेश्वरेण वचनादित्यर्थो निराबाध इति चेन्न&amp;mdash;-चतुर्थसूत्रे धर्मविशेषप्रसूतादिति निर्देशबलेन, स्वार्सयेन च सर्वधर्मलक्षणपरताया एवेह प्रकरणेऽवगमेन क्लिष्टगत्या परमात्मग्रहणस्यानुचितत्वात्। भाष्यं तु तद्वचनादाम्नायप्रामाण्यमिति एतद्दर्शनान्तिमसूत्राभिप्रायेणोपपन्नम्। तत्र तत्पदं परमात्मपरमिति च वक्ष्यते॥ 3 ॥&lt;br&gt;&#xA;ननु धर्मादेव चेन्निः श्रेयसम्, तर्हि तत्त्वज्ञानं व्यर्थम्। तत्त्वज्ञानान्मोक्ष इति प्रमाणप्रतिपन्नार्थत्यागश्च। तस्यापि कारणत्वे कथमुभयोरुपयोगः। तत्त्वञ्च ज्ञेयं किम्? कथञ्च ज्ञेयमित्यत्राह&amp;mdash;&amp;mdash;&amp;lt;उप.सू.3.तद्वचनात्=तेन प्रसिद्धेनेश्वरेण प्रणयनात्।&amp;gt;&lt;br&gt;&#xA;धर्मविशेषप्रसूताद् द्रव्यगुणकर्मसामान्यविशेषसमवायानां पदार्थनां साधर्म्यवैधर्म्याभ्यां तत्त्वाज्ञानान्निः श्रेयसम्॥ 1.1.4 ॥&lt;br&gt;&#xA;धर्मविशेषः उक्तयोः प्रवृत्तिनिवृत्तिलक्षणयोर्धर्मयोर्मध्ये निवृत्तिलक्षणः तुदुत्पादितात् तत्त्वसाक्षात्कारादपवर्ग इति। पदार्थानां साधर्म्यवैधर्म्यरूपं यत्तत्त्वं तज्ज्ञानादित्यन्वयार्थः। समानो धर्मोयेषां ते सधर्माणः। तेषां भावः साधर्म्यम्। विरुद्धधर्मवत्त्वं वैधर्म्यम्, विशिष्टधर्मवत्त्वं वा। ताभ्यां साधारणधर्मविशेषधर्माभ्याम्। तस्य भावस्तत्त्वम् अनानोपितं रूपम्। तत्त्वपदस्य धर्मिपर्यन्ततयाऽपि प्रयोगोऽस्ति। तदा पदार्थविशेष्यकं साधर्म्यप्रकारकम् अत एव तत्त्वविषयकं यद् ज्ञानम् तस्मादित्यर्थः। वस्तुतोऽभेदेऽपि वृक्षसामान्यवृत्तिजातिरित्यत्र वृक्षाणां सामान्यमिति यथा, तथा पदार्थानां यत् तत्त्वम्, तज्ज्ञानादित्यन्वयोऽपि घटते।  एतदुक्तं भवति&amp;mdash;मोक्षे तत्त्वाज्ञानमेव मुख्योपायः। त्त्वाज्ञानं चात्मानात्मविवेकरूपमिति, द्रव्यादिषट्पदार्थज्ञानरूपं पद्भवति। तत्र षट्पदार्थावान्तरविभागरूपाणां पृथिव्यादीनां सर्वेषां मध्ये येषां यावन्तः समाना धर्मा भवन्ति, यावन्तश्च विरुद्धाः। विशेषरूपाः प्रतिनियताः, तेषां तावद्विशिष्टत्वेन विवेचने आत्मनोऽप्यनात्मभूतपृथिव्यादिभिः कियदंशे साम्यम्, कियदंशे च वैषम्यम्, कथं च ऐक्यभ्रमरूपमिथ्याज्ञानम्, किमंशज्ञानाच्च तन्निवृत्तिः, अन्तत आत्मासाधारणधर्माः के, तत्रानात्मसबन्धायत्ताः के, के च स्वाभाविकाः, कथञ्चौपाधिकांशनिवृत्तिरित्यादिकं सर्वं क्रमेण सुज्ञानम्। ततश्च प्रथमतो विर्कः सदाचारसम्पन्नो गुरुमुखात् यथावदिमां षट्पदार्थीमित्यं श्रृणुयात्; अथ म्वीत। ततः स्वाभाविकौपाधिकसर्वाकारविशिष्टं स्वात्मानं साक्षात्कृत्य औपाधिकाकारं निविवर्तयिषुः ताद्दशात्मध्यानं विहितभनुतिष्ठेत्। तदा तस्य यथावन्निष्पत्तये साफल्यसंपत्तये च सर्वानपि धर्मान् फलाभिसन्धिरहितान्, ईश्वरप्रणिधानं च तदर्पणबुध्या समाचरेत्। एवमाराधितश्च परमात्मा प्रसन्नः स्वात्मध्यानपरस्यास्य तदितरवैमुख्यमवेक्ष्य तदौन्मुख्यमभिवर्ध्य मुमुक्षुमेनं योगजधर्मसमृद्धं विदधाति। तद्धर्मबलेन चैष स्वात्मानं स्वाभाविकविभुत्वैकत्वनित्यत्वनिरवयत्वादिविशिष्टं देहसम्बन्धाधीनज्ञानाद्यागन्तुकानेकगुणम् अनादिकालसमापतितानेकदेहसम्बन्धाऽऽपादितानन्तधर्माधर्मसमालीढं&amp;mdash;-च साक्षात्करोति। एवं निवृत्तिलक्षणधर्मप्रसूततत्त्वसाक्षात्कारबलादेव गुणादिसमवायान्तसर्वपदार्थसमाश्रयभूतपृथिव्यादिद्रव्यमयेऽस्मिन् प्रपञ्चे एषु देशेषु, एषु कालेषु एषां धर्माणामधर्माणां च इत्थं फलानिमयाऽनुभोक्तव्यानीति निश्चित्य, &amp;ldquo;नाभुक्तं क्षीयते कर्म&amp;rdquo; इति च निर्धार्य, स्वगतधर्माधर्मफलभूतानि सुरनरखरतुरगभुजगविहगादीनि सर्वाणि शरीराणि युगपदेव स्वयं निर्मायऽऽविश्यानुमूय संचितं नाशयन् समृद्धतत्त्वसाक्षात्कारतया स्वल्पस्यापि मिथ्याज्ञानस्यानवकाशेनापूर्वं किञ्चित् पुण्यं पापं वाऽनाचरन् सर्वमौपाधिकाकारं निवर्तयति। ततश्च निः श्रेयसार्थिना धर्मोऽपि न त्याज्यः। तत्त्वमपि यथोक्तं साक्षात्कर्तव्यमिति॥ तत्त्वसाक्षात्कारोऽपि निःश्रेयसे परम्परया द्दष्टविधयैवोपयुज्यते। ईद्दशनिः श्रेयसस्वरूपञ्च षष्ठे वक्ष्यते॥&lt;br&gt;&#xA;अनेन च सूत्रेण शस्त्रविषयः, प्रयोजनञ्च कण्ठोक्तम्। अपवर्गकामो मुख्याधिकारीत्यर्थसिद्धम्;प्रतिपाद्यप्रतिपादकभावरूपसंबन्धश्च अनुपयुक्तं किञ्चिदुच्यत इति भ्रमानुन्मेषाय, उपयोगित्वादेव धर्मोपि व्याख्यायत इति वचनात्, प्रागेव सूचितः। अत्र ज्ञायतेऽनेनेति ज्ञानम्; तत्त्वज्ञानं नाम तर्कशास्त्रमित्यर्थवर्णनं क्लिष्टमित्युपस्कारेऽपि दर्शितमेव। इयमेव क्लिष्ट सरणिः समानतन्त्रे प्रथमसूत्रे तत्त्वज्ञानपदे टीकाकृद्भिर्दर्शितेति तदेवात्र एवमुल्लेखमूलम्। तत्रापि सा नादर्तव्येति निरूपितमस्माभिर्न्यायभाष्यप्रदीपे॥&lt;br&gt;&#xA;अत्र षट्सु द्रव्यगुणादीन् प्रति धर्मित्वात्, स्वरसतो विशेष्यतया भासमानत्वाच्च प्राधान्यात् द्रव्यस्य प्रथममुद्देशः। अथ सर्वद्रव्यदर्मत्वात् गुणस्य। ततः कतिपयद्रव्यवर्तितत्वात् कर्मणः। तत्त्रितयगतत्वात् तद्वत् एन्द्रियकत्वाच्च तदनन्तरं सामान्यस्य। कतिपयद्रव्यमात्रगत्वादतीन्द्रियत्वाच्च ततः पश्चाद्विशेषस्य। उक्तप्रकारिप्रकारविषयकविशिष्टबुद्धिनियामकत्वादतीन्द्रियत्वाच्चान्ते समवायस्येति क्रमः। नन्वभावः किमिति नोद्दिष्टः। न चासौ नेष्टः, नवमे विशिष्य वक्ष्यमाणत्वात्। न च तुच्छत्वादुपेक्षा; अभावरूपस्य निः श्रेयसस्यैतन्मतेऽत्यन्तोपादेयत्वादिना तुच्छत्वायोगादिति चेत्&amp;mdash;सत्यम्। सोऽप्युद्देष्टव्य एव। अथाप्युक्तरीत्या प्रकारिणः, प्रकाराणम्, संबन्धस्य च क्रमेण यचोजनादभावस्य मध्येऽन्ते वा निवेशायोगमालोच्योपेक्षा। न हि समवायात् प्राकू तन्निवेशः; तथासति तस्यापि समवायः संसर्ग इत्युत्प्रेक्षापत्तेः। नापि अन्ते; गुणादिवत् प्रकारस्याभावस्य संसर्गानन्तरमनवकाशात्। समवायवत् अतीन्द्रियत्वादिसंभावनापाताच्च। सर्वशून्यवादिनाप्यनुपेक्षितश्चायमभावो नावश्यमपूर्वतया ज्ञापनीयः। अभावस्य प्रतियोगिविशिष्टतयैव भानानुभवाच्च प्रतियोगिषु भावेषु ज्ञापितेषु ज्ञापितप्राय एवासावित्यादि मनसिकृत्य भावमात्रोद्देशः। शक्तिसाद्दश्यादयस्तु भावाः अत्रैव शक्यान्तर्भावाः न पृथग्गणनीया इति॥ 4 ॥&lt;br&gt;&#xA;द्विविधा तावत् शास्त्रस्य प्रवृत्तिरिति कन्दली उद्देशो धर्मवचनञ्चेति। परीक्षा तु केषाञ्चिदेव मध्येमध्ये यथायथं क्रियते। न स्वलु न्यायदर्शंनेऽपि यथोद्देशं सर्वं परीक्षितम्। परीक्षा हि विप्रतिपत्त्यादौ सति घटत इति। तत्रोद्देशं सामान्यतो विशेषतश्चेति द्विविधः। तत्र वृत्तः सामान्योद्देशः। यथार्हं विभज्योद्देश आरभ्यते&amp;mdash;&amp;ndash;&lt;br&gt;&#xA;पृथिव्यापस्तेजो वायुराकाशं कालो दिगात्मा मन इति द्रव्याणि॥ 1.1.5 ॥&lt;br&gt;&#xA;अत्र भोगस्थानभोगोपकरणत्वादिना पृथिव्येव बहुलमुपयुज्यते इति तस्याः प्रथममुद्देशः। तद्वत् नदीसमुद्रादिरूपेण विपुलाकारवत्त्वादिना पश्चादपाम्। अथ तद्वदैन्द्रियकत्वादिसाम्यात् तेजसः। ततो नित्यानित्यविभागतौल्यादिना अतीन्द्रियस्य वायोः। अथ केवलनित्यानाम्। तत्र पूर्ववत् भूतत्वात् शरीरेन्द्रियोपयोगित्वादाकाशस्य। अथ सर्वाधारत्वात् क्षणलवकाष्ठामुहूर्ताद्यनन्तविभागवत्त्वाच्च कालस्य। तद्वदेव परत्वापरत्वादिसर्वकारणबाह्यप्रमेयत्वात् ततः परं दिशः। एवं वाह्यप्रमेयद्रव्येषूक्तेषु प्रमातुरात्मनः। ततः प्रमेयपरिच्छित्तये प्रमातुः करणतयैव सिद्ध्यतः तदुपसर्जनस्याबाह्यस्य नमस इति क्रमः। इतिशब्दोऽवधारणार्थः। तेन नवैवेति सिद्ध्यति। सुवर्णादिकं तेजस्येवान्तर्भावयिष्यति॥ द्रव्यगुणादयो नित्यमिलिता इति पूर्वं समासकरणम्। पृथिव्यबादीनां तु स्वातन्त्र्यमित्यसमासाऽऽदरः॥ 5 ॥&lt;br&gt;&#xA;रूपरसगन्धस्पर्शाः स्संख्याः परिमणानि पृथक्त्वं संयोगघिभागौ परत्वापरत्वे बुद्धयः सुखदुःखे इच्छाद्वेषौ प्रयत्नाश्च गुणाः॥ 1.1.6 ॥&lt;br&gt;&#xA;पूर्वोत्तरसूत्रयोरितिशब्दनिर्देशिनाऽत्र चकारप्रयोगादवधारणं परित्यक्तम्, अनुक्तसमुच्चयो विवक्षित इति ज्ञायते। तत्र प्रमेयगतगुणाः पूर्वम्, प्रमातृगुणाः पश्चादिति क्रमः। प्रतमद्रव्यस्य पृथिव्याः गुणाः क्रमेण गणिताः। तत्र यथार्हं जलादिषु कतिपयत्यागो गुणविनिवेशावसरे व्यक्तीभविष्यति। तत्र स्पर्शान्ताः विशेषगुणाः; अपरत्वान्ताश्च सामान्यगुणाः। रूपादीनां चतुर्णां बहिरिन्द्रियव्यवस्थाहेतुतया विभिन्नेद्रियग्राह्यत्वरूपं मिथोवैलक्षण्यं दर्शयितुं द्वन्द्वः। एवमुपरितनद्वन्द्वानामपि मिथोविरोधप्रदर्शनार्थत्वं मन्तव्यम्। रूपाणि च रसाश्च गन्धाश्च स्पर्शाश्चेति विग्रहः। यत्रयत्र गुणेऽवान्तरजातिबहुत्वम्, तत्र बहुवचननिर्देशस्यैतत्सूत्रे दर्शनात्। द्रव्यप्रत्यक्षे गुणान्तरादिप्रत्यक्षे चापेक्षितत्वात् रूपं प्रधानम्। तत् सप्तविधम्। तदपेक्षया न्यूनविधो रसः। गन्धस्ततोऽपि; सुरभ्यसुरभ्युदासीनभेदेन त्रिविधत्वात्। स्पर्शस्य त्रिविधत्वेपि, रूपरसवत् सर्वोपि गन्धः पृथिवीवृत्तिः; न तु स्पर्शः सर्व इति वैलक्षण्यात् गन्धस्य पूर्वं निर्देशः। परिमाणापेक्षया संख्यानामवान्तराधिकजातिकत्वात् प्रागुक्तिः। संख्यानुविधायितया संख्यानन्तरमुपस्थितस्यापि पृथक्त्वस्य वैविध्याभावात्, परिमाणमुक्त्वा पश्चात्पूर्वोपस्थिततदुक्तिः। यद्यपीदमेकपृथक्त्वद्विपृथक्त्वत्रिपृथक्त्वाद्यनेकावान्तरविधाशलि, अथापि अत्र द्वित्वादिसंख्यासमावलेशप्रयुक्त एव भेदग्रहः, न त्ववान्तरजातिभेदः स्वारसिक इत्याशयः। अत एवैकवचनम्। संयोगविभागौ सर्वद्रव्यसाधारणौ संख्यादिवत्; न तथा परत्वापरवे। अपरत्वकथनानन्तरं गुरुत्वद्रवत्वे पृथिवीनिष्ठे वक्तव्ये&amp;mdash;अथाप्यत्रेदन्द्रियग्राह्यगुणमात्रकथनात्, गुरुत्वस्यातीन्द्रियत्वात् त्यागः। द्रवत्वमपि सामान्यविशेषगुणात्मकत्वात् नैकरूपमित्युपेक्षा। स्नेहशब्दयोर्विशेषगुणत्वेऽपि जलाकाशनिष्ठतया पृथिवीगुणमव्ये निवेशनेऽनौचित्यात् स्पर्शानन्तरमनुक्तिः। अपरत्वान्तसामान्यगुणकथनानन्तरञ्च न बाह्यविशेषगुणकथनमुचितमिति पश्चादपि त्यागः। बुद्धिः प्रत्यक्षानुमित्यादिभेदभिन्ना आत्मगुणेषु मुख्या। सुखदुः खे परमफलत्वाकारेण प्रधाने। सुखदुः खखरूपविवेचनमिच्छाद्वेषायत्तमिति तत्र क्रमः। प्रयत्नः प्रवृत्तिनिवृत्तिजीवनयोनिभेदेन त्रिविध इति बहुवचनम्। धर्माधर्मावतीन्द्रियत्वात् त्यक्तौ। संस्कारोऽप्येवम्; द्रवत्ववच्च नैकरूप इति। ेते च स्नेहशब्दगुरुत्वद्रवत्वधर्माधर्मसंस्काराः सप्त चकारसूचिता इह शास्त्रे तत्रतत्र कीर्तयिष्यन्त एव॥ 6 ॥&lt;br&gt;&#xA;उत्क्षेपणमवक्षेपणमाकुञ्चनं प्रसारणं गमनवमिति कर्माणि॥ 1.1.7 ॥&lt;br&gt;&#xA;इतिरत्राप्यवधारणार्थः। तेन पञ्चैव विधा इति सिध्यति। उत्क्षेपणमूर्ध्वदिक्संयोगानुकूलक्रिया। अवक्षेपणमधोदिक्संयोगानुकूलक्रिया। आकुञ्चनमग्रावयवस्य मूलावयवसंयोगानुकूलक्रिया। प्रसारणं मूलावयवविभागर्पूवकस्वदेशंसयोगानुकूलक्रिया। प्रसारणं मूलावायवविभागर्पूवकस्वदेशंसयोगानुकूलक्रिया। एवञ्चेमानि चत्वारि कर्माणि नियतदिग्देशविशिष्टकार्यारम्भकाणि। अनियतयत्किञ्चिद्दिग्विशिष्टकार्यारम्भकं कर्म गमनम्। ताद्दशकर्मण्येव गमनत्वजातिः। उत्क्षेपणादिस्थलेऽपि `हस्त उद्गच्छती&amp;rsquo; त्येवं गमनव्यवहारस्तु गमनस्येवास्यापि संयोगविभागजनकत्वासाम्याद्गौणः। तथाच पञ्चजातिस्थितिः।&lt;br&gt;&#xA;अथ विवेकार्थं मुखान्तरेणापि विभागः प्रदर्श्यते। कर्म द्विविधं प्रयत्नपूर्वकमप्रयत्नपूर्वकञ्च। तत्राऽऽद्यमुक्तरूपेण पञ्चविधम्। अन्त्यं तु सर्वं गमनमेव। एवं वा&amp;mdash;कर्म त्रिविधं सत्प्रत्ययम्, असत्प्रत्ययम्, अप्रत्ययञ्चेति। तत्र प्रयत्नजन्यं कर्म सत्प्रत्ययम्। यथा&amp;mdash;-प्रयत्नवदात्मसंयो गात् हस्ते कर्म; ताद्दशहस्तसंयोगात् मुसलादौ कर्म च। असत्प्रत्यथं नाम, यत् किल, `हस्तमुसलादावुत्क्षेपणादिकमुत्पादनीय&amp;rsquo; मिति बुद्धिपूर्वमेव प्रागारम्भेऽपि तत्क्षणे ताद्दशबुद्ध्यभावेऽपि तां चबुद्धिमनपेक्ष्यैवोलूखलमुसलाभिघातवाशादवशादेव मुसले, तत्संयुक्ते हस्ते चोत्पतनकर्मं। एवमन्यदपि तद्भवति। अप्रत्ययं तु प्रयत्नापेक्षाप्रसक्तिरहितं शरीरतदवयवतत्सम्बद्धव्यतिरिक्ते वाय्वादौ कर्म। अत्रान्त्यद्वयं गमनमेव। आद्यं तूत्क्षेपणाद्यात्मना पञ्चविधमिति॥&lt;br&gt;&#xA;ननूत्क्षेपणादिकं कथं कर्म। न ह्युत्क्षेपणपदस्योर्ध्वदिक्संयोगानुकूलक्रियेत्यर्थः। तथासति, `उद्रच्छति&amp;rsquo;`उत्पतति&amp;rsquo;इत्यादेरिवोत्क्षिपतेरष्यकर्मकत्वापत्तेः। सकर्मकत्वेऽपि हस्तः उत्क्षिपतीत्यादिप्रयोगापत्तेश्च। अत उर्ध्वदिक्संयोगानुकूलक्रियानुकूलव्यापार उत्क्षेपणम्। हस्तमुत्क्षिपतीत्यादौ ताद्दशधात्वर्थतावच्छेदकक्रियारूपफलशालितया हस्तादेः कर्मत्वम्। हस्तादिगतताद्दशक्रियानुकूलव्यापारश्च&amp;mdash;हस्तस्य कर्मकारकत्वे प्रयत्नवदात्मसंयोगः; मुसलस्य कर्मकारकत्वे हस्तमुसलसंयोगः; उलूखलं मुसलमुत्क्षिपति, स्रोतस्संघट्टो जलमुत्क्षिपति, दावाग्निर्वेणुखण्डमुत्क्षिपति, वायुस्तूलमुत्क्षिपतीत्यादौ च उलूखलमुसलाद्यभिघातरूपः संयोगः। एवञ्च कथमुत्क्षेपणादेः सयोगादिरूपस्य कर्मण्यन्तर्भावः? कथन्तरां च प्रयत्नपूर्वकमेव सर्वमुत्क्षेपणादिकमिति चेत्&amp;mdash;श्रूयताम्। लोके हस्तमुत्क्षिपतीत्यादिः चेतनव्यापारपरतया प्रयोगो मुख्यः। अन्यस्तु न स्वरस इति गौण एव। एवञ्चोर्ध्वदिक्संयोगानुकूलप्रयत्नजन्यक्रियानुकूलव्यापार एव मुख्य उत्क्षिपत्यर्थः। एवमवक्षिपत्यादावपि प्रयत्नजन्यत्वमन्तर्भाव्यम्। एवं धातोः व्यापारपर्यन्तार्थकत्वेऽपि सूत्रे उत्क्षेपणादिपदं ताद्दशप्रयत्नजन्यक्रियारूपफलमात्रविवक्षया प्रयुक्तम्; तत्रतत्र फलमात्रतात्पर्येणापि ल्युडाद्यन्तप्रयोगदर्शनात्। अत इहोत्क्षेपणादेः कर्मान्तर्भावो नानुपपन्नः। उत्पतनादिशब्दाप्रयोगेणोत्क्षेपणादिशब्दप्योगश्च, `प्रत्यत्नजन्यक्रियायामेवेयमवान्तरजातिः; अन्यत् पुनः उत्पतनादिकं गमनमेवे&amp;rsquo;ति सूचनार्थ इति।&lt;br&gt;&#xA;अथ निष्क्रमणप्रवेशनभ्रमणरेचनादिनानाविभाजकधर्मसद्भावात् कथं पञ्चैवेति चेन्न&amp;mdash;-तस्य भाष्य एव समाहितत्वात्, `सर्वस्य गमन एवान्तर्भावः&amp;rsquo; इति। न च निष्क्रमणत्वप्रवेशनत्वादेः विभाजकधर्मत्वमपि संभवति; एकत्र समावेशार्हत्वेनाविरुद्धत्वात्। यथा&amp;mdash;अपवरकात् अपवरकान्तरं गच्छति पुरुषे प्रथमापवकस्थः तम् `अयं निष्क्रामती&amp;rsquo;ति मन्यते। द्वितीयापवरकस्थश्च अयं प्रविशतीतीत्यादि तत्रैव द्रष्टव्यम्॥ निबिडानिबिडावयवनिखिलद्रव्यसाधारणमुत्क्षेपणादि प्रथममुक्तम्। निबिड&amp;mdash;नमनाद्यर्हद्रव्यगतमाकुञ्चनादि पश्चत्। भूमिष्ठः प्रायः किमप्युत्क्षिप्यैवावक्षिपेत्। ऋजुं हस्तादिकमाकुञ्च्यैव प्रसारयेदिति तत्रापि पौर्वापर्यम्। तद्भिन्नं सर्वं गमनमिति सूचयितुं तदन्ते निर्दिष्टमिति॥ 7 ॥&lt;br&gt;&#xA;एवं द्रव्यगुणकर्माणि सामान्यत इव विशेषतोऽप्युद्दिष्टानि। अथ `परमपरमिति सामान्य&amp;rsquo; मिति सामान्यविभागः कार्थः। अथापि लोके द्रव्यगुणकर्माणीव सामान्यादि प्रधानतया नानुभूयते। उक्तञ्च शास्त्रदीपिकायाम्, `इयं गौरिति हि सर्वदा सर्वेषां प्रतीतिः, न, इह गोत्वमिती&amp;rsquo;ति। विशेषसमवायौ च सर्वथाऽतीन्द्रियौ। किञ्च, द्रव्यादित्रिकमेव भाष्यादिषु धर्माधर्महेतुत्वेन निरूपितम्। अत एव प्राधान्यादर्थशब्दोऽपि सूत्रकारेण द्रव्यादित्रिक एव परिभाषितः। अतो धर्मितया प्रतीयमानेषु आपामरप्रसिद्धेषु द्रव्यादिषु त्रिषूद्दिष्टेषु साधर्म्यरूपधर्मवचनं तद्रोचरमेव समनन्तरं वक्तुमुचितम्। सामान्यादिकं तु निरूपणात्प्रागज्ञातम्, निरूपणात्पश्चाच्च विविक्तमेव ज्ञातमिति न तत्राविवेकः साधर्म्यवैधर्म्यवचनेन परिहर्तव्योऽस्ति। न च सामान्य एव स्फुटमज्ञाते सति परमपरमित्यत्यन्ताप्रसिद्धतदवान्तरोद्देशः कथमपि बुद्धिमारोहेत्। अतः सामान्यं लक्षणतः पूर्वं ज्ञाप्यम्। लक्षणञ्च विशेषधर्मवचनम्। द्रव्यादीनां लक्षणवचनात्पूर्वमेव सामान्यादेस्तद्वचनं च न प्राप्तकालम्। द्रव्यादीनां विशेषधर्मवचनं च साधर्म्यवैधर्म्यकथनरूपधर्मवचनात्मकद्वितीयशास्त्रप्रवृत्तिमध्यनिवेशि। अतो द्रव्यादीनां साधर्म्यवैधर्म्ये प्रागभिधाय ततः सामान्यादि लक्षणतो ज्ञापयितुमुचितमिति। तदेवम भिसंधाय द्रव्यादीनां साधर्म्यादि वक्तुमारभते&amp;mdash;-&lt;br&gt;&#xA;सदनित्यं द्रव्यवत् कार्ये कारणं सामान्यविशेषवदिति द्रव्यगुणकर्मणामविशेषः॥ 1.1.8 ॥&lt;br&gt;&#xA;अविशेष इति। विशेषधर्मः उपरि वक्ष्यते। ततः प्राक् साधर्म्यं समानधर्म उच्यत इत्याशयः। अत्र यावतां यत् साधर्म्यं वैधर्म्थं वा उच्यते, तावत्सु तत् प्रतिव्यक्ति विवक्षितमिति न मन्तव्यम्। किन्तु द्रव्यगुणकर्मणां साधर्म्थमुच्यमानं द्रव्ये गुणे कर्मणि च यथायथं वर्तते; न तु द्रव्यमात्रे, अन्यमात्रे वा, न वा त्रिकादन्यत्रेति। तथाच किञ्चित् कतिपयद्रव्यगुणकर्मणामपि भवेत्। किञ्चित्तु सर्वेषामपि। अतो न सर्वस्यापि साधर्म्यस्य सर्ववृत्तित्वसम्पादनायाऽऽयासः कार्य इति ध्येयम्। सूत्रे इतिशब्दः सदा दिपदेन प्रत्येकं सम्बध्यते। सदित्युच्यमानं सत्ताजातिमत्त्वमेकः, समानो धर्मः। अयं सर्ववृत्तिः। अनित्यत्वं ध्वंसप्रतियोगित्वम्। कार्यत्वं प्रागभावप्रतियोगित्वम्। तदुभयं न सर्ववृत्ति। तथा च भाष्यम्&amp;mdash;&amp;ndash;`कार्यत्वानित्यत्वे कारणवतामेवे&amp;rsquo; ति। न च ध्वंसप्रागभावयोरतिव्याप्तिः शंक्या। सूत्रनिर्दिष्टमावमध्य एव विचारात्। द्रव्यं समवायिकारणतयाऽस्यास्तीति द्रव्यवत्। द्रव्यसमवायिकारणकत्वं साधर्म्यम्। न च द्रव्यं समवायितयाऽस्य, स्तीत्येतावदेवास्त्विति वाच्यम्;तथासति समवायेन द्रव्याश्रितत्वं साधर्म्यं स्य त्; तत् सामान्यादावति प्रसक्तमिति। यद्वा समवायितया द्रव्यविशिष्टत्वमेव साधर्म्यमस्तु, नित्यगुणेष्वपि तत्समन्वयलाभात्। सामान्यादावतिव्याप्तिवारणाय सामान्यवत्त्वे सतीति विशेषणं देथम्। अत एव भाष्यम्&amp;mdash;`द्रव्याश्रितत्वञ्चान्यत्र नित्यद्रव्येभ्य&amp;rsquo; इति। कारणत्वमपि, द्रव्यस्य समवायिकारणत्वात्, गुणकर्मणोश्चासमवायिकारणत्वात्। सामान्यस्य सामान्यप्रत्यक्षे निमित्तकारणत्वेऽपि नोक्तविधकारणतावत्त्वम्। अणुपरिमाणादौ क्वचिदेतदभावेऽपि न दोषः। तथाच भाष्यम्&amp;mdash;-`कारणं चान्यत्र पारिमाण्डल्यादिभ्य.&amp;rsquo; इति। सत्तासामान्यस्य प्रागुक्तत्वाद्विशेषरूपसामान्यवत्त्वं सामान्यविशेषवदित्यनेन विवक्षितम्। द्रव्यत्वगुणत्वादिमत्त्वात् समन्वय इति॥ 8 ॥&lt;br&gt;&#xA;अथ लक्षणसूत्रं यावत् द्वथोर्द्वयोः साधर्म्यं वक्तुमारभते&amp;mdash;-&lt;br&gt;&#xA;द्रव्यगुणयोः सजातीयारम्भकत्वं साधर्म्यम्॥ 1.1.9 ॥&lt;br&gt;&#xA;साजात्यं पदार्थविभाजकद्रव्यत्वादिरूपेण। यथा तन्तोः पटं प्रति, तन्तुरूपादेश्च पटरूपादि प्रति आरम्भकत्वम्॥ 9 ॥&lt;br&gt;&#xA;ननु तन्तव एव व्यतिषङ्गविशेषभाजः पट इत्युच्यन्ते। अतः पटस्य तन्त्वभिन्नत्वात् कथं तदारभ्यत्वम्। पटस्यातिरिक्तत्वे च तत्र रूपाद्यनुत्पत्त्या निर्गुणत्वापत्तिः। न च अवयवगुणस्त्त्र कारणम्, वैयाधिकरण्यादिति अतिरिक्तावयव्यनङ्गीकारिमनं परिहर्तुमाह&amp;mdash;&amp;ndash;&lt;br&gt;&#xA;द्रव्याणि द्रव्यान्तरमारभन्ते गुणाश्च गुणान्तरम्॥ 1.1.10 ॥&lt;br&gt;&#xA;एकद्रव्याद् द्रव्यान्तरानुत्पत्तावपि द्रव्यद्वयादपि द्रव्योत्पत्त्या द्रव्याणीत्यत्र द्रव्ये च द्रव्याणि च द्रव्याणीत्येकशेषः कार्थः। एवं गुणा इत्यत्र गुणश्च गुणौ च गुणाश्चेति; एकेनाप्यवयवगुणेन हस्तपुस्तकसंयोगेन कायपुस्तकसंयोगस्य, कपालरूपाभ्यां घटरूपस्य, तन्तुरूपैः पटरूपस्य चाऽऽरम्भात्। अत्र `गुणाश्च गुणान्तरमारभन्त&amp;rsquo; इति कन्दल्यादावनूदितम्। तन्नूनं पूर्वस्थितम् `आरभन्त&amp;rsquo; इति पदमनुषज्य। यद्यपि पृथक्सूत्रं कृत्वा, `कर्म कर्मसाध्यं न विद्यत&amp;rsquo; इति सूत्रात् प्राक् पठितुं शक्यते। मध्यगतसूत्रद्वयस्य कदाचिल्लोपात् क्रमेण सूत्रद्वयमेकमापतितमिति कल्पनासम्भवात्&amp;mdash;अथापि शाङ्करभाष्येऽप्येवमेव पाठादस्तु यथाद्दष्टमेव। तद्व्याख्यायां रत्नप्रभायां तु सूत्रद्वयमित्युक्तमिति विमृश्यमेतत्॥ 10 ॥&lt;br&gt;&#xA;द्रव्यारम्भकत्वे हेतुं सूत्रद्वयेनाह&amp;mdash;-&lt;br&gt;&#xA;भविष्यति पट इत्युपकियमाणेभ्यस्तन्तुभ्यः॥ 1.1.11 ॥&lt;br&gt;&#xA;यदा तन्तवः तुरीवेमाद्युपकरणाधीनोपकारभाजः, तदा तन्तवः सन्ति; पटस्तु भविष्यतीति प्रत्ययो जायते। तन्तुपटैक्ये च तन्तवो भविष्यन्तीत्यपि स्यात्, पटोऽस्तीति वा। सूत्रे इतीत्यनन्तरं प्रत्यय इति शेषः। एवं हि सूत्रकृतः शैली, यथा&amp;mdash;`सदिति यतः&amp;rsquo;, `इहेदमिति यत&amp;rsquo; इत्येवम्॥ 11 ॥&lt;br&gt;&#xA;तथा भवतीति सापेक्षेभ्यो निरपेक्षेभ्यश्च॥ 1.1.12 ॥&lt;br&gt;&#xA;यदा कतिपये तन्तवः असंयुक्ततया पटं प्रति सापेक्षाः अन्ये च कृतसंयोगतया निरपेक्षाः, तदा संयुक्तासंयुक्तद्विविधतन्तुदर्शनात् पटो भवतीति प्रत्ययो भवति। यथा छेदनव्यापारे उपक्रान्तेऽपरिसमाप्ते च मध्ये छिनत्तीति, तद्वद् भवनस्य परिनिष्पत्तेः प्राक् वर्तमाननिर्देश एवोपपन्न इति। इदमुपलक्षणम्&amp;mdash;-सर्वतन्तुसंयोगानन्तरं पटोऽभूदित्यपि प्रत्ययो जायते। अतः तन्तुसद्भावकालमध्ये प्राक्वालासत्त्व&amp;mdash;-पश्चात्कालोत्पत्त्युभयप्रतीत्या तन्तुतः पटोऽन्य इत्यास्थेयमिति सिद्ध आरम्भकवादः। नन्वेवं प्रत्यग्रस्य पटस्य निर्गुणत्वप्रसङ्ग इति प्रागुक्तमिति चेत्&amp;mdash;अत एवोच्यते कारणैकार्थप्रत्यासत्या गुणाश्च गुणान्तरमारभन्त इति॥ 12 ॥&lt;br&gt;&#xA;ननूत्क्षिप्य पादं भूमौ निक्षिप्य प्राणिनः सञ्चरन्ति। तत्र पादकर्मणः पूर्णशरीरकर्मारम्भकत्वं द्दष्टमिति कर्मापि कर्मारन्भकमेवेत्यत्राह&amp;lt;11,12 इदं सूत्रद्वयं नोपस्कारे।&amp;gt;&lt;br&gt;&#xA;कर्म कर्मसाध्यं न विद्यते॥ 1.1.13 ॥&lt;br&gt;&#xA;विद्यत इति भवतीत्यर्थे; ज्ञायत इत्यर्थे वा। अयं भावः&amp;mdash;-कपालरूपादिभिः घटरूपाद्यारम्भो घटोत्पत्तिद्वितीयक्षणे इष्टः। न तथा प्रत्यवयवि अवयवकर्मणा कर्मारम्भसम्भवः; रूपादिवत् सर्वावयवेषु घटोत्पत्तेः प्राक् कर्माभावात्। एकावयवस्थितमपि नारम्भकम्। तथासति तस्य कर्मणोऽवयविनि व्याप्यवृत्तित्वायोगात्। नापि हस्तपुस्तकसयोगजन्यकायपुस्तकसंयोगवत् अव्याप्यवृत्ति। कर्मणः तथात्वे प्रमाणाभावात्। ताद्दशस्थेलेऽवयवकर्म अवयवान्तरसंयोगमुत्पाद्य अनन्तरक्षणे ताद्दशसंयोगाधीनावयव्युत्पत्तिकाल एव नष्टम्, कर्मणः संयोगनाश्यत्वादिति नावयविनि द्वितीयक्षणे कर्मसम्भवः। न चावयविनि पश्चात् यदाकदाचिज्जायमानं कर्मैवावयवकर्मजन्यमस्तु, यथा नुद्यमानचक्रकर्मतः शकटकर्मेति वाच्यम्&amp;mdash;तत्र हस्तादिसंयोगस्य नोदनाख्यस्य चक्र इव शकटेऽपि तुल्यतया तत एव शकटकर्मसम्भवात् चक्रमर्मणोऽकारणत्वात्। यस्तु प्राणिसञ्चारद्दष्टान्तः, तत्राप्युच्यते। न तावत् प्रथमपादकर्मणा तत्र पूर्वशरीरकर्म; एकपदन्यासकाले सर्वशरीरचलनादर्शनात्। नापि द्वितीयपादकर्मणा; न्यस्तप्रथमपादावच्छेदेन शरीरे कर्मादर्शनात्। अतः ताद्दशपादसंयोगबलादुपरितनेषु शरीरावयवेषु परं कर्माणि जायन्ते। यद्वा पादवत् पूर्णशरीरेऽपि प्रयत्नवदात्मसंयोगरूपस्य कर्मकारणस्यावि शिष्टत्वान्न पादकर्मणः शऱीरकर्मारम्भकत्वम्। एवं तावदिह आरम्भवादप्रकरणानुसारात् अवयवकर्मणोऽवयविकर्मारम्भकत्वं नास्तीत्युपपादितम्। एवमेवावयविकर्पणा प्रथमेन द्वितीयमवयविकर्म जन्यत इत्यपि दुर्वचम्। तच्च वक्ष्यते। सर्वथा कर्मणः कर्मारम्भवत्वं न भवतीति। सूत्रमिदं कर्मणः सजातीयारम्भकत्वरूपसाधर्म्याभावप्रदर्शनाय; न तु सजातीयानारम्भकत्वरूपवैधर्म्थप्रदेर्शनाय। अतो घटगगनादिषु अतिप्रसक्तत्वेऽपि न दोष इत्यलम्॥ 13 ॥&lt;br&gt;&#xA;अथ द्रव्यकर्मणोर्गुणकर्मणोश्च साधर्म्यविवक्षया द्रव्यादिषु कमपि विवेकं त्रिसूत्र्या व्युत्पादयति&amp;mdash;उत्पत्तिघटितसाधर्म्यं प्रागुक्तम्। अथ च नाशघटितसाधर्म्यमुच्यते&amp;mdash;&amp;lt;उप सू.13.एकस्मिन् द्रव्ये पूर्वमुत्पन्नेन कर्मणा द्वितीयं तत्र कर्म नोत्पद्यते।&amp;gt;&lt;br&gt;&#xA;न द्रव्यं कार्ये कारणं च वधति॥1.1.14 ॥&lt;br&gt;&#xA;कार्यविरोधि कर्मेति सूत्रे कार्थविरोधित्वं न कार्यनाशकत्वम्; कर्मणि तदभावात्। किन्तु कार्थनाश्यत्वमेव। तद्वैधर्म्यस्य चात्र सूत्रे विवक्षितत्वात् द्रव्यमिति कर्म। कार्थं कारणमिति च कर्तृ। हन्तीति स्थाने वधतीत्यार्षम्। कार्येण कारणेन च द्रव्यं न हन्यते। द्रव्यं हि घटादिकं समवायिकारणनाशाद्वा असमवायिकारणनाशाद्वा नश्यति। न तु कार्येण कारणेन वेति भावः। अत्रेदं भाति&amp;mdash;दुष्टापत्येन तन्मात्रादेः, शिलाभिघातादिरूपेण स्वकार्येण र्सेयोगेन घटादेः, अग्निसंयोगरूपस्वकार्येण काष्ठादेः, स्वकृतोद्बन्धनादिव्यापारेण पुरुषस्य चज नाशदर्शनात् कथं द्रव्यस्य न कार्थवध्यत्वम्; कथञ्च घटादेरद्दष्टेश्वरादिना दण्डकुलालादिना च नाशादकारणवध्यत्वमपीति। अत्रायं समाधिः&amp;mdash;-साधर्म्यो पक्रमसूत्रे कारणमिति समवाय्यसमवायिकारणयोरेव प्रस्तावात् द्रव्यं स्वसमवाथिकारणासमवायिकारणाभ्यां न नाश्यते; तथा स्वसमवायिकारणकेन कार्येण च न नाश्यते; तथा स्वसमवायिकारणकेन कार्येण च न नाश्यत इत्याशयः। अभिघातादेः अवयवगतस्यैव अवयववियोजनद्वारा अवयविनाशकतथा अवयविजन्यस्यावयविगतस्याभिघातादेरकारणत्वात्। किञ्चोक्तस्थलेषु तस्य तस्य परम्परया असमवायिकारणभूतसंयोगनाशनद्वारैव कारणतया अद्वारककार्यनाश्यत्वकारणनाश्यत्वाभावस्य विवक्षितत्वान्न दोषलेश इति॥ 14 ॥&lt;br&gt;&#xA;उभयथा गुणाः॥ 1.1.15 ॥&lt;br&gt;&#xA;निरुक्तकार्यवध्यत्व&amp;mdash;कारणवध्यत्वरूपविधाद्वयवन्तो गुणा इत्यर्थः। योग्यविभुविशेषगुणानां खोप्तरोत्पन्नगुणनाश्यत्वात्, उपान्त्यशब्देन कारणेनान्त्यशब्दनाशाच्च॥ 15 ॥&lt;br&gt;&#xA;कार्यविरोधि कर्म॥ 1.1.16 ॥&lt;br&gt;&#xA;कार्यं विरोधि यस्य तदिति बहुव्रीहिः। यद्वा, कार्येण विरोधो विरुध्यमानता, नाश इति यावत्। कार्यविरोधोऽस्यास्तीति तथा। क्रिया, ततो विभागः, ततः पूर्वसंयोगनाशः, अथोतरसंयोग इति क्रमेण कर्मजन्यो यः संयोगः, तेन पञ्चमक्षणे कर्मनाश इति। एवञ्च अद्वारककारणनाश्यत्वाभावः द्रव्यकर्मणोः साधर्म्यम्। ताद्दशकार्यनाश्यत्वं च गुणकर्मणोरिति त्रिसूत्र्यभिमतार्थः। ननु कार्यमात्रनाश्ये आद्यशब्दादौ गुणे द्रव्यकर्मसाधर्म्यमुक्तमतिप्रसक्तमिति चेन्न&amp;mdash;अद्वा ककारमनाश्यविजातीयत्वस्य विवक्षितत्वात्। शब्दादिर्हि उपान्त्यशब्दादिकारणनाश्यान्त्यशब्दादिसजातीय एवेति। न च सामान्यादावतिप्रसङ्गः। नाश्यत्वे सतीति विशेषणस्यार्थसिद्धत्वात्। येषां यत् साधर्म्यमुच्यते, तत तदीयसर्वव्यक्तिगतमिति न निर्बन्ध इति च प्रागेवोक्तम्। 16 ॥&lt;br&gt;&#xA;एवं द्रव्यादेः समानधर्मा उक्ताः। अथ विशेषधर्मानाह&amp;mdash;-&lt;br&gt;&#xA;क्रियावत् गुणवत् समवायिकारणमिति द्रव्यलक्षणम्॥ 1.1.17 ॥&lt;br&gt;&#xA;क्रियावदिति बाष्यटीकादिद्दष्टः पाठः। लक्षणं विशेषधर्मः। क्रियावत्त्वं च विभुद्रव्यावृत्त्यपि द्रव्येतरावृत्ति कतिपथद्रव्यवृत्ति चेतिविशेषधर्म इति यद्यपिद्रव्यमितरभिन्नं क्रियावत्त्वात्, द्रव्यं द्रव्यपदव्यवहर्तव्यं क्रियावत्त्वादितीतरभेदाद्यनुमापकं क्रियावत्त्वं न भवति; तस्य गगनादौ पक्षेकदेशेऽवृत्तितया भागसिद्धत्वात्&amp;mdash;अथाप्ययप्तपि विशेषधर्म इत्येतावतैवैतदुक्तिः। किञ्च, मूर्तद्रव्यमात्रं पक्षीकृत्य, इदं गुणादिभिन्नं क्रियावत्त्वादित्युक्तौ न भागासिद्धिः। न च तदा विपक्षे गुणादाविव सपक्षे गगनादावपि हेत्वभावात् सर्वसपक्षव्यावृत्ततया हेतोरसाधारणहेत्वाभासत्वं स्यादिति वाच्यम्&amp;mdash;गगनादौ गुणादिभेदासिद्धिदशायां प्रथोगसम्भवात्। तत्र परममहत्परिमाणादिभेदस्सिद्ध एवेति चेत्&amp;mdash;गुणादिभेदरूपसाध्यस्य पृथिव्यादावपि सत्त्वेन तत्र तस्य हेतोरभावेन तस्यासाधारणहेत्वाभासत्वं किं न भवेदिति। वस्तुतः&amp;mdash;क्रियावत्त्वरूपविशेषधर्मकथनम्, तत् गुणादौ नास्तीति ज्ञापनाय। तेनातीन्द्रिये वाय्वादौ कदाचिद्द्रव्यत्वस्य गुणादिभेदस्य वा सन्देहे सति क्रियावत्त्वस्य द्रव्यधर्मत्वादैन्द्रियिकपृथिव्यादिवत् अतीन्द्रियो वाय्वादिरपि क्रियावत्त्वात् द्रव्यत्वादिविशिष्ट एव भवतीति साधयितुं शक्यमिति सूच्यते। अत एव वायुप्रकरणे सूत्रम्&amp;mdash;`क्रियावत्त्वाद्रुणवत्त्वाच्चे&amp;rsquo;ति। सर्वद्रव्येऽपी तरभेदसाधकं विशेषधर्ममाह गुणवदिति। प्रतिद्रव्यं यत्किञ्चिद्रुणसद्भावात् समन्वयः। समवायिकारणतावच्छेदकतया द्रव्यत्वजातिसिद्धिरिति सूचनाय लक्षणान्तरमाह समवायीति। गुणे कर्मणि च कस्यापि कार्यस्य समवेतत्त्वाभावान्न तयोः समवायिकारणत्वमिति॥ 17 ॥&lt;br&gt;&#xA;यथास्थानं गुणविशेषधर्ममाह&amp;mdash;&amp;lt;उप.सू,17. क्रियागुणवत् इति समस्तपाठः। क्रियावत्त्वं द्रव्यस्य लक्षणम्&amp;mdash;चिह्णम्। गुणवत्त्वं तु लक्षणमेव।&amp;gt;&lt;br&gt;&#xA;द्रव्याश्रय्यगुणवान् संयोगविभागेष्वकारणमनपेक्ष इति गुणलक्षणम्॥ 1.1.18 ॥&lt;br&gt;&#xA;द्रव्यामाश्रयितुं शीलमस्येति द्रव्याश्रयी। ताच्छील्ये णिनिप्रयोगेण वातानीतगन्धादेर्द्रव्यसमवेतत्वं नास्तीति अव्याप्तिशङ्का वार्यते। तत्र गन्धाश्रयद्रव्यांशोऽपि वातेनाऽऽनीयत इत्याशयः। द्रव्येति सर्वद्रव्याभिप्रायम्। कर्मणः सर्वद्रव्यवृत्तित्वाभावान्नातिव्याप्तिः। तच्च द्रव्यत्वव्यापकत्वम्। द्रव्यत्वादिजातेः सर्वद्रव्यवृत्तित्वेऽपि द्रव्यत्वव्यापकतावच्छेदकजातिमत्त्वमिति विवक्षणान्न दोषः। लक्षणान्तरमाह अगुणवानिति। न गुणवान् अगुणवान्। गुणवद्भिन्नत्वं कर्मण्यप्यस्तीति तद्वारणाय दलान्तरनिवेशाभिप्रायेणाऽऽह संयोगेत्यादि। संयोगविभागयोर्न कारणमनपेक्षइत्यपि पाठः। अनपेक्ष इति पुल्लिङ्गनिर्देशो गुणान्वयविवक्षया। तथाच, योऽनपेक्षस्सन् संयोगविभागोभयकारणमिन्नः, स गुणः संयोगविभागोभयं प्रति अनपेक्षं सत् यत् कारणं तद्भन्नो गुण इत्येवोक्तं भवति। तदुभयनिरूपितानपेक्षकारणताकं कर्मेति वक्ष्यते। अतः तद्भिन्नत्वनिवेशात् कर्मण्यतिव्याप्तिर्वारिता भवति। द्रव्यस्य संयोगविभागकारणत्वेऽपि न निरपेक्षकारणत्वम्, कर्मापेक्षत्वात्। कर्मणि जाते हि द्रव्यं पूर्वदेशाद्विमज्योत्तरदेशेन संयुज्यते। अतः सापेक्षकारणत्वान्निरपेक्षकारणभिन्नत्वमस्तीत्यतिव्याप्तिः स्यादिति अगुणवानिति पूर्वदलनिवेशः।&lt;br&gt;&#xA;ननु अनपेक्षपदत्यागेन संयोगविभागोभयकारणभिन्नत्वमात्रमुच्यताम्; तथासति कर्मण इव द्रव्यस्यापि वारणादगुणवानित्यपि न निवेश्यमिति लाघवम्। संयोगस्य संयोगं प्रति, विभागस्य च विभागं प्रति कारणत्वेऽपि कस्याप्युभयकारणत्वाभावात् नाव्याप्तिः।   अद्दष्टादिकं तु नासाधारणकारणमिति चेत्&amp;mdash;सत्यम्। तावदेव लक्षणं विवक्षितम्। अन्यथा गुणलक्षणमध्ये गुणवद्भिन्नत्वनिवेशे आत्माश्रयदोषापत्तेः। एवं सति ईद्दशभङ्ग्यदरणं संयोगविभागकारणत्वं कर्मणि द्रव्ये चोभयत्रास्तीति उभयं वार्थत इति ज्ञापनाय; गुणत्वजातिसिद्धिप्रदर्शनाय च। तच्चेत्थम्&amp;mdash;-यथा संयोगविभागरूपपरस्परविरुद्धकार्यद्वयनिरपेक्षकारणतावच्छेदकं कर्मत्वम्, ताद्दशतदुभयसाषेक्षकारणतावच्छेदकं च द्रव्यत्वम्, तद्वत् स्वकार्याविरुद्धकार्थमात्रजननप्रथोजकं गुणत्वम्। न हि रूपत्वं तत्प्रयोजकम्। रसेऽप्यविरुद्धकार्थजनकत्वदर्शनात्। एवं रसत्वादिकमपीति। एतेन चतुर्विंशतिगुणातिरिक्तत्वेऽपि कर्भणः गुणात् पार्थक्यं कुतः, पञ्चविंशगुणत्वेन गणनसम्भवादिति शङ्कापि निरस्ता। अविरुद्धकार्यमात्रजननप्रथोजकगुणत्वजातेस्तत्रायोगादिति। यद्यपि सामान्यादावपि संयोगविभागोभयकारणभिन्नत्वमस्ति&amp;mdash;-अथापि कारणत्वे सतीति विशेषणान्नातिव्याप्तिः। यद्वा तदुभयकारणावृत्तिजातिमत्वमिति लक्षणमिति न दोषः॥ 18 ॥&lt;br&gt;&#xA;कर्मणो विशेषधर्ममाह&amp;mdash;&amp;lt;उप सू. 18. द्रव्याश्रयित्वं द्रव्येप्यस्तीति अगुणवानिति। एवमपि कर्मण्यतिव्याप्तिरिति संयोगेत्यादि।&amp;gt;&lt;br&gt;&#xA;एकद्रव्यमगुणं संयोगविभागेष्वनपेक्षकारणमिति कर्मलक्षणम्॥ 1.1.19 ॥&lt;br&gt;&#xA;एकमेव द्रव्यं यस्य, तत् एकद्रव्यम्। एकमात्रद्रव्यवृत्ति। घटादिरूपद्रव्यस्य कपालद्वयादिरूपानेकवृत्तित्वात्, द्वित्वसयोगादेरनेकद्रव्यवृत्तित्वात् द्रव्यगुणवारणम्। यद्यपि रूपादिकमेकमात्रद्रव्यवृत्त्येव, अव्यासज्यवृत्तित्वात्&amp;mdash;अथाप्यनेकद्रव्यकावृत्तिपदार्थविभाजकोपाधिमत्त्वमिति विवक्षणाददोषः। उपाधिमत्त्वं च समवायेन। तेन विशेषत्वमादाय न विशेषेऽतिव्याप्तिः। अगुणमिति कथनं च पूर्वोक्तगुणवत्त्वरूपद्रव्यलक्षणस्य कर्मणि नातिव्याप्तिरिति सूचनाय। द्वितीयं लक्षणमाह संयोगेति। संयोगजसंयोगादेरंगीकरात् तत्र संयोगनिरपेक्षकारमत्वादतिव्याप्तिः स्यादिति संयोगविभागद्वयोक्तिः। उभयं प्रतिद्रव्यस्य समवाथिकारणतया अतिव्याप्तिरिति अनपेक्षेत्युक्तम्। तर्हि द्रव्यसापेक्षत्वात् कर्मणो निरपेक्षकारणत्वं कथम्? एवं क्रियाविभागपूर्वसंयोगनाशोत्तरदेशसंयोगानां क्रमेणोत्पत्त्या तत्राव्यवहितोत्तरजायमानं विभागं प्रति कर्मणो निरपेक्षत्वेऽपि चतुर्थ क्षणजनिष्यमाणं संयोगं प्रति निरपेक्षत्वं न सम्भवतीति चेत्&amp;mdash;उच्यते। द्रव्यापेक्षत्वेऽपि क्रियापश्चात्कालोत्पन्नकिञ्चिदपेक्षत्वं न लक्ष्यते। गच्छतः पुरुषस्योत्तरदेशप्राप्तिरेव परमलक्ष्येति संयोगं प्रति क्रियायाः कारणत्वमावश्यकम्। न तथा विभागस्य तज्जन्यस्य संयोगकारणत्वम्; संयोगनाशार्थमेव तदुत्पादनात्। अतो न विभागमादाय सापेक्षत्वम्। यद्यपि पूर्वसंयोगसत्त्वे उत्तरसंयोगस्योत्पत्त्ययोगात् संयोगनाशस्य संयोगहेतुत्वमस्ति&amp;mdash;तथापि न तस्य कणादपरिगणितषट्पदार्थीनिविष्टत्वम्। स्वोक्तपदार्थमध्ये किञ्चिदनपेक्षत्वस्यैवात्रामिसंहितत्वात्। ततथाचात्रानपेक्षत्वं स्वोत्तरोत्पन्नभावपदार्थानपेक्षत्वरूपम्। संयोगविभागोभयनिरूपितताद्दशकारणताकत्वरूपलक्षणकथनात् कर्मत्वजातिसिद्धिरपि दर्शिता। यदि तु विभागजविभागं प्रति विभागस्य निरपेक्षकारणत्वं नेष्यते, तर्हि विभागनिरपेक्षकारणत्वमेव लक्षणं पर्याप्तम्। एतत्तत्त्वं तदवसरे विवेचयिष्यामः। अथापि परस्परविरुद्वद्वयनिरूपितकारणताप्रयुक्तवैलक्षण्यान्न कर्मणो गुणत्वसम्भव इति ज्ञापनाय संयोगविभागोभयोक्तिः। सूत्रे संयोगविभागयोरिति द्विवचनपाठो बहुसम्मतः। विभागेष्विति बहुवचनसत्त्वेऽपि एकैकेनापि कर्मणा युगपदेव द्रव्ये तत्संयुक्तभूतलाकाशादिनानाद्रव्यसंयोगविभागजननान्नानुपपत्तिः॥ 19 ॥&lt;br&gt;&#xA;ननु कार्यवैजात्ये कारणवैजात्यस्याऽऽवश्यकतया कथं विजातीयसंयोगविभागोभयकारणत्वमेकस्य कर्मण इति सौगतानुसारिशङ्कापरिहारमभिसंधाय कारणसामान्याधिकारं प्रवर्तयति&amp;mdash;&lt;br&gt;&#xA;द्रव्यगुणकर्मणां द्रव्यं कारणं सामान्यम्॥ 1.1.20 ॥&lt;br&gt;&#xA;समानमेव सामान्यम्। साधारणमित्यर्थः। द्रव्यगुणकर्मत्रितयरिरूपितसाधारणकारणत्वं द्रव्यस्येत्यर्थः। यथा तन्तूनां स्वसमवेतानि पटं रूपादिकं कर्म च प्रति कारणत्वम्। पूर्वं समवाय्यसमवायिकारणयोरेव प्रस्तुतत्वात् द्रव्ये समवायिकारणत्वमेवात्रापि प्रतिपाद्यत इति युक्तम् ॥ 20 ॥&lt;br&gt;&#xA;गुणस्य साधारणकारणत्वामाह&amp;mdash;&lt;br&gt;&#xA;तथा गुणः॥ 1.1.21 ॥&lt;br&gt;&#xA;तथेति। द्रव्यगुणकर्मणां सामान्यकारणमित्यर्थः। अवयवद्वयसंयोगोऽवयविनं प्रति, भेरीसंयोगात्मसंयोगाग्निसंयोगावयवगुणाः शब्दज्ञानपाकजगुणावयविगुणान् प्रति, वेगद्रवत्वगुरुत्वादयो धावनस्यन्दनपतनादिकर्माणि प्रति च कारणानीति। अत्र गुण इत्येकवचनादेकस्यापि गुणस्य त्रयं कारणत्वमभिमतम्। यथा वेगवत्तूलपिण्डसंयोगः तूलपिण्डान्तरे कर्मणः, द्वितूलकाक्यविनः, तत्परिमाणस्य च कारणम्। एवं तुरीतन्तुसंयोगः पटं तुरीपटसंयोगं तन्तुक्रियाञ्च प्रति कारणमित्येवम्॥ 21 ॥&lt;br&gt;&#xA;कर्मणस्तदाह&amp;mdash;-&lt;br&gt;&#xA;संयोगविभागवेगानां कर्म समानम्॥ 1.1.22 ॥&lt;br&gt;&#xA;कारणमित्यनुषज्यते। इष्ठादिषु हि जनितं कर्म संयोगादित्रयं जनयति। भावनाख्यंसंस्कारस्य ज्ञानजन्यतया, स्थितस्थापकसंस्कारस्य च कर्महेतुतया, अवयवस्थितस्थापकजन्यतस्यंस्कारेत्यनुक्त्वा वेगेत्युक्तम्॥ 22 ॥ &amp;lt; उप, सू, 22 . वेगपदं स्थितस्थापकस्याप्युपलक्षकम्।&amp;gt;&lt;br&gt;&#xA;ननु दण्डादीनां भ्रमणादिद्वारा घटादिकं प्रति, कृप्यादीनां सस्यादिकं प्रति, दानहोमादीनां पुत्रपश्वादिकं प्रति च कारणत्वदर्शनान्निमितकारणत्वं कर्मणो दुर्निवारम्। तद्वत् अवयवेषु जातं कर्म अवयविद्रव्यं प्रत्यसमवायिकारणमपि भवत्विति शङ्कायामाह&amp;mdash;&lt;br&gt;&#xA;न द्रव्याणां कर्म व्यतिरेकात्॥ 1.1.23 ॥&lt;br&gt;&#xA;कारमित्यनुवर्तते। निषेधे हेतुमाह व्यतिरेकादिति। असवायिकारणस्य कार्थसहभावेन कारणत्वाद्द्रव्यस्यासमवाथिकारणनाशनाश्यत्वाच्च नावयवकर्म द्रव्यं प्रत्यसमवायिकारणम्; अवयवसंयोगाधीनद्रव्योत्पत्तिकाले कर्मनाशात्; अनन्तरक्षणे द्रव्यनाशापत्तेश्च। एवं महापटनाशाधीनखण्डपटाद्यत्पत्तिस्थलेऽपि तदभावात् कार्थं न स्यात्। तत्र हि तुरीवेमादिनिमित्तकारणाभावेऽपि समवाय्यसमवायिकारणसद्भाव इष्टः। अवयवकर्मणस्तुरीवेमादिवत् निमित्तकारणत्वमस्तुवा; मा वा, अन्यथासिद्धत्वात्। अत्र व्यतिरेकात् इति पृथकू सूत्रं वा॥ 1.1.23 ॥&lt;br&gt;&#xA;ननु गुणानां कर्मकारणत्वमुक्तं युक्तमेव। गुरुत्वात् पतनम्, द्रवत्वात् स्यन्दनम्, प्रयत्नाच्चेष्टा, नोदनादितश्च शरादिकर्मेति। अन्यथा तत्रतत्राऽऽद्यं कर्म कथमुत्पद्येत? `यद्यपि,&amp;rsquo;`कर्मं कर्मसाध्यं न विद्यत&amp;rsquo;इति अवयवकर्माजन्यत्वमवयविकर्मणः प्रगुक्तम्। एवमपि द्वितीयादिकर्मविषये कर्मण एव कारणत्वं युक्तम्। समवायेनोत्तरं कर्मं प्रति समवायेन पूर्वं कर्म कारणमित्यौत्यात्। अगत्या प्रथमचेष्टायां प्रयत्नस्य परम्परासंबन्धेन कारणत्वकल्पनेऽपि द्वितीयादौ कर्मण एव कारणत्वे लाघवात्। तथा कर्मजन्यवेगस्य द्वितीयादिकर्मकारणत्वकल्पनापेक्षया कर्मण एव तथात्वे लाघवम्। अतः कर्मणो द्रव्यकारणत्वाभावेऽपि गुणकारणत्ववत् कर्मकारणत्वमप्यस्त्विति शङ्कायामाह&amp;mdash;&amp;lt;उप.सू. 23. अवयवकर्मणः अवयव्युत्पत्ति काले ३नाशात् तन्न कारणम्। महपटनाशात् खण्डपटोत्पत्तिस्थले व्यभिचारात् कर्मणो न निमितकारणत्वमपि।&amp;gt;&lt;br&gt;&#xA;गुणवैधर्म्यान्न कर्मणां कर्म॥ 1.1.24 ॥&lt;br&gt;&#xA;कारणमित्यनुवर्तते। प्रयत्नादिगुणविलक्षणत्वात् कर्मणः कर्म कारणं न भवतीत्यर्थः। यदि प्रयत्नं वेगं वा विहाय आद्यादिकर्म द्वितीयादिकर्मकारणमित्यङ्गीक्रियते, तदा गच्छतो गविविरामो न स्यात्; कारण सत्त्व कार्यानुत्पत्त्ययोगात्। प्रयत्नादेः कारणत्वे च यावद्रमनविषयकः प्रयत्नः, यावच्च शरे वेगः, तावत्पर्यन्तमेव कर्मसंतान इत्युपपद्यते। तदर्थं प्रयत्नादेः कारणत्वे सिद्धे च कर्मणः करणत्वं व्यर्थम्; आद्यकर्मवत् कर्म विनाऽपि कर्मोपपत्तेः। किञ्च क्रिया, विभागः, पूर्वसंयोगनाशः, उत्तरसंयोगः, कर्मनाश इति क्रमः। तत्र न चतुः क्षणमध्ये क्रियान्तरोत्पत्तिसंभवः, युगपदनेककर्मसत्त्वानुभवापत्तेः। कर्मवति कर्मानुत्पत्तेश्च। न हि रूपवति रुपमुत्पद्यते। तथा विभागस्य संयोगपूर्वकत्वात् प्रथमक्रिययैव स्थितसर्वसयोगनाशके विभागे द्वितीयक्षणजाते सति द्वितीयक्षणकल्पितं कर्म तृतीयक्षणे कीद्दशं विभागं जनयिप्यति। मा भूदिति चेन्नविभागं प्रति निरपेक्षकारणत्वरूपकर्मलक्षणहानिप्रसङ्गात्। अन्य्था तस्य कर्मत्वे मानाभावाच्च। तर्हि क्षणान्तरे कर्मोत्पत्तिरस्त्विति च न वाच्यम्&amp;mdash;कर्मणः कर्मकारणत्वस्येष्टत्वे कारणे सत्यपि कार्योत्पत्तिविलम्बायोगादिति। एवमेकं द्रव्यमेकं कर्म च प्रति कर्मणोऽकारणत्वे तदनेकं प्रत्यकारणत्वमर्थसिद्धम्। गुणवैधर्म्यादित्यस्य गुणवत् सजातीयारम्भकत्वरूपसाधर्म्याभावादित्येव वाऽर्थः। तत् सिद्धं कर्मणो द्रव्यगुणकर्मत्रयनिरूपितकारण वाभावेऽपि संयोगविभागवेगकारणत्वादेवानेकजातीयकारणत्वमुपपाद्यमिति॥&lt;br&gt;&#xA;सूत्रमिदमुत्तरसूत्रानन्तरं पठन्ति। तदयुक्तम्&amp;mdash;-तथासति कार्यमित्यनुषज्य, कर्म कार्यं न बवतीत्यर्थो वाच्यः। तथासति द्वित्वप्रभृतय इति सूत्रे तदनन्तरसूत्रे च द्रव्याणामिति पदानुवृत्तिर्न स्यात्। एवत्सूत्रे तदनुवृत्त्यभावेन विच्छेदात्। अध्याहारे च गौरवात्। कारणसामान्य इति वक्ष्यमाणसूत्रविरोधाच्च। तत्र हि कारणसामान्याधिकारे द्रव्यं प्रति कर्म प्रति च कर्मणोऽकारणत्वमुक्तमित्युक्तम्। एतत्सूत्रस्य द्रव्याणां द्रव्यमित्येतत्सूत्रात् पूर्वं निवेशे सत्येव अनेन सूत्रेण कर्माकारणत्वस्य कर्मणि कथनात् कारणसामान्याधिकारे तस्योक्तत्वं सिध्यति; न त्वन्यथा। अतो लेखकप्रमादकृतः सूत्रयोः पौर्वापर्यविपर्यास इति उपस्कारादौ यथालब्धस्वीकारेण व्याख्यानं न हृद्यमिति॥ 24 ॥&lt;br&gt;&#xA;एवं तावत् विजातीयानेककारणत्वमप्येकस्याऽऽनुभविकमिति प्रपञ्चितम्। तत्र कथं कारणवैलक्षण्यं विना कार्यवैलक्षण्यमिति शङ्कायाः समुचितं परिहारं मनसिकृत्य, एवैकस्यापि कार्यस्यानेककारणजन्यत्वं वक्तुं कार्यसामान्याधिकारं प्रवर्तयति&amp;mdash;&amp;lt;24.उप.सूत्रमिदमुत्तरसूत्रानन्तरम्। कर्मणां कर्म कार्यं न भवतीति।&amp;gt;&lt;br&gt;&#xA;द्रव्याणां द्रव्यं कार्ये सामान्यम्॥ 1.1.25 ॥&lt;br&gt;&#xA;द्रव्ये च द्रव्याणि च द्रव्याणि। तेषां कपालद्विक बहुतन्त्वादिकानां घटपटादिकं साधारणकार्यम्। अवयविद्रव्यं ह्यनेकावयवव्यासज्यवृत्ति सदेवोत्पद्यते॥ 25 ॥&lt;br&gt;&#xA;गुणानपि कांश्चिदनेकद्रव्यसमवेतानेवोत्पद्यमानान् दर्शयति&amp;mdash;-&lt;br&gt;&#xA;द्वित्वप्रभृतथः संख्याः पृथकत्वसंयोगविभागाश्च॥ 1.1.26 ॥&lt;br&gt;&#xA;द्रव्याणां कार्यं सामान्यमित्यनुवर्तते। पृथक्त्वेति द्विपृथक्त्वत्रिपृथकत्वादिपरम्। एकपृथक्त्वस्यैकत्ववत् अव्यासज्यवृत्तित्वादेकमात्रकार्यत्वात्। `द्वित्वादयो न प्रतियोगिसापेक्षाः; पृथक्त्वादयस्तु तथा; एवं द्विपृथक्त्वादेः प्रत्यक्षं द्वित्वादिज्ञानसापेक्षम्; न तु द्वित्वादेरेतदपेक्षम्&amp;rsquo; इति ज्ञापनाय त्रयाणां समास; द्वित्वादिपृथक्वारश्च॥ 26 ॥&lt;br&gt;&#xA;एवं कर्मणोऽप्यनेकद्रव्यकार्यत्वमिति न मन्तव्यमिति व्युत्पादयति&amp;mdash;&lt;br&gt;&#xA;असमवायात् सामान्यकार्ये कर्म न विद्यते॥ 1.1.27 ॥&lt;br&gt;&#xA;द्रव्याणामित्यनुवृत्तम्। असमवायात् अनेकद्रव्यसमवेतत्वाभावात् एकं कर्म नानेकद्रव्यनिरूपितकार्यताशालीति। उक्तं हि लक्षण एव, `एकद्रव्यम्&amp;rsquo; इति। असति बाधे प्रयत्नवदात्मसंयोगानां प्रत्येकावयवगतानां प्रत्येकसमवेतकर्मारम्भकत्वमेव ह्युचितमिति भावः॥ 27 ॥&lt;br&gt;&#xA;एवं द्रव्यगुणकर्मसु द्रव्यगुणयोरेवानेकद्रव्यकार्यत्वमित्युक्त्वा त्रयाणामप्यनेकगुणकार्यत्वमस्तीति सूत्रत्रयेणाऽऽह&amp;mdash;-&lt;br&gt;&#xA;संयोगानां द्रव्यम्॥ 1.1.28 ॥&lt;br&gt;&#xA;अनेकतन्तुसंयोगादीनामेकं पटादि सामान्यकार्यमित्यर्थः॥ 28 ॥&lt;br&gt;&#xA;अनेकगुणसाध्यं द्रव्यरूपकार्यमुक्त्वा अनेकगुणकार्यं गुणमाह&lt;br&gt;&#xA;रूपाणां रूपम्॥ 1.1.29 ॥&lt;br&gt;&#xA;तन्तुगतरूपाणामनेकषां पटगतरूपं कार्यमिति॥ 29 ॥&lt;br&gt;&#xA;अनेकगुणसाध्यत्वं कर्मण्यपि दर्शयति&amp;mdash;-&lt;br&gt;&#xA;गुरुत्वप्रयत्नसंयोगानामुत्क्षेपणम्॥ 1.1.30 ॥&lt;br&gt;&#xA;उत्क्षिप्यमाणे वस्तुनि यत् गुरुत्वम् तत्, प्रयत्नः, आत्मादिसंयोग इति त्रयमुत्क्षेपणकारणम्। तत्र हस्तोत्क्षेपणे आत्मसंयोगः कारणम्। मुसलोत्क्षेपणे तु हस्तमुसलसंयोगः। एवं प्रयत्नपूर्वकेषु क्रियान्तरेषु त्रितयजन्यत्वं बोध्यम्॥ 30 ॥&lt;br&gt;&#xA;अथानेककर्मकार्यत्वं कुत्रेति विशदयति&amp;mdash;-&lt;br&gt;&#xA;संयोगविभागाश्च कर्मणाम्॥ 1.1.31 ॥&lt;br&gt;&#xA;संयोगविभागौ च संयोगविभागौ च संयोगविभागाः, कर्मणी च कर्मणी च कर्माणीति द्विवचनान्तशब्दैकरेषः। उभयकर्मजन्यौ हि संयोगविभागावनेककर्मजन्यौ। बहुवचनमीद्दशस्थलानेकत्वाभिप्रायेण। `अन्यतरकर्मज उभयकर्मजः&amp;rsquo; इत्येव संयोगादेः कथनात् तदधिकजन्यत्वं तस्य नास्ति। वेगस्य कर्मजन्यत्वेप्यनेककर्मजन्यत्वाभावादिहानुक्तिः। चकारेण पूर्वोक्तद्रव्यगुणकार्यसमुच्चयपरेणात्रैव सूत्रे कार्यसामान्यनिरूपणसमाप्तिः सूच्यते॥ 31 ॥&lt;br&gt;&#xA;ननु किमित्यनेककर्मकार्यत्वं द्रव्यकर्मणोरनुक्त्वैवोपसंहार इष्यते इत्याशङ्कायां कारणसामान्याधिकारे, `न द्रव्याणां कर्म&amp;rsquo;, `न कर्मणां कर्म&amp;rsquo; इति द्रव्यकर्मकारणत्वं कर्मणो नास्तीत्यक्तं हि। तेन अनेककर्मसाध्यत्वमपि द्रव्यस्य कर्मणश्च नास्तीति सिद्धमेवेत्याह&amp;mdash;&amp;lt;उ.31. अत्र वेगोऽपि उपलक्ष्यः।&amp;gt;&lt;br&gt;&#xA;कारणसामान्ये द्रव्यकर्मणां कर्माकारणमुक्तम्॥ 1.1.32 ॥&lt;br&gt;&#xA;कारणसामान्यप्रकरणे कर्म द्रव्यकर्मणी प्रति अकारणत्वेनोक्तमित्यर्थः॥ 1.1.32 ॥&lt;br&gt;&#xA;एवञ्च एकैककार्यस्यापि अनेककारणसाध्यत्वात् तदन्तर्गतस्यैकस्य कारणस्यानेककार्थसाधारणत्वेऽपि कारणकलापरूपसामग्रीवैलक्षण्यात् कार्यवैलक्षण्यमुपपद्यते। अतो विजातीयानेककारणत्वमेकस्याक्षतमिति, भवति कर्मापि पूर्वदेशोत्तरदेशादिरूपविचित्रकारणसमावेशबलात् विभागसंयोगरूपविजातीयकार्यद्वयकारणमिति कर्मलक्षणानन्तरप्रघट्टकार्थः। अर्थादेष विचारो द्रव्यगुणकर्मसु अन्याद्दशसाधर्म्यवैधर्म्यविवेकोपयोग्यपि सम्पन्नः। न पुनः साधर्म्यवचनार्थमेव कारणसामान्यप्रकरणारम्भः; तथासति विशेषधर्मवचनात् प्रागेव तदौचित्यात्। यद्यप्युत्तराह्निकोपक्रमगतसूत्रद्वयमप्यत्रैव निवेशयितुं शक्यम्&amp;mdash;अथाप्यतीन्द्रियद्रव्यगुणाद्यावश्यकाशेषार्थस्थापनोपयोगिनः सर्वश्रेयोमूलस्य कार्यकारणभावस्य परमतपरासनेन प्रतिष्ठापकं सूत्रं पृथगधिकारपदमर्हितीति परिशील्य आह्निकान्तरारम्भे स्थापितमिति स्थितस्य गतिरिति। एकस्मिन् अहनि यावदुक्तम्, तावत् आह्निकमिति च भाव्यम्॥&lt;br&gt;&#xA;उपोद्‌घातस्तथोद्देशः ततस्त्रिषु सधर्मता।&lt;br&gt;&#xA;वैधर्म्यं हेतुसामान्यं कार्यसामान्यमादिमे॥&lt;br&gt;&#xA;इति वैशेषिकरसायनसहितवैशेषिकदर्शने प्रथमेऽध्याये प्रथममाह्निकम्&lt;br&gt;&#xA;&amp;mdash;&amp;mdash;&amp;ndash;******&amp;mdash;&amp;mdash;-&lt;br&gt;&#xA;ननु कारणान्तरसमावेशबलात् एकस्यापि कारणस्य विचित्रकार्यकारणत्वं संभवतीत्ययुक्तम्। स्वयं कारणेन कारणान्तरापेक्षणायोगात्। यत् क्रियते, तत् कार्यम्; येन क्रियते, तत् कारणम्। न च कुसूलस्थं बीजमङ्कुरं करोति। अतः तन्न कारणम्। करोति तु क्षेत्रस्थबीजमिति तदेव कारणम्। न च क्षेत्रकुसूलस्थयोः बीजयोरैक्यम्, कुर्वतोऽकुर्वतश्चौक्यायोगात्। अङ्कुरकारित्वतदभवायोर्भावाभावरूपतया विरोधात्, विरुद्वयोरेकत्र समावेशायोगात्। न च तयोर्मेदेऽप्येकजातीयतया कुसूलस्थबीजं कुतो न करोतीवि शंक्यम्; वैजात्यस्याप्यङ्गीकारात्। क्षेत्रस्थबीजे हि कुर्वद्रूपत्वमिति वैजात्यमस्ति,नान्यत्रेति। ताद्दशं बीजं कुतस्त्यमिति चेत्&amp;mdash;-पूर्वक्षणबीजादेव। कुसूलस्थबीजं कुतस्तद्बीजं नाजीजनदिति चेत्&amp;mdash;ताद्दशबीजजननोपयोगिवैजात्याभावादेव। एवञ्च विजातीयविचित्रोत्पत्तेः प्रतिक्षणं स्वीकारात् पदार्थानां क्षणिकत्वमिति विभागारम्भप्राक्वालिकं यत् कर्म,यच्च संयोगप्राक्वालिकम्, तदुभयमप्येकं न भवति। अतः कुर्वद्रूपं यदेकम्, तदभावे कार्याभावः, तथा कार्याभावे च तदभाव एवेति बौद्धप्रत्यवस्थाने प्रसक्ते&amp;mdash;-&lt;br&gt;&#xA;तत्तद्वादिभिरन्यथाऽन्यथा तद् वारितम्। यथा चार्वाकैः&amp;mdash;-, `कारणाभावात् कार्यभाव इत्येतदेव न तस्य तस्य वस्तुनः कदाचित् सत्त्वस्य कदाचिदसत्त्वस्य च स्वभावादेवोपपत्त्या कार्यकारणभावस्याकल्पनात्&amp;rsquo; इति। सांख्यैः&amp;mdash;-`सत्कार्यवादस्यैव प्रामाणिकतया सर्वमपि कार्यत्वाभिमतं सर्वदाऽस्त्येव। तथाच तिलतैलन्यायेन कूर्मपादप्रसरणन्यायेन च स्थितस्यैव कार्यस्य आटपटादेः कदाचिदभिव्यक्तिर्भवति; कदाचिच्च तिरोभावः। अतः सर्वस्य सर्वदैव सत्त्वात् कारणाभावः कार्याभावश्च दुर्वचः। एवमत्यन्तनित्यत्वात् पदार्थानां क्षणिकत्वं सुदूरापास्तम्&amp;rsquo; इति। वेदान्तिभिश्च, `तन्तव एव ओतप्रोतभावापन्नाः पट इत्युच्यन्ते। मृत्पिण्ड एवावस्थान्तरमापन्नः घट इत्युच्यते। अतोऽवस्थायाः प्राक् अस्थितत्वेऽपि कारणद्रव्यस्यैव कार्यद्रव्यत्वात् कारणद्रव्याभावात् कार्यद्रव्याभाव इत्यनुपपन्नमेव&amp;rsquo; इति। एवं स्थिते स्वयमसौ वैशेषिको महर्षिः स्वभाववादं सांख्यवेदान्तिसम्मतसत्कार्यप्रक्रियां चानभ्युपगच्छन् बोद्धोक्तेऽर्धांशमङ्गीकरोति&amp;mdash;&amp;ndash;&lt;br&gt;&#xA;कारणाभावात् कार्याभावः॥ 1.2.1 ॥ &amp;lt;33&amp;gt;&lt;br&gt;&#xA;न तावच्चार्वाकमतः स्वभाववादः सम्यक्; अन्नाद्यभिलाषेण पाकादिप्रवृत्त्ययोगप्रसङ्गात्। `स्वभावत एव तृप्तिर्मविष्यति; अन्नमुदरं प्राप्स्यति&amp;rsquo; इति तूष्णीं स्थितिसम्भवात्। यदि पाकादिप्रवृत्तिरपि याद्दच्छिकी, तर्हि नियमेन तत्प्रवृत्तिरनुपपन्ना। पाकादिभङ्गप्रवृत्तिः परकीया च न वार्येत। अतो ज्ञायते अन्नेन नियतापेक्षितः पाक इति। तथाच तत् तत्र कारणमिति कारणाभावादेव क्वचित् कार्याभावः, न तु स्वभावादिति। न च सत्कार्यवाद उपपन्नः। केवलतन्त्वादिसत्त्वदशायाम्, `पटो नास्ति&amp;rsquo; इत्यादिव्यवहारायोगप्रसङ्गात्, तुरीवेमादिव्यापारवैयर्थ्यप्रसङ्गाच्च; तन्तुपटयोरभेदात्। अत एव प्रागेव सूत्रितं सजातीयारम्भकत्वप्रकरणे `भविष्यति पट&amp;rsquo; इत्यादि। अतस्तदा कार्यभाव एष्टव्यः। एवच्च कदाचित् कार्योपलम्भः कारणबलेन कार्यस्योत्पन्नत्वादुपपद्यत इति वक्तव्यमिति सिद्धः कारणाभावात् कार्याभाव इति। कारणाभावो द्विविधः&amp;mdash;-कारणसामान्याभावः कारणविशेषाभावश्च। क्वचित् सर्वस्यापि घटकारणस्याभावात् घटाभावः; क्वचिद्दण्डचक्रादिषु कस्यचिदभावादिति। कारणाभावादिति पञ्चमी कारकहेतौ ज्ञापकहेतौ च। कारणाभावे सति कार्याभावस्यापि सत्त्वात्, द्वयोः प्रयोज्यप्रयोजकभावात्; कारणाभावे ज्ञाते सति तेन कार्याभावानुमानाच्च। ननु व्रीहिभिर्यागः क्रियते, यवैरपि। तत्र व्रीहिरूपकारणाभावे यागाभाव इति कथमिति चेत्&amp;mdash;उच्यते। यत्र वैकल्पिकाः नानोपायाः लोकवेदसिद्धाः, तत्र यद्येकजातीयकार्यं प्रत्येव तेषां विकल्पेन कारणता, तदा कार्यकारणभाव इत्थमुच्यते&amp;mdash;&amp;ndash;यवानुत्तरयागं प्रति व्रीहयः कारणम्; व्रीह्यनुत्तरयागं प्रति च यवा इति। अतोऽन्यानुत्तरत्वविशिष्टस्यैव प्रकृतकार्यतया कारणाभावात् ताद्दशकार्याभावो न क्षत इति॥ 1 ॥&lt;br&gt;&#xA;नन्वेवं बौद्धमतस्वीकारे कुर्वद्रूपस्य बीजस्यैकस्यैवाङ्कुरकारणतया सर्वेषां क्षणिकत्वापत्त्या एकस्य क्रमेणानेककार्यकारणत्वरूपपूर्वोक्तसिद्धान्तभङ्ग इत्यत्राह&amp;mdash;-&lt;br&gt;&#xA;न तु कार्याभावात् कारणाभावः॥ 1.2.2 ॥ &amp;lt;34&amp;gt;&lt;br&gt;&#xA;अङ्कुराभावात् कुसूलेऽङ्कुरकारणबीजाभाव इति यद् बौद्धोक्तम्, तत्तु नेष्यते। यथा कार्याभावस्य कारणाभावं प्रति कारकहेतुत्वं न भवति, तथा ज्ञापकहेतुत्वमपि न भवति। घटाभावेऽपि मृत्पिण्डकुलालादिषु कतिपयकारणसत्त्वात् सामान्यतः कारणाभावस्य साधयितुमशक्यत्वात्। न हि पदार्थानां प्रतिक्षणभिन्नत्वे वैजात्ये च प्रमाणमस्ति। तदेव बीजं सुसूलस्थतादशायां सलिलकर्दमादिसहकार्यभावादङ्कुरं न करोति; क्षेत्रास्थितिकाले च सहकारिसमवधानात् करोतीत्यनुभवानुसारेणैव सर्वोपपत्तेः। अवश्यं च कार्यस्य बूहनि मिथस्सहकारीणि कारणान्यङ्गीकार्याणि। अन्यथा किल कर्षकाः कुसूल एवकालक्रमेण कुर्वद्रपबीजसंभावनया जोषंभूताः जलजम्बालादिसम्भरणार्थं बहिर्न व्याप्रियेरन्। करोति, न करोतीति च कालभेदेनैकस्मिन्नेव घटते। न च तदानीमकरणमात्रेण बीजस्य कारणत्वाभावः, स्वरूपयोग्यतारूपकारणत्वस्य सर्वदैव सत्त्वात्। स्वरूपयोग्यता च घटादिकं प्रति, प्रत्यक्षसिद्धदण्डत्वकपालत्वादिरेव। अतः कतिपयकारणसत्त्वेऽपि सहकार्थभावेन कार्याभावदर्शनात् कार्याभावेन कारणसामान्याभावोऽनुमातुं न शक्यते। वलृप्तसामग्र्यन्तर्गतकिञ्चित्कारणं न स्यादिति सामान्यतः काममनुमीयताम्। न तन्निवार्यते। तथा च कारणत्वं नाम स्वव्यतिरेकप्रयुक्तकार्याभावकत्वम्; कार्यनियतपूर्ववर्ति त्वं वा। कारणाभावे कार्थं न भवति; यत्र यत्र कार्यं तत्र तत्र कारणमिति चानुभवात्। अतः क्षणिकत्वाद्यभावादेकस्यापि पदार्थस्य क्रमेणानेकविचित्रकार्यकारणत्वं निराबाधमिति॥ 2 ॥&lt;br&gt;&#xA;एवं प्रसक्ताशङ्कापरिहारव्याजेन कार्यकारणभावतत्त्वं व्युत्पाद्य द्रव्यगुणकर्मणामुद्देशसाधर्म्यवैधर्म्यवचनयोरवसितत्वात् सामान्यादित्रयं निरूपयति&amp;mdash;-&lt;br&gt;&#xA;सामान्यं विशेष इति बुद्‌ध्यपेक्षम्॥ 1.2.3 ॥ &amp;lt;35&amp;gt;&lt;br&gt;&#xA;इतिशब्दः प्रकारवचनः। यथा निष्क्रमण&amp;mdash;&amp;lt;2-2-20&amp;gt; सूत्रे। तेन समवायोऽपि गृह्यते। अन्यथा तच्छब्दवैयर्थ्यात्। सामान्यविशेषसमवायत्रयं बुद्‌ध्यपेक्षमित्यर्थः। बुद्धिः अपेक्षा अपेक्षिका यस्य तद् बुध्द्यपेक्षम्। बुद्धेरपेक्षा यत्र तदिति वा। बुद्धिरनुवृत्तबुद्धिः, व्यावृत्तबुद्धिः, इहेदमिति बुद्धिश्च। तया बुद्‌ध्या यत् स्वोत्पत्तयेऽपेक्ष्यते तदित्यर्थः। तथाचानुवृत्तबुद्धिनियामकत्वं सामान्यस्य, व्यावृत्तबुद्धिनियामकत्वं विशेषस्य, इहेदमिति विशिष्टबुद्धिविशेषनियामकत्वं च समावायस्येत्युक्तं भवति। इत्थं बुद्धिहेतुत्वं च सूत्र एव स्पष्टम्, `अनुवृत्तेरेव हेतुत्वात्&amp;rsquo; इति `इहेदमिति यतः&amp;rsquo; इति च। समानानां भावः सामान्यमिति विग्रहात् नित्यत्वे सति अनेकसमवेतं सामान्यम्, निस्सामान्यस्सन् नित्यद्रव्यवृत्तिर्विशेषः, नित्यः संबन्धः समवाय इति लक्षणाकथनेन एवं बुद्धध्यपेक्षत्वकथनमीद्दशबुद्धिरूपप्रमाणबलात् सामान्यादिकं स्वीकर्तव्यमिति तत्र प्रमाणसूचनाय। इदमप्युक्तं भाष्ये, `सामान्यादीनां त्रयाणां बुद्धिलक्षणत्वम्&amp;rsquo;इति। अनुवृत्तबुद्धिर्नाम&amp;mdash;&amp;ndash;प्रथममेकं गां द्दष्टवतो द्वितीयव्यक्तिग्रहणवशात् पूर्वव्यक्तिस्मरणे जाते अयमपि गौरिति पूर्वगृहीतव्यक्तिवृत्तिगोत्ववत्तया प्रकृतव्यक्तिग्रहणम्। तथाचानेकवृत्तित्वप्रकारकबुद्विविषयत्वं सामान्यस्येत्युक्तं भवति। एवं महिषादिकं ज्ञातवतो गोदर्शनकाले, अयं तु गौरित्यन्यावृत्तिगोत्ववत्तया व्यक्तिग्रहणं भवति। एवञ्च किञ्चिदवृत्तित्वप्रकारकबुद्धिविषयत्वमपि गोत्वस्य। तदिदं नित्यद्रव्यगतेषु विशेषेष्वप्यस्ति। तथाहि&amp;mdash;यथाऽस्मदादीनां गवादिष्वश्वादितौ व्यावृत्तिबुद्धिः तत्तद्रतासाधारणधर्मप्रयुक्ता, तद्वदेव योगिनामेकजातीयेषु पृथिव्यादिपरमाणुषु मुक्तात्मतन्मनस्सु च मिथो व्यावृत्तिबुद्धिः तत्तत्प्रतिनियतकिञ्चिद्विशेषप्रयुक्तेति स्वीकर्तव्यम्। अत एव स एव परमाण्वादिः विभिन्नदेशकालावच्छेदेन द्दश्यमानः, `स एवायम्, नान्यः&amp;rsquo; इति योगिभिः प्रत्यभिज्ञायते। एवञ्च तत्तत्प्रतिनियतस्य विशेषपदार्थस्येतरावृत्तित्वप्रकारकज्ञानविषयत्वं सुस्थम्। न च&amp;ndash;योगिनः एकपरमाणुगतविशेपस्यापरपरमाणुगतविशेषस्य च मिथो भेदं कीद्दशधर्मबलात् साक्षात्कुर्वन्ति; तयोर्विशेषयोर्मेदग्रहणाभावे चान्यावृत्तित्वेन स विशेषः कथं ज्ञायेतेति शङूक्यम्&amp;mdash;-व्यावृत्तिबुद्धिजननार्थमेव कल्पितानां विशेषाणाम् अनवस्थाभिया स्वत एव व्ावृत्तत्वस्वीकारादिति। अत्र संक्षेपेण लक्षितस्य समवायस्य स्वरूपं संबन्धि च सूत्रकृदेवावसरान्तरेऽभिधास्यति॥ 3 ॥&lt;br&gt;&#xA;ननु गोत्वादेः सामान्यस्य व्यावृत्तिहेतुतया विशेषत्वस्यापि संभवात् यदेव सामान्यम्, स एव विशेष इत्युभयोरैक्यादुद्देशसूत्रे सामान्यविशेषयोः पृथङूनिर्देशो न युक्त इत्यत्राह&amp;mdash;&amp;lt;उप, सू. 3. सामान्यमात्रलक्षणपरं सूत्रम्।&amp;gt;&lt;br&gt;&#xA;भावोऽनुवृत्तेरेव हेतुत्वात् सामान्यमेव॥ 1.2.4 ॥ &amp;lt;36&amp;gt;&lt;br&gt;&#xA;भू सत्तायामिति भावः सत्ता। सत्ताभावयोरैक्यं च, `सदिति लिङ्गाविशेषा&amp;mdash;-च्चैको भाव&amp;rsquo; इति सूत्रमेव दर्शयति। तस्य च सर्वत्र वर्तमानतया किञ्चिद्व्यावृत्तत्वाभावेन व्यावृत्तधीहेतुत्वं नास्ति। केवलम्, इदमपि सत्, इदमपि सदित्यनुवृत्तधीहेतुत्वमेव। न च सत्ताया अपि संयोगादिसम्बन्धेन द्रव्याद्यवृत्तितया तदवृत्तित्वधीविषयत्वमस्तीति वाच्यम्; किञ्चिन्निरूपितसमवायसम्बन्धावच्छिन्नवृत्तित्वाभावस्यैवेह व्यावृत्तिपदार्थत्वात्। अत एवाप्रसिद्ध्या सामान्यादिव्यावृत्तिरपि सत्तायां दुर्वचेति। तथाचास्य सामान्यमात्रत्वादुद्देशसूत्रे सामान्येत्यवश्यं वक्तव्यमिति॥ 4 ॥&lt;br&gt;&#xA;तर्हि सत्ताव्यतिरिक्तानां सर्वेषामुद्देशसूत्रे विशेषपदेन ग्रहणमिति सिद्‌ध्यति। एवञ्चानुवृत्तिनियामकत्वरूपं लक्षणं तेष्वतिव्याप्तमित्यत्राह&amp;mdash;-&lt;br&gt;&#xA;द्रव्यत्वं गुणत्वं कर्मत्वं च सामान्यानि वेशषाश्च॥ 1.2.5 ॥ &amp;lt;37&amp;gt;&lt;br&gt;&#xA;द्रव्यत्वं गुणत्वं कर्मत्वं च सामान्यानि; तेषां यथायथं द्रव्यादिष्वनुवृत्तिहेतुत्वात्। चकारोऽनुक्तसर्वजातिसमुच्चयार्थः। विशेषाश्चेति चकारोऽन्वाचये। तेनाप्राधान्यं ध्वन्यते। एवं सामान्यभूतानामेषां व्यावृत्तिहेतुतया विशेषत्वाकारोऽप्यस्ति। तावता न तेत मुख्यविशेषा इति। तदुक्तं भाष्ये, `प्राधान्येन सामान्यानि, स्वाश्रयविशेषकत्वात् भक्त्या विशेषाख्यानी&amp;rsquo;ति। अतः सामान्यपदेन सर्वसंग्रहान्न लक्षणमलक्ष्यवृत्तीति भावः॥ 5 ॥&lt;br&gt;&#xA;नन्वेवं सति घटत्वादिपर्थन्तानां सर्वेषां सामान्यतया विशेषपदग्राह्यमेव किमस्तीति व्यर्थमुद्देशसूत्रे विशेषपदमिति नित्यद्रव्यवृत्तिविशेषपदार्थमविदुषश्चोद्यं रुणद्धि&amp;mdash;&amp;mdash;&lt;br&gt;&#xA;अन्यत्रान्त्येभ्यो विशेषेभ्यः॥ 1.2.6 ॥ &amp;lt;38&amp;gt;&lt;br&gt;&#xA;अन्यत्रेति विनार्थेऽव्ययम्। अन्त्यान् विशेषान् वर्जयित्वा अन्ये विशेषाःसामान्यानि भवन्तीत्यर्थः। `अन्ते अवसाने वर्तन्त इति अन्त्याः&amp;rsquo; इति किरणावली। अवसांन व्यावर्तकसीमा। तत्र वर्तन्ते। तदुपरि व्यावर्तकान्तरं नास्तीत्यर्थः। `अन्तेषु भवाः अन्त्याः&amp;rsquo; इति तु भाष्यम्। अन्तशब्देनोत्पादविनाशावसानगतानि नित्यद्रव्याण्युच्यन्ते। तदपि तत्रैव दर्शितम्, `विनाशारम्भरहितेषु नित्यद्रव्येषु&amp;rsquo;इति। तथा च तत्रत्यानां तेषां प्रतिव्यक्तिभिन्नतयाऽनुवृत्तिहेतुत्वप्रसक्तिरेव नास्तीति तत्परम् उद्देशसूत्रे विशेषपदम्। एवञ्च व्यावृत्तिधीनियामकत्वमित्यस्य व्यावृत्तिधीमात्रनियामकत्वमित्यत्र तात्पर्यान्न विशेषलक्षणस्य सामान्यविशेषेष्वतिव्याप्तिः। न च विशेषपदेनैव सर्वं गृह्यताम्। सामान्यपदमेव सत्तामात्रे सङ्कोच्यतामिति वाच्यम्&amp;mdash;-प्रथमप्रयुक्तसामान्यपदासंगृहीतस्यैवोत्तरप्रयुक्तविशेषपदेन ग्रहणौचित्यात्। अनुवृत्तबुद्‌ध्या सामान्यस्य सिद्ध्यनन्तरमेव तस्य व्यावृत्तिहेतुताया अपि ग्र्हणाच्च। अस्मदाद्यत्यन्ताप्रत्यक्षविशेषगोष्ठ्यामतिप्रसिद्धगोत्वघटत्वादेर्निवेशस्यानुचितत्वाच्च। ननु रूपादीनामपि प्रतिव्यक्ति भिन्नतया व्यावृत्तिहेतुत्वादतिव्याप्तिरिति चेन्ननीलं नीलमित्यनुगतप्रतीतिसत्त्वेनानुवृत्तिहेतुत्वस्याप्यावश्यकत्वात्। तर्हिं नीलरूपं सर्वत्र स्थितं किमेकमेवेति चेत्&amp;mdash;-नैतत्&amp;mdash;तत्रतत्र तदुत्पादविनाशप्रत्यक्षसत्त्वेनैकत्वायोगात्। तर्हि कथमनुवृत्तिरिति चेत्&amp;mdash;नीलत्वजातिपुरस्कारेण। तथाच स्वरूपतो धर्मतो वाऽनुवृत्तिबुद्‌ध्यनियामकत्वे सति व्यावृत्तिबुद्धिनियामकत्वं विशेषलक्षणम्। तच्च निर्दुष्टमिति॥&lt;br&gt;&#xA;अथ योगिनां विशेषेषु, अयं विशेषः, अयमपि विशेष इत्यनुगतबुद्ध्युदयात् कथं विशेषस्यानुवृत्तबुद्ध्यविषयत्वमिति चेत्&amp;mdash;न, विभागव्युत्पादनसौकर्याय परमाणुगतविशेषाणां सर्वेषां विशेषपदेन सूत्रकृता परिमाषितत्वेऽपि योगिभिः तत्तत्प्रत्यक्षकाले तत्तद्विशेषस्यात्यन्तविलक्षणत्वेनैव प्रत्यक्ष्यमाणतया, अयमपि विशेष इत्यनुवृत्तबुद्धेरभावात्। न च विशेषत्वं नाम काचिज्जातिरस्ति। तथासति तस्य धर्मस्य द्रव्याद्यवृत्तितया व्यावृत्तिधीविषयत्वापत्तेः। न चेष्टापत्तिः, विशेषाणां द्रव्याद्यपेक्षया व्यावृत्तिर्विशेषत्वाधीनेत्यापत्तेः। न खलु सरुपविशेषान्तरतोऽपि स्वत एव व्यावृत्तत्वस्वभावशालिनो विशेषस्य विरूपद्रव्यादिव्यावृत्तत्वसिद्धये धर्मान्तरापेक्षेति समुचितमुत्प्रेक्षितुम्। अतः स्वतोव्यावृत्तत्वस्वरूपहानिर्मा भूदिति तत्र न जातिस्वीकारः। इदमेव दर्शयितुं प्राचीनैः, `यदि द्रव्यवृत्तयो विशेषाः जातिमन्तः स्युः, तर्हि गुणाः कर्माणि वा स्युः&amp;rsquo; इत्युच्यते; नवीनैश्च `जातिमतां जात्यैव वायवृत्तेः&amp;rsquo; इति। इमे च विशेषाः न परमाणुमात्रे। किंतु विभुद्रव्येष्वपि। बद्धात्मनां तत्तन्नियतसुखदुः खधर्माधर्मादितः व्यावृत्तिसम्भवेऽपि मुक्तात्मसु मिथोभेदनियामकस्यान्यस्याभावात्। गगनादावपि सृष्टिकाले शब्दाद्यधीनवैलक्षण्येऽपि प्रलये मुक्तात्माद्यपेक्षया वैलक्षण्यस्यान्यथा दुर्ग्रहत्वादिति॥ 6 ॥&lt;br&gt;&#xA;एवमुक्तेषु सामान्यादिषु त्रिषु विशेषा न परीक्षणीयाः। योगिभिः कणादादिभिर्निस्संशयमेव तदुपलम्भात्। अयोगिनामतीन्द्रियेषु तेषु स्वरसतो भ्रमसन्देहयोरयोगात्; ज्ञाप्यांशस्य ज्ञापितत्वाच्च। एवं समवायोऽप्यतीन्द्रियः एकश्चेति न तत्रापि परीक्ष्यमधिकमस्ति। केवलं कीद्दशविशिष्टबुद्धिनियामकत्वमित्येव विज्ञातव्यम्। तच्च विशिष्टघटकविशेष्यविशेषणविवेकानन्तरं व्युत्पादयितुमुचितमिति विभाव्य सामान्यमात्रमत्रैव लघुत्वाय परीक्षते एतदाह्निकशेषेण। तत्र सत्तायाः केवलानुवृत्तधीहेतुत्वकथनात् सामान्यविशेषसमवायेष्वपि सा सत्ता अस्तीति मन्येत। गवादिषु अयं गौः, अयमपि गौरित्यनुगतबुद्धिवत् द्रव्यादिष्वनुगतबुद्धिर्न द्दश्यते। द्रव्यं हि द्रव्यमित्येव प्रतीयते। गुणश्च गुण इत्येवेत्यपि सङ्क्येत । तत् सर्वमषनोदितुमाह&amp;mdash;-&lt;br&gt;&#xA;सदिति ततो द्रव्यगुणकर्मसु सा सत्ता॥ 1.2.7 ॥ &amp;lt;39&amp;gt;&lt;br&gt;&#xA;द्रव्यगुणकर्मसु सदिति प्रत्ययो यस्मात् सामान्याद्भवति, सा सत्तेति। द्रव्यं द्रव्यमित्यादिप्रतीतेरनुगतत्वाभावेऽपि सदिति प्रतीतिरनुगताऽस्तीति भावः। अन्येषां गोत्वादीनां सामान्यानां यथायथम् आकृत्या कार्यकारणादिना वाऽभिव्यक्तिः; अस्यास्तु सत्तायाः व्यक्तिमात्रव्यङ्ग्यत्वमिति द्रव्यादिसर्वानुगताकृत्यभावेऽपि न क्षतिः। द्रव्यादित्रयमात्रनिर्देशात् सामान्यादौ इयं नेति सूचितम्। न च सामान्यं सत्, विशेषः सन्नित्यादिप्रतीत्या तत्रापि तत्सिद्विरिति। वाच्यम्&amp;mdash;-विशेषसमवाययोरतीन्द्रियतया तत्र ताद्दशानुभवाभावात्। नापि सामान्ये, सामान्यस्य सर्वदा व्यक्तिप्रकारतयैव भासमानतया विशेष्यतया भानस्य जगत्यदर्शनेन तत्र `इदं सत्&amp;rsquo; इति प्रत्ययोपदर्शनायोगात्। गौः सन्नित्येव हि लोकानुभवः; न तु गोत्वं सदिति। अत एव, सामान्ये सत्ता सामानाधिकरण्यसम्बन्धेनास्ति;न तु साक्षादित्युच्यते। किञ्च यदि सामान्ये सत्ता स्यात्, स्वात्मन्यपि स्यात्; सत्ता सतीत्यपि प्रतीतिसम्भवात्। एवञ्चात्माश्रयः; स्वस्य स्वनिष्ठत्वायोगात्। तत्रान्यथा निर्वाहे च स निर्वाहः सामन्यान्तरेऽपि तुल्य इति, यत्र बाधकं नास्ति, तत्रैव द्रव्यादौ सत्तासिद्धिः। अन्यथा सामान्ये सत्ताजातेः द्रव्यादिसाधारण्याः स्वीकारे सर्वसामान्यमात्रवृत्तिसामान्यत्वरूपजात्यन्तरस्यापि स्वीकारापत्तिः। अतो जातिबाधकसद्भावान्न सामान्यादिषु सत्तेति॥ 7 ॥&lt;br&gt;&#xA;ननु सत्ताया द्रव्याद्यतिरिक्तत्वे किं मानम्? जातिव्यक्त्योरभेदस्यैव युक्तत्वात्। अन्यथा घटपटादीनां पृतक्पृथग्भानवत् व्यक्तिं विनापि जातिग्रहणं स्यात्। अतः सहैवोपलम्भात् तयोरभेदः। यद्येवमपि, इह गवि गोत्वम्, गोत्ववान् गौरित्याधाराधेयभावप्रतीतिः स्यात्, भेदः शङ्क्येतापि। न त्वेवम्। अयं गौरित्यभेदस्यैवानुभवात्। एवमिदं सदित्यपि। किञ्च द्रव्यं सदित्यस्य द्रव्यं गुणादिविशिष्टमित्यर्थः; गुणः सन्, कर्म सदिति च गुणादिकं द्रव्यवृत्तित्वविशिष्टमित्यर्थकम्। अतो न द्रव्याद्यतिरिक्ता सत्तेत्यत्राह&amp;mdash;-&lt;br&gt;&#xA;द्रव्यगुणकर्मभ्योऽर्थान्तरं सत्ता॥ 1.2.8 ॥ &amp;lt;40&amp;gt;&lt;br&gt;&#xA;द्रव्यगुणकर्मापेक्षयाऽन्यः पदार्थः सत्तेत्यर्थः। जातिव्यक्त्योरेकत्वं तावन्न भवति;जातेरेकत्वादनुगतत्वात्; व्यक्तीनामनेकत्वादननुगतत्वाच्च। न ह्येकानेकयोरनुगताननुगतयोर्वा ऐक्यं सम्भवति। किञ्च यदि द्रव्याभिन्ना सत्ता गुणाभिन्ना च, तर्हि तदभिन्नाभिन्नस्य तदभिन्नत्वनियमात् गुणो द्रव्याभिन्नोऽपि स्यात्। अतो जातिव्यक्त्यो राधारधेयभावाद्भेद एव। तर्हि, `इह गवि गोत्व&amp;rsquo; मिति कुतो न व्यवहार इति चेत्, गोत्वादेर्द्रव्यप्रकारतयैवानुभूयमानवात्। धर्मधर्मिणोर्मध्ये हि धर्मस्य प्रकारतया, धर्मिणो विशेष्यतया च भानमेवाऽऽनुबविकम्। तर्हि गोत्ववान् गौरिति व्यवहारः स्यादिति चेत्&amp;mdash;सत्यम् गोत्वप्रकारको गोविशेष्यकश्चैव प्रत्ययो जायते। परन्तु गोत्ववानिति शभ्दो न प्रयुज्यते। गोशब्देनैव विवक्षितजातिविशिष्टस्योक्ततयाऽधिकशब्दप्रयोगस्यानपेक्षितत्वात्। न हि अयं गौरित्यस्य, इये काचिज्जातिरिति वा, इदं व्यक्तिमात्रमिति वा, इयं व्यक्तिः काचिज्जातिरिति वाऽर्थः। किन्तु, `अथं किञ्चिज्जातिमान्&amp;rsquo; इति। तस्मादभेदस्याप्रतीयमानतया भेदस्यैव प्रतीयमानतया च न जातिव्यक्त्योरैक्यम्। यत्तु&amp;mdash;`द्रव्यं सत्&amp;rsquo; `गुणः सन्&amp;rsquo; इत्यादेरन्यथाऽन्यथाऽर्थवर्णनम्, तत् एकाकारानुभवविरुद्धम्। न च लक्षणां विना सच्छब्दस्यैतावदनेकार्थकत्वमपीति॥ 8 ॥&lt;br&gt;&#xA;ननु मा भूदनेकार्थकत्वम्। कर्मवत्त्वं वा गुणवत्त्वं वा कश्चिदर्थोऽस्तु। गुणकर्मणोः तद्‌व्यवहारश्च सामानाधिकरण्यसम्बन्धेन कर्मादिमत्त्वात् भवत्वित्यत्राह&amp;mdash;&lt;br&gt;&#xA;गुणकर्मसु च भावान्न कर्म न गुणः॥ 1.2.9 ॥&amp;lt;41&amp;gt;&lt;br&gt;&#xA;न तावत् कर्म सत्ता; कर्मणः सर्वद्रव्यवृत्तित्वस्याप्यभावात्। नापि गुणः; सर्वद्रव्यवृत्तित्वेऽपि कर्मवदेव गुणकर्मावृत्तित्वात्। अत्र न कर्म न गुण इति क्रमनिर्देशः, `कर्मपक्षः फल्गुतरत्वात् पूर्व&amp;rsquo; इत्याशयेन। कर्मगुणेष्वित्यनुक्त्वा गुणकर्मस्वित्युक्तिः, `नात्र यथा संख्यविवक्षा; गुणवृत्तित्वं कर्मवृत्तित्वं वा किञ्चिदादायापि पक्षद्वयनिषेधः सुकरः&amp;rsquo; इति ज्ञापनाय। तथाचानुगतप्रतीतेः एकेनानुगतेन सम्बन्धेनानुगतैकार्थविषयकत्वौचित्यात् अतिरिक्तैव सत्तेत्युक्तं भवति। केचिदाहुः&amp;mdash;-प्रमाणसंबन्धित्वं सत्त्वम्, कार्यकारित्वं वेति। तन्न। न हि प्रमाणासंबन्धदशायां कार्यकारणदशायां च वस्तु असद्भवति। अतो विशेष्यतयाऽननुभूयमानसामान्याद्यपेक्षया विशेष्यतया भासमानेषु द्रव्यादिषु त्रिषु किमप्यनुगतं वैजात्यमावश्यकमिति सत्ता स्वीक्रीयते ॥ 9 ॥&lt;br&gt;&#xA;सत्ताया द्रव्यादितोऽर्थान्तरत्वे हेत्वन्तरमाह&amp;mdash;&lt;br&gt;&#xA;सामान्यविंशेषाभावेन च॥ 1.2.10 ॥ &amp;lt;42&amp;gt;&lt;br&gt;&#xA;द्रव्यत्वादीनां सामान्यविशेषाणां पूर्वोक्तानां सत्तायामभावाच्च सा ततोऽर्थान्तरम्; अस्याः द्रव्यादिरूपत्वे च गुणकर्मघटादिषु इदं सदिति प्रत्ययव्यवहारवत् इदं गुणवत् कर्मवत् द्रव्यवदिति प्रत्ययव्यवहारौ स्यातामिति। तत् सिद्धं सत्ता अर्थान्तरमिति॥ 10 ॥&lt;br&gt;&#xA;अथ पूर्वोक्तद्रव्यत्वादिकमपि स्थाप्यते। तत्र सत्तायाः गुणकर्मसु भावात् गुमकर्मरूपत्वं न भवतीत्युक्तम्। तर्हि द्रव्यत्वस्य गुणकर्मसु अभावाद् गुणादिरूपत्वमेव किं न स्यात्। अतः किमिति सामान्यविशेषरूपं द्रव्यत्वं प्रागुक्तमित्याशङ्कामपनुदन् सत्ताया इव द्रव्यत्वस्याप्याश्रयाद्यन्यत्वामाह&amp;mdash;&lt;br&gt;&#xA;अनेकद्रव्यवत्त्वेन द्रव्यत्वमुक्तम्॥ 1.2.11 ॥&amp;lt;44&amp;gt;&lt;br&gt;&#xA;अनेकं द्रव्यमाश्रयतयाऽस्यास्तीत्यनेकद्रव्यवत्। द्रव्यं द्रव्यमिति प्रत्ययविषयधर्मस्य सर्वद्रव्यसमवेतत्वात् कस्यापि कर्मणो गुणस्य वा सर्ववृत्तित्वाभावात् द्रव्यत्वमपि न कर्मादिरूपम्; किन्तु सामान्यमेव प्रागुक्तमित्यर्थः। अत्र द्रव्यवत्त्वेनेति प्रयोगेणाधाराधेयभावादपि बेदो दर्शितः॥ 11 ॥&lt;br&gt;&#xA;सामान्यविशेषाभावेन च॥ 1.2.12 ॥&amp;lt;44&amp;gt;&lt;br&gt;&#xA;न केवलमुक्तयुक्त्या द्रव्याद्यपेक्षया द्रव्यत्वस्यान्यत्वम्; सामान्यविशेषाणां पृथिवीत्वादीनां द्रव्यत्वेऽभावादपि। न खलु द्रव्यत्वं पृथिवी भवति, जलम्, अनय्द्वा। न च रूपत्वादिकं द्रव्यत्वेऽस्तीति। अतो न द्रव्यरूपम्, नापि गुणादिरूपमिति॥ 12 ॥&lt;br&gt;&#xA;ननु गुणत्वरूपं सामान्यं कथमुक्तम्। उपसर्जनत्वरूपगुणत्वस्य कर्मादावपि सत्त्वात्। द्रव्यस्यापि द्रव्यान्तरोपसर्जनत्वात्। चतुर्विशतिमात्रे तद्व्यवहारस्य च केवलं तार्किकपरिभाषामात्रतया लोकानुभवमूलत्वाभावेन जातिनिबन्धनत्वे मानाभावात्। तत्राह&amp;mdash;&lt;br&gt;&#xA;तथा गुणेषु भावादु गुणत्वमुक्तम्॥ 1.2.13 ॥ &amp;lt;45&amp;gt;&lt;br&gt;&#xA;न तावद् गुणा एव गुणत्वम्। तेषु सत्त्वात्। आधाराधेययोर्भेदात्। न चातिप्रसक्तम्&amp;mdash;चतुर्विशतिमात्रे भावात्। द्रव्यकर्मणोः संयोगविभागरूपबिरुद्धद्वथकारणत्वात् तद्विलक्षणेषु रूपादिष्वनुगतं किञ्चिद्वैजात्यमावश्यकमिति विभाव्यैव गुणमात्रवृत्तित्वात् गुणत्वं प्राक् उक्तमित्यर्थः॥ 13 ॥&lt;br&gt;&#xA;सामानय्विशेषाभावेन च॥ 1.2.14 ॥&amp;lt;46&amp;gt;&lt;br&gt;&#xA;गुणत्वे रूपत्वपृथिवीत्वादीनां सामान्यविशेषाणामप्रतीत्या अभावेन गुणत्वमप्यन्यदेव द्रव्यगुणादिभ्य इति॥ 14 ॥&lt;br&gt;&#xA;ननु कर्म क्रिया। क्रियात्वञ्च अस्ति, गच्छति, जानाति, यतत इति सर्वधात्वर्थसाधारणम्। अतो गुणत्वादिना सांकर्यान्न कर्मत्वं जातिः। अत आश्रयातिरिक्तं कर्मत्वं नेत्यत्राह&amp;mdash;&lt;br&gt;&#xA;कर्मसु भावात् कर्मत्वमुक्तम्॥ 1.2.15 ॥ &amp;lt;47&amp;gt;&lt;br&gt;&#xA;धात्वर्थमात्रं क्रियेति व्यवहारस्य केवलं वैयाकरणसंकेतमूलकत्वात्, चलतीत्यनुगतप्रतीतिबलेनोत्क्षेपणादिषु पञ्चस्वनुगतजातेः सिद्धतया तस्या एव कर्मत्वरूपत्वात् तस्याः तेष्वेन वर्तमानतया सांकर्याभावादाधाराधेयभेदस्यावशयकत्वाच्च कर्मत्वमपि प्राक् उक्तमित्यर्थः॥ 14 ॥&lt;br&gt;&#xA;सामान्यविशेषाभावेन च॥ 1.2.16 ॥&amp;lt;48&amp;gt;&lt;br&gt;&#xA;न हि कर्मत्वे उत्क्षेपणत्वादिकं गुणत्वादिकं वाऽस्तीति। अत्र पुनः पुनः सामान्यविशेषाभावेन चेति सूत्रणेन द्रव्यत्वगुणत्वकर्मत्वव्याप्या अपि सामान्यविशेषाः सन्तीति दर्शितं भवति॥ 16 ॥&lt;br&gt;&#xA;नन्वस्तु तावद्धर्म्यतिरिक्तैव सत्ता। अथापि यथा नील नीलमित्यनुगतप्रतीतिसत्त्वेऽपि नीलद्रव्येषु न नीलत्वमेकम्, तथा सदितिबुद्धिविषयेषु सत्ताऽप्यनेका स्यात्। एवञ्च द्रव्यगुणकर्माणि अनुगतधर्मवन्ति सदित्यनुगतप्रतीतिविषयत्वात् नीलं नीलमित्यनुगतप्रतीतिविषयद्रव्यवदित्यनुमानं दुष्टम्; द्दष्टान्ते साध्यवैकल्याद्व्यभिचारात्। अतः सत्ताः द्रव्यादिगतद्रव्यत्वादिरूपा वा स्यात्, अन्यद्दशी वा; न त्वेकैवेत्यत्राह&amp;mdash;-&lt;br&gt;&#xA;सदिति लिङ्गविशेषात् विशेषलिङ्गाभावाच्चैको भावः॥ 1.2.17 ॥ &amp;lt;49&amp;gt;&lt;br&gt;&#xA;सत् इति बुद्धिरूपं लिङ्गं साधकप्रमाणं द्रव्यगुणकर्मसु अविशिष्टम्। तेनानुगतधर्मसिद्धिः। न च द्दष्टान्ते साध्यर्वैकल्यम्&amp;mdash;नीलरूपात्मकस्य नीलत्वस्याप्यनुगतत्वेनानुगतधर्मवत्त्वरूपसाध्यवत्त्वात्। परन्तु तस्य धर्मस्य किं स्वरूपतोऽनुगतत्वम्, नीलरूपत्वात्मकजातिपुरस्कारेण वेत्यन्यदेतत्। तत्र नीलद्रव्येषु नीलरूपस्यैकत्वे उत्पादविनाशानुभवविरोधापत्तेः, नीलत्वस्य द्रव्यगतस्य जातिरूपत्वाभ्युपगमे घटत्वादीनां सांकर्यापत्तेश्च,`नीलरूपं नाना। तद्‌वृत्तिजातिपुरस्कारेण चानुगतत्वम्&amp;rsquo; इतीप्यते। अस्तत्र विशेषलिङ्गं भेदसाधकलिङ्गमस्ति। एवं नीलद्रव्यरञ्चितेषु वस्त्रकम्बलादिषु नीलं नीलमिति प्रत्ययेऽपि बोध्यम्। अत्र तु तथा भेदसाधकलिङ्गाभावात् सदिति लिङ्गमनुगतधर्मसाधकं लाघवादेकधर्मात्मकमेव साध्यं साधयतीति भावः। अत्र सदिति बुद्धो लिङ्गपदप्रयोगात् तस्या बुद्धेः प्रत्यक्षज्ञानरूपतया स्वकारणभूतस्वविषयभूतवस्तुसाधकत्ववत् उक्तानुमानविधयाऽपिवस्तुसाधकत्वमुपपन्नमिति ज्ञापितम्। भाव इत्युपलक्षणम्। सर्वस्यापि सामान्यस्य प्रेत्यकमेकत्वमुक्तदिशेव मन्तव्यम्॥&lt;br&gt;&#xA;इदञ्च गोत्वादिकं नित्यं सामान्यं स्वयं विभु गोमहिषादिषु सर्वत्र स्वरूपसंबन्धेन संबद्धमपि गवादिमात्रे समवायेन संबद्धत्वात् तत्रैव गौरित्यादिप्रतीतिं जनयतीत्येकः पक्षः। विशिष्टबुद्धिसत्त्व एव घटाभाववद् भूतलमित्याद अभावस्वरूपस्येव तत्र तत्र खरूपस्य संबन्धत्वस्वीकारात् गोत्वादेः महिषादौ स्वरूपसंबन्धेन संबद्धत्वे प्रमाणाभावादन्यत्रासंबद्धमेव केवलं गवादिमात्रे संबद्धमिदम्; तत्रैवानुभवात्; यथानभवमेव वस्तुकल्पनात्। न च पूर्वोत्तरदेशस्थयोर्गवोः गोत्वं मध्यदेशासंबद्धं कथं संबध्यत इति मन्तव्यम्&amp;mdash;विन्ध्यहिमवतोर्द्वित्वमिव मध्यदेशासंबद्धमित्येवमनेकोदाहरणसंभवात्। इयांस्तु विशेषः&amp;mdash;सावयवद्रव्यत्वाभावात् सामान्यमिव द्वित्वादिकम् आधारे स्वयमंशतोऽवर्तमानमपि न, एकत्र द्वावित्यादिबुद्धिं जनयति। न च जातिर्विभ्वी, सर्वमूर्तसंयोगित्वरूपविभुलक्षणाभावात्। कथञ्चिद् विभुत्वेऽपि सर्वत्र संबन्ध इत्यपि नास्ति; विभूनामेव मिथस्संबन्धानङ्गीकारात्। नापि व्यक्तिभेदेन जातिभेदः, एकत्वेनैव सिद्धेः। अतो गवादिमात्रसंबद्धैव गोत्वादिजातिरित्यन्यः पक्षः। द्वितीयपक्ष एव भाष्यसंमत इति स्पष्टं तद्व्याख्यास्वित्यलम्॥ 17 ॥&lt;br&gt;&#xA;तत्त्वं कारणभावस्य सामान्यादित्रयस्य तु।&lt;br&gt;&#xA;लक्षणं तत्परीक्षेति प्रथमान्त्ये त्रयं स्थितम्॥&lt;br&gt;&#xA;इति वैशेषिकरसायनसहित वैरोषिकदर्शने&lt;br&gt;&#xA;प्रथमोऽध्याये द्वितीयमाह्विकम् प्रथमाध्यायश्च॥&lt;br&gt;&#xA;श्रीरस्तु&lt;br&gt;&#xA;** &amp;mdash;&amp;mdash;-*******&amp;mdash;&amp;mdash;-**&lt;/p&gt;</description>
    </item>
  </channel>
</rss>
