<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;कारिका on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/branches/sAnkhyam/kArikA/</link>
    <description>Recent content in &#43;कारिका on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/branches/sAnkhyam/kArikA/index.xml" rel="self" type="application/rss+xml" />
    <item>
      <title>परमार्थटीका</title>
      <link>https://vishvAsa.github.io/AgamaH/AryaH/hinduism/branches/sAnkhyam/kArikA/paramArthaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/sAnkhyam/kArikA/paramArthaTIkA/</guid>
      <description>&lt;p&gt;साङ्ख्यकारिकापरमार्थटीका&lt;/p&gt;&#xA;&lt;p&gt;श्रीरस्तु । सुवर्णसप्ततिशास्त्रम् ।&lt;br&gt;&#xA;पूर्वखण्डः ।&lt;/p&gt;&#xA;&lt;p&gt;कारिका १&lt;/p&gt;&#xA;&lt;p&gt;॥ दुःखत्रयाभिघाताज्जिज्ञासा तदभिघातके हेतौ ।&lt;br&gt;&#xA;दृष्टे सापार्था चेन्नैकान्तात्यन्ततोऽभावात् ॥ १ ॥ ॥&lt;/p&gt;&#xA;&lt;p&gt;छ्: त्रिविधदुःखाभिघाताज्जिज्ञासा तदभिघातके हेतौ ।&lt;br&gt;&#xA;दृष्टेऽपार्था [चेत्] न,  [हेतो]रनैकान्तिकानात्यन्तिकत्वात् ॥&lt;/p&gt;&#xA;&lt;p&gt;अस्या आर्याया उपोद्घात उच्यते । पुरा किल महर्षिराकाशजातः (ब्रह्मसुतः&lt;br&gt;&#xA;?) स्वाभाविकधर्मज्ञानवैराग्यैश्वर्यचतुर्गुणात्मकः कपिलो नाम&lt;br&gt;&#xA;बभूव । अन्धतमसि मज्जज्जगदिदमवलोक्य [अस्य] महाकारुण्यमुदपादि&lt;br&gt;&#xA;अहो खलु जगद् [इदम्] अन्धे तमसि वर्तत इति । [एवं] लोकं विचिन्तयन्&lt;br&gt;&#xA;एकं ब्राह्मणमासुरिसगोत्रं वर्षसहस्रयाजिनमद्राक्षीत् । निगूढात्मा&lt;br&gt;&#xA;तमुपेत्य वाचमेवमुवाच भो आसुरे रमसे गृहस्थधर्मेण इति । इमां&lt;br&gt;&#xA;वाचमुक्त्वा अनन्तः प्रतिजगाम । भूयोऽपि वर्षसहस्रे पूर्णे प्रत्यागम्य&lt;br&gt;&#xA;तथैवाभ्युवाच । एवमुक्ते ब्राह्मणो मुनिं प्रत्युवाच सत्यं भगवन्&lt;br&gt;&#xA;रमे गृहस्थधर्मेण इति । तदा महर्षिः श्रुत्वैतत् पुनर्निरगात् । स&lt;br&gt;&#xA;पश्चाद्भूय अभ्युपेत्य [तामेव] वाचमभ्युवाच । ब्राह्मणस्तं प्रत्याह&lt;br&gt;&#xA;एवमेवेति । महर्षिस्तु अपृच्छत् । उत्सहसे शुद्धं ब्रह्मचर्यं वस्तुं&lt;br&gt;&#xA;न वा इति । ब्राह्मण आह उत्सहे तथा वस्तुमिति । अथ गृहस्थधर्ममपहाय&lt;br&gt;&#xA;प्रव्रज्याचर्यामाचरन् कपिलशिष्यो बभूव ।&lt;br&gt;&#xA;पर आह । कस्माद्धेतोरस्य ब्राह्मणस्य जिज्ञासा समुत्पन्ना । उत्तरमाह ।&lt;br&gt;&#xA;त्रिविधदुःखाभिघातात् । किं पुनस्त्रिविधं दुःखम् । (१) आध्यात्मिकम् (२)&lt;br&gt;&#xA;आधिभौतिकम् (३) आधिदैविकम् । [तत्र] आध्यात्मिकं यद् वातपित्तश्लेष्मणां&lt;br&gt;&#xA;वैषम्यात् प्रवर्तते व्याधिदुःखम् । यथोक्तं चिकित्सा[तन्त्रे] । ᳚नाभेरधो&lt;br&gt;&#xA;वातस्थानमुच्यते । हृदयादधः पित्तस्थानमुच्यते । हृदयादूर्ध्वं&lt;br&gt;&#xA;सर्वं श्लेष्मसम्बन्धि । वातमुत्कटं सत् श्लेष्मपित्ते अभिभूय&lt;br&gt;&#xA;वातरोगमुत्पादयति । पित्तश्लेष्मणी अप्येवम् ॥᳚ इदमुच्यते शारीरं&lt;br&gt;&#xA;दुःखम् । मानसं दुःखं- प्रियविप्रयोगः अप्रियसंयोगः प्रार्थितालाभः&lt;br&gt;&#xA;एतत्त्रिविधं मानसं दुःखम् । ईदृशं दुःखमाध्यात्मिकं दुःखमभिधीयते ।&lt;br&gt;&#xA;आधिभौतिकं तु यन्मर्त्यपशुपक्ष्युरगतटसेतुभेदादिना&lt;br&gt;&#xA;प्रवर्तते दुःखम् । [इद]माधिभौतिकं दुःखमुच्यते । आधिदैविकं&lt;br&gt;&#xA;यत् शीतातपवातवर्षाशन्यादिर्नानाविधो मर्मभेदी । [इद]माधिदैविकं&lt;br&gt;&#xA;दुःखमभिधीयते । [एतैः] त्रिभिर्दुःखैरभिघातात् [१२४५, च्। २] समुत्पन्ना&lt;br&gt;&#xA;जिज्ञासा दुःखाभिघातके हेतौ ।&lt;br&gt;&#xA;पर आह । एतद्दुःखत्रयाभिघातको [द्विविधो]ऽयं हेतुः विस्पष्टं&lt;br&gt;&#xA;प्रत्यक्षः । प्रथमः, अष्टाङ्गायुर्वेदोक्तः, शारीरदुःखस्याभिघातकः ।&lt;br&gt;&#xA;द्वितीयः, प्रियाः षड् विषया मानसदुःखस्याभिघातकाः । इमौ हेतू&lt;br&gt;&#xA;प्रत्यक्षावेव । कथं पुनर्जिज्ञासा । समाधीयते । नायमर्थो युज्यते ।&lt;br&gt;&#xA;द्विविधदोषसत्त्वात् । जिज्ञासा न युक्तिविरुद्धा । स द्विविधो दोषश्च&lt;br&gt;&#xA;[हेतोः] (१) अनैकान्तिकता (२) अनात्यन्तिकता चेति ॥ १॥&lt;/p&gt;</description>
    </item>
    <item>
      <title>साङ्ख्यसप्ततिटीका जयमङ्गला</title>
      <link>https://vishvAsa.github.io/AgamaH/AryaH/hinduism/branches/sAnkhyam/kArikA/shankaraH_sANkhyasaptatiTIkA_jayamaNgalA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/sAnkhyam/kArikA/shankaraH_sANkhyasaptatiTIkA_jayamaNgalA/</guid>
      <description>&lt;p&gt;साङ्ख्यसप्ततिटीका जयमङ्गला&lt;/p&gt;&#xA;&lt;p&gt;कारिका १&lt;/p&gt;&#xA;&lt;p&gt;अधिगततत्त्वालोकं लोकोत्तरवादिनं प्रणम्य मुनिम् ।&lt;br&gt;&#xA;क्रियते सप्ततिकायाष्टीका जयमङ्गला नाम ॥&lt;/p&gt;&#xA;&lt;p&gt;प्रेक्षावन्तोऽनुक्ते प्रयोजने न क्वचित्प्रवर्तन्त इति प्रयोजनमुच्यते&lt;br&gt;&#xA;तत्त्वज्ञानान्मोक्षः तत्त्वानि पञ्चविंशतिः । तथा चोक्तम् -&lt;br&gt;&#xA;पञ्चविंशतितत्त्वज्ञो यत्र कुत्राश्रमे रतः ।&lt;br&gt;&#xA;जटी मुण्डी शिखी वापि मुच्यते नात्र संशयः ॥ इति ॥&lt;/p&gt;&#xA;&lt;p&gt;तेषु च षष्टितन्त्रादिख्यातेष्विति । विस्तरत्वात् षष्टितन्त्रस्य&lt;br&gt;&#xA;सङ्क्षिप्तरुचिसत्त्वानुग्रहार्थं सप्ततिकारम्भः । वक्ष्यति च&lt;br&gt;&#xA;&amp;lsquo;एतदार्याभिः सङ्क्षिप्तम्&amp;rsquo; इति । मोक्षेण किं फलमिति चेद्दुःखनिवृत्तिः ।&lt;br&gt;&#xA;अतत्त्वज्ञो दुःखैरभिहन्यमानस्संसरन्नास्ते । तत्त्वज्ञानात्तु&lt;br&gt;&#xA;कैवल्यमाप्नोति, न दुःखैरभिहन्यते । हन्यमानेन को हेतुर्जिज्ञासितव्य&lt;br&gt;&#xA;इत्यत्राह-&lt;/p&gt;</description>
    </item>
    <item>
      <title>साण्ख्यकारिका गौडपादभाष्यसहिता</title>
      <link>https://vishvAsa.github.io/AgamaH/AryaH/hinduism/branches/sAnkhyam/kArikA/gauDapAdabhAShyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/sAnkhyam/kArikA/gauDapAdabhAShyam/</guid>
      <description>&lt;p&gt;साङ्ख्यकारिका गौडपादभाष्यसहिता&lt;/p&gt;&#xA;&lt;p&gt;दुःखत्रयाभिघाताज्जिज्ञासा तदभिघातके हेतौ  ।&lt;br&gt;&#xA;दृष्टे सापार्था चेन्नैकान्तात्यन्ततोऽभावात् ॥ १॥&lt;/p&gt;&#xA;&lt;p&gt;गौडपादभाष्य&lt;/p&gt;&#xA;&lt;p&gt;कपिलाय नमस्तस्मै येनाविद्योदधौ जगति मग्ने ।&lt;br&gt;&#xA;कारुण्यात्साङ्ख्यमयी नौरिव विहिता प्रतरणाय ॥&lt;/p&gt;&#xA;&lt;p&gt;अल्पग्रन्थं स्पष्टं प्रमाणसिद्धान्तहेतुभिर्युक्तम् ।&lt;br&gt;&#xA;शास्त्रं शिष्यहिताय समासतोऽहं प्रवक्ष्यामि ॥&lt;/p&gt;&#xA;&lt;p&gt;दुःखत्रयेति । अस्या आर्य्याया उपोद्घातः क्रियते । इह भगवान्ब्रह्मसुतः&lt;br&gt;&#xA;कपिलो नाम । तद्यथा -&lt;br&gt;&#xA;सनकश्च सनन्दश्च तृतीयश्च सनातनः ।&lt;br&gt;&#xA;आसुरिः कपिलश्चैव वोढुः पञ्चशिखस्तथा ।&lt;br&gt;&#xA;इत्येते ब्रह्मणः पुत्राः सप्त प्रोक्ता महर्षयः ॥&lt;/p&gt;&#xA;&lt;p&gt;कपिलस्य सहोत्पन्ना धर्मो ज्ञानं वैराग्यमैश्वर्य्यञ्चेति । एवं स&lt;br&gt;&#xA;उत्पन्नः सन्नन्धतमसि मज्जज्जगदालोक्य संसारपारम्पर्य्येण सत्कारुण्यो&lt;br&gt;&#xA;जिज्ञासमानाय आसुरिसगोत्राय ब्रह्मणायेदं पञ्चविंशतितत्त्वानां&lt;br&gt;&#xA;ज्ञानमुक्तवान् । यस्य ज्ञानाद्दुःखक्षयो भवति ।&lt;br&gt;&#xA;पञ्चविंशतितत्वज्ञो यत्र तत्राश्रमे वसेत् ।&lt;br&gt;&#xA;जटी मुण्डी शिखी वापि मुच्यते नात्र संशयः ॥&lt;/p&gt;</description>
    </item>
  </channel>
</rss>
