<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;भावागणेशः on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/branches/sAnkhyam/bhAvAgaNeshaH/</link>
    <description>Recent content in &#43;भावागणेशः on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/branches/sAnkhyam/bhAvAgaNeshaH/index.xml" rel="self" type="application/rss+xml" />
    <item>
      <title>तत्त्वयाथार्थदीपनम्</title>
      <link>https://vishvAsa.github.io/AgamaH/AryaH/hinduism/branches/sAnkhyam/bhAvAgaNeshaH/tattvayAthArthadIpanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/branches/sAnkhyam/bhAvAgaNeshaH/tattvayAthArthadIpanam/</guid>
      <description>&lt;p&gt;[[तत्त्वयाथार्थदीपनम्&#x9;Source: &lt;a href=&#34;https://www.ebharatisampat.in/readbook3.php?bookid=ODk1NzI2MTEzOTQyNTcz&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;**     अथ तत्त्वयाथार्थ्यदीपनम् ।&lt;br&gt;&#xA;श्रीभावागणेशविरचितम् ।&lt;br&gt;&#xA;श्रीकृष्ण्चन्द्राय नमः ॥**&lt;/p&gt;&#xA;&lt;p&gt;पुरुषः स जयत्याद्यः सा च प्रकृतिरीश्वरी* ।&lt;br&gt;&#xA;याभ्यां संसृज्य सृज्यन्तेऽनन्तब्रह्माण्डकोटयः ॥ 1 ॥&lt;br&gt;&#xA;* प्रकृतिः सा जायत्यजा&amp;ndash; पा0 1 पु0 ।&lt;br&gt;&#xA;कपिलासुरिपञ्चशिखान् गुरून् विज्ञानाचार्यवर्थांश्च ।&lt;br&gt;&#xA;प्रणमामि बुद्धिवृद्धयै सिद्धयै वा सर्वकार्याणाम् ॥ 2 ॥&lt;br&gt;&#xA;समाससूत्राम्यालम्ब्य व्याख्यां पञ्चशिखस्य च ।&lt;br&gt;&#xA;भावागणेशः करपते तत्त्वयाथार्थ्यदीपनम् ॥ 3 ॥&lt;br&gt;&#xA;तत्र तावद्विविक्तपुरुषज्ञानं मोक्षसाधनमिति । येभ्यो विवेक्तव्यो यश्च विवेचनीयः तदुभ्यं सूत्रत्रयेणो द्दिशति * ।&lt;br&gt;&#xA;* लक्षणपरीक्षादिकं तु सांख्यप्रवचनेनैव कर्त्तव्यमित्याचार्याशयः ।&lt;br&gt;&#xA;अष्टो प्रकृतयः । प्रकर्षेण कुर्वन्तीति प्रकृतयः । तत्त्वान्तरारम्भकत्वं प्रकृतित्वमिति सामान्यलक्षणम् । ताश्च अव्यक्तबुद्ध्यहंकार* पञ्चतन्मात्ररूपाः । तत्राव्यक्तं नित्यं शब्दादिगुणशून्यं सत्त्वादिगुणत्रयं च । साम्यावस्थोपलक्षिता गुणाः प्रकृतिरित्येकं लक्षणं च । अकार्या गुणा इत्यपरम् । तथा प्रकृतिपर्याया अव्यक्तं प्रधानं ब्रह्म अक्षरं क्षेत्रं तमः माया ब्रह्मी विद्या अविद्या प्रकृतिः शक्तिः अजा इत्यादयः । सत्त्वादिगुणवती सत्त्वाद्यतिरिक्ता प्रकृतिरिति तु न शङ्कनीयम् । किन्तु गुण एव प्रकृतिः । सत्त्वादीनामतद्धर्मत्वं तद्रूपत्वादिति सांख्यप्रवचनसूत्रेण सत्त्वादीनां प्रकृतिस्वरूपत्वहेतुना प्रकृतिधर्मत्वप्रतिषेधात् । प्रकृतेग्रुण इत्यादिवाक्यं तु वनस्य वृक्षा इतिवद् बोद्धव्यम् । &amp;quot; सत्त्वं रजस्तम इति प्रकृतेरभवन् गुणा&amp;quot; इति प्रकृतिकार्यत्ववचनं तु&#xA;गुणनित्यतावाक्यविरोधेन महत्तत्त्वकारणीभूतकार्यसत्त्वादिपरमेव । महदादिसृष्टिर्हिगुणवैषम्याच्छूयते तच्च वैषम्यं सजातीयसंवलनेन प्रकाशादिफलोपहितः सत्त्वादिव्यवहारयोग्यः कारणगुणानां परिणाम इति । एतेनाष्टाविंशतितत्त्वपक्षोऽप्युपपादितो मन्तव्यः । सत्त्वादित्रयं च द्रव्यत्वेऽपि पुरुषोपकरणत्वाद् गुणा इत्युच्यन्ते । द्रव्यत्वं चैषां संयोगविभागादिमत्तया उपादानकारणत्वेन सिद्धम् । एषां सुखदुःखमोहात्मकत्वप्रवादस्तु धर्मधर्म्यभेदात् । मनसः संकल्पात्मकत्ववत् । तानि च सत्त्वादीनि प्रत्येकं संख्याव्यक्तिकानि लघुत्वादिधर्मैरन्योन्यं साधर्म्यं तेनैव वैधर्म्यं च गुणानामिति सांख्यप्रवचनसूत्रात् । अत्र हि सूत्रं लघुत्वादिना बहूनां सत्त्वानां सामर्थ्यं तेनैव रजस्तमोभ्यां वैधर्म्यम् । एवं च लघुत्वादिना वहूनां रजसां गुरुत्वादिना वहूनां तमसां साधर्म्यवैधर्म्ये उक्ते इति । तेषु त्रित्ववचनं तु सत्त्वत्वादिविभाजकोपाधित्रयेमैव वैशेषिकाणां नवद्रव्यवचनवदिति । तानि च सत्त्वादीनि यथोपयोगमणुविभुपरिमाणकानि । मध्यमपरिमाणत्वे ऽनित्यत्वापत्तिः । सर्वेषां विभुत्वे कार्याणां परिच्छिन्नत्वानुपपत्तिः । आकाशप्रकृतेर्विभुत्वस्यैवौचित्यात् । ननु प्रकृतेश्वापरिच्छिन्नत्वैकत्वाक्रियत्वमिति सांख्यसिद्धान्तः । स च विरपध्यत इति चेत् मैवम् गन्धस्य पृथिवीव्यापकत्ववत्प्रकृतेर्व्यापकत्वम् । तच्च प्रकृतित्वस्य दैशिकाभावप्रतियोगितानवच्छेदकत्वम् । एकत्वं च सर्गभेदेन नानात्वाभावः । अक्रियत्वं&#xA;चाध्यवसायाभिमानादिप्रतिनियतक्रियाराहित्यम् । अन्यथा श्रुतिस्मृतिसिद्धप्रकृतिक्षोभस्यानुपपत्तेरिति । प्रकृत्यनुमानं चेत्थं * महदादिकार्यं पक्षः सुखदुःखमोहात्मकद्रव्यकार्यमिति साध्यं कार्यत्वे सति सुखदुःखमोहात्मकत्वादिति हेतुः वस्त्रादिकार्यशय्यासनवदिति दृष्टान्तः । श्रुतिस्मृती चात्रानुग्रहकस्तर्कः ॥&lt;br&gt;&#xA;*महदहङ्कार&amp;ndash;पा0&amp;ndash;2 पु0&lt;br&gt;&#xA;* चेदं&amp;ndash;पाद 1 पु0 ।&lt;br&gt;&#xA;ननु सुखस्यान्तरेवानुभवात् शय्यासनादौ सुखे किं प्रमाणं येन दृष्टान्तता स्यादिति चेन्न कारणगुणा हि कार्यगुणानारभन्ते इति न्यायेन विषयेषु त्रिगुणकार्येषु सुखदुःखमोहसिद्धेः घटरूपमिति* प्रत्ययवत् चन्दनसुखं स्त्रीसुखमित्यादिसुखप्रत्ययादपि विषये सुखाद्युचितं&#xA;सुखदुःखोत्पादकत्वाच्च तद्गतमेव सुखदुःखादिकं सिध्यति अन्तःकरणसुखादिहेतुतयापि विषये सुखादिकं सिद्ध्यति । कालादिभेदैरेकस्या एव च्यादिव्यक्तेः सुखदुःखोत्पादकत्वाच्च तद्गतमेव सुखदुःखादिकं सिद्ध्यति ॥&lt;br&gt;&#xA;इति मूलप्रकृतिनिरुपणम् ॥&lt;br&gt;&#xA;* पटरूपमिति &amp;ndash;पा0 2 पु0 ।&lt;br&gt;&#xA;अथ बुद्धिर्निरपप्यते । त्रिगुणात्मकमाद्यं कार्यं बुद्धिरित्येकं लक्षणम् । तस्या धर्मज्ञानवैराग्यैश्वर्याख्यप्रकृष्टगुणयोगात् महत्सञ्ज्ञा तदपि तृतीयं लक्षणम् । तस्यांः पर्यायाः । मनो मतिर्महान् ब्रह्मा पूर्वं बुद्धिर्वृत्तिः ख्यातिः प्रज्ञा सन्तातिः स्मृतिरिति । अनुस्मृतौ च । महानात्मा मतिर्विष्णु*र्जिष्णुः शम्भुश्च वीर्यवान् । बुद्धिः&lt;br&gt;&#xA;प्रज्ञोपलब्धिश्च तथा ब्रह्मावृत्तिः स्मृतिः ॥&lt;br&gt;&#xA;* मनुर्विष्णुः-पा0 2 पु0 ।&lt;br&gt;&#xA;पर्यावाचकैरेतैरेमहानात्मा निगद्यते ।&lt;br&gt;&#xA;सर्वतः पामिपादश्च सर्वतोऽक्षिशिरोमुखः ॥&lt;br&gt;&#xA;सर्वतः श्रुतिमाल्ँलोके सर्वं व्याप्य स तिष्ठति * ।&lt;br&gt;&#xA;ज्ञानवन्तश्च ये केचिदलुब्दा जितमन्यवः ॥&lt;br&gt;&#xA;विमुक्ताः सर्व एवैते महत्त्वमुपयान्त्युत ।&lt;br&gt;&#xA;विष्णुरेवादिसर्गेषु स्वयम्भूर्भवति प्रभुः ॥ इति ।&lt;br&gt;&#xA;* सर्वमावृत्त्य तिष्टति-पा0 2 पु0 ।&lt;br&gt;&#xA;इदमेव महत्तत्त्वमंशतो रजस्तमःसम्भेदेन परिणतं सत् व्यष्टिजीवनामुपाधिरधर्मादियुतं क्षुद्रमपि भवति ।&lt;br&gt;&#xA;महदुपरागाद्विपरीतमिति सांख्यप्रवचनसूत्रात् । महदहंकारमनास्त्रितयात्मकस्यान्तःकरणवृक्षस्य महत्त्वमङ्कुरावस्थेति । अत्र प्रकृतेर्महानित्यादिसृष्टिक्रमे शास्त्रमेवप्रमाणम् । इदमेव महत्तत्त्वं कार्येश्वरस्य स्वयम्भुव उपाधिस्तेनैवोपाधिना स सर्वज्ञः सर्वेश्वरः सर्वकर्त्ता सर्वपालकः सर्वसंहर्त्ता च मात्स्ये ।&lt;br&gt;&#xA;सविकारत् प्रधानात् तु महत्तत्त्वमजायत ।&lt;br&gt;&#xA;महानिति यतः ख्यातिर्लोकानां जायते सदा ॥&lt;br&gt;&#xA;गुणेभ्यः क्षोभमाणेभ्यस्त्रयो देवा विजज्ञिरे ।&lt;br&gt;&#xA;एका मूर्त्तिस्त्रयो देवा ब्रह्मविष्णुमहेश्वराः ॥ इति ।&lt;br&gt;&#xA;स च स्वयम्भूः क्रिवाशक्तिमत् केवलमहत्तत्त्वोपाधिकः सूत्रात्मेत्युच्यते । स एवार्द्धसुषुप्तावर्द्धलयाचत् प्राज्ञ इत्युच्यते । समग्रसुषुप्तौ तु समग्रलयेन निर्विशेषचिन्मात्रस्वरूपेणावस्थानादीश्वर इत्युच्यते श्रुतिस्मृतिपुराणेषु स च महांस्त्रिधा तदुक्तं वैष्णवे ।&lt;br&gt;&#xA;सात्त्विको राजसश्वैव तामसश्च त्रिधा महानिति । ब्रह्मशङ्करोपक्षयाप्यादौ विष्णुरेवाविर्भवतीत्यर्धेनोक्तम् । पूर्वोक्तधर्मादिषु धर्मेणोर्ध्वगमनमूर्ध्वगमनेन भोगस्थानान्युपलक्ष्यन्ते। तेन पातालभूस्वर्गादीनामपि संग्रहः । ज्ञानेन मोक्षः वैराग्येण प्रकृतिलयः पुरुषतत्त्वानभिज्ञस्य वैराग्यात् प्रकृतिलयो भवति । तथा चोक्तं पुराणे ।&lt;br&gt;&#xA;प्रकृतिचिन्तकानधिकृत्य &amp;quot; पूर्ण शतसहस्त्रं तु तिष्ठन्ति विगतज्वरा&amp;quot; इति । अत्र प्रकृतिग्रहणेन महदहंकारभतेन्द्रियाण्यपि गृह्यन्ते । तत्र वैराग्यपूर्वकं तेषु तेष्वात्मभावेनोपास्यमानेषु लयो हि प्रकृताविति च श्रूयते । पूर्ववाक्यानन्तरमेव ।&lt;br&gt;&#xA;दश मन्वन्तराणीह तिष्ठन्तीन्द्रियचिन्तकाः ।&lt;br&gt;&#xA;भौतिकास्तु शतं पूर्णं सहस्त्रं त्वाभिमानिकाः ॥&lt;br&gt;&#xA;बौद्धादश सहस्त्राणि तिष्ठन्ति विगतज्वराः ॥ इति च ।&lt;br&gt;&#xA;अयं च प्राकृतिको बन्ध इति । एश्वर्येणाप्रतिघातः ऐश्वर्यं चाणिमादिसिद्धयः ।&lt;br&gt;&#xA;इति बुद्धिर्व्याख्याता ॥&lt;br&gt;&#xA;अहङ्कारो व्याख्यायते । महत्तत्त्वादहङ्कार उत्पद्यते अहङ्काराच्छाखावत् । तस्य चाहमाकारवृत्तिमत्तादहङअकार इति संज्ञा । अहंवृत्तिमदन्तःकरणमहङ्कार इत्येकं लक्षणम् । एकादशेन्द्रियोपादानत्वं&#xA;द्वितीयं लक्षणम् । तन्मात्रोपादानत्वं तृतीयं लक्षणम् । तस्य च पर्यायाः ।&lt;br&gt;&#xA;अहङ्कारेऽभिमानश्च कर्त्ता मन्ता च स स्मृतः ।&lt;br&gt;&#xA;आत्मा च प्रकुलो जीवो यतः सर्वाः प्रवृत्तयः ॥ इति ।&lt;br&gt;&#xA;कौर्मप्रोक्ता इविशेषा इति च । स चाहङ्कारस्त्रिविधः । तदुक्तं कौर्मे ।&lt;br&gt;&#xA;वैकारिकस्तैजसश्च भूतादिश्चैव तामसः ।&lt;br&gt;&#xA;त्रिविधोऽयमहङ्कारो महतः सम्बभूवह ॥&lt;br&gt;&#xA;तैजसानीन्द्रियाणि स्युर्देवा वैकारिका दश ।&lt;br&gt;&#xA;एकादशं मनश्चात्र स्वगुणेनोभयात्मकम् ॥&lt;br&gt;&#xA;भूततन्मात्रसर्गस्तु भूतादेरभवत् प्रजा ॥ इति ।&lt;br&gt;&#xA;वैकारिकः सात्तविकस्तैजसो राजसः । स्वगुणेन सर्वेन्द्रियेषु साहाय्यरूपेणोत्कर्षेणोभयात्मकं ज्ञानकर्मेन्द्रियोभयात्मकमित्यर्थः । इन्द्रियदेवताश्च दिग्वातार्कप्रचेतोश्विवह्नीन्द्रोपेन्द्रमित्रकामचन्द्रश्चेति एकादश ।&lt;br&gt;&#xA;इत्यहंकारनिरूपणम् ॥&lt;br&gt;&#xA;अथ तन्मात्रा उच्यन्ते । शब्दस्पर्शरूपरसगन्धा निर्विशेषस्तद्वन्ति सूक्ष्मभूतानि तन्मात्राः । निर्विशेषशब्दादिगुणवद् द्रव्यं तन्मात्रा इति सामान्यलक्षणम् । अहंकारोपादानत्वे सति तत्त्वान्तरारम्भकत्वं द्वितीयं लक्षणम् । तत्तन्निर्विशेषगुणवत्त्वं तत्तन्मात्रलक्षणम् । तानि च पञ्च शब्दतन्मात्रं स्पर्शतन्मात्रं रूपतन्मात्रं रसतन्मात्रं गन्धतन्मात्रं चेति। शान्तघोरमूढाः पञ्चस्वपि विशेषाः शब्दत्वस्पर्शत्वादिव्याप्या जातिविशेषा एव । शब्दे तु उदात्तानुदात्तस्वरिताः निषादर्षभागान्धारषड्जमध्यमधैवताः पञ्चमश्चेति स्वराः । स्पर्शे शीतोष्णत्वे । रूपे शुक्लत्वादयो विशेषाः । ते च श्वेतपीतरक्तश्यामहरितकपिशाः। रसे मधुरत्वादयो विशेषास्ते च मधुरतिक्तकषायकट्वम्लक्षाराः षड्साः&lt;br&gt;&#xA;गन्धे सुरभित्वासुरभित्वे । एतैर्विशेषै रहिता अविशेषास्तद्वन्ति द्रव्याणि तन्मात्राः । तेषां पर्यायाः तन्मात्राणि तमोविग्रहाः सूक्ष्मविग्रहाः सूक्ष्मभूतानि अविशेषा इति ॥&lt;br&gt;&#xA;इति प़्च तन्मात्राः ॥&lt;br&gt;&#xA;एवमष्टौ प्रकृतयो व्याख्याताः ॥&lt;br&gt;&#xA;षोडसविकार इति द्वितीयं सूत्रम् । एकादशेन्द्रियाणि पञ्चमहाभूतानि च एते षोडश विकाराः । तत्र&lt;br&gt;&#xA;श्रोत्रात्वक् चक्षुर्जिह्वाघ्राणानि स्वस्वविषयकबुद्धिजनकत्वात् पञ्च बुद्धीन्द्रियाणि । वाक्पाणिपादपायूपस्थानि स्वस्वकर्मकरणात् पञ्च कर्मेन्द्रियाणि । तत्र उच्चारणं वाचः हस्तेयोरादानं पादयोर्गतिः पायोरूत्सर्गः उपस्थस्यानन्दः । सर्वसहायत्वादुभयात्मकं मनः । एतान्योकादेशेन्द्रियाणि । तत्त्वान्तरानारम्भकत्वे सति अहंकारोपादानत्वमित्येकं* लक्षणम् । अहंकारोपादानकत्वेसति शरीरसंयुक्तं क्रियाकारणमतीन्द्रियमिन्द्रियमिति द्वितीयम् । अथ पर्यायाः इन्द्रियाणि करणानि निपातनानि* वैकारिकाणि तैजसानि ।&lt;br&gt;&#xA;इतीन्द्रियनिरुपणम् ॥&lt;br&gt;&#xA;* अहंकारमात्रोपादानकत्वमिन्द्रियत्वमित्येकं -पा0 2 पु0 ।&lt;br&gt;&#xA;* नियतानि-पा0 1 पु0 ।&lt;br&gt;&#xA;अथ महाभूतानि । पृथिव्यप्तेजोवाय्वाकाशमिति । सविशेषशब्दादिमत्वं महाभूतत्वमित्येकं लक्षणम् । तत्त्वान्तरानारम्भकत्वे सत्यारम्भकत्वं द्वितीयं लक्षणम् । सविशेषशब्दगुणवत्त्वमाकाशस्य* लक्षणम् । सविशेषशब्दस्पर्शवत्त्वं वायोर्लक्षणम् । सविशेषशब्दास्पर्शरूपवत्त्वं तेजसः । सविशेषशब्दस्पर्शरूपरसवत्त्वमपाम् । सविशेषशब्दास्पर्शरूपरसगन्धवत्त्वं पृथिव्याः । एतानि विशेषलक्षानि । एतानि पञ्च महाभूतानि परस्परोकारिणि । अथामीषां पर्यायाः । भूतानि विकारा विशेषा आकृतयः तमोविग्रहाः शान्ता घोरा मूढा इति ।&lt;br&gt;&#xA;इति षोडशविकारा व्याख्याताः ।&lt;br&gt;&#xA;* गुणकत्वामाकास्य&amp;ndash;पा- 1 पु0 ।&lt;br&gt;&#xA;पुरुष इति तृतीयं सूत्रम् । अनादिः सूक्ष्मश्चेतनः सर्वगतः निर्गुणः कूटस्थो नित्यो द्रष्टा भोक्ता क्षेत्रवित् अमनः प्रसवधर्मा चेति स्वरूपम् । कूटस्थनित्य इत्येकं लक्षणम् । मुख्यभोक्तृत्वमित्यपरं लक्षणम् । वृत्तिसाक्षित्वमिति तृतीयं लक्षमम् । अथ प्राययाः पुरुष आत्मा पुमान् पुद्गलजन्तुः जीवः क्षेत्रज्ञः नरः कविः ब्रह्म अक्षरः प्राणः ज्ञः यः कः स एक इति । एवमेतानि पञ्चविंशतितत्त्वानि एतज्ज्ञानात् कृतकृत्यो भवति । तथा चोक्तं पञ्चशिखेन प्रमाणवाक्यम् ।&lt;br&gt;&#xA;पञ्चविंशतितत्त्वज्ञो यत्न कुत्राश्रमे स्थितः ।&lt;br&gt;&#xA;जटी मुण्डी शिखी वीपि मुच्यते नात्र संशयः ॥&lt;br&gt;&#xA;स च पुरुषो नाना सुखदुःखमोहजन्ममरणबन्धमोक्षव्यवस्थातः जन्मादिव्यवस्थातः&lt;br&gt;&#xA;पुरुषबहुत्वमिति सांख्यप्रवचनसूत्रात् । यद्येकः पुरुषः स्यादेकस्मिन् सुखिते सर्वे सुखिताः स्युः एवं सर्वत्र एवं पुरुषबहुत्वं सिद्धम् ।एवं तावत् साख्याचार्याः कपिलासुरिपञ्चशिखपतञ्जलिप्रभृतयो यस्मात् परं नापरमस्ति कीञ्चिदिति न्यायवैशेषिकाश्च बहून् पुरूषानात्मत्वेन वदन्ति । औपनिषदाश्चाचार्या हरिहरहिरण्यगर्भव्यासादयःएभ्योऽतिरिक्तमेकमेव नित्येश्वरं सर्वेषामात्मानां वदन्ति । कस्मोदेवं पुरुष एवेदं सर्वमिति । तदेवाग्निस्तदादित्य इति । तदक्षरं तद्विभुर्वरेण्यं यस्मात् परं नापरमस्ति किञ्चित स हि सर्वेषु भूतेषु स्थावरेषु चरेषु च वसत्येको महानात्मा येन सर्वमिदं ततम् ।&lt;br&gt;&#xA;ब्राह्मणे कृमिकीटेषु श्वपाके गवि ङस्तिनि ।&lt;br&gt;&#xA;पशुगोदंशमशके रूपं पश्यन्ति सूरयः ॥&lt;br&gt;&#xA;एकमेव यथा सूत्रं सुवर्णे वर्त्तते पुनः ।&lt;br&gt;&#xA;मुक्तामणिप्रवालेषु मृण्मये रजते तथा ॥&lt;br&gt;&#xA;तद्वत् पशुमनुष्येषु तद्वद्धस्तिमृगादिषु ।&lt;br&gt;&#xA;एकोऽयमात्मा विज्ञेयः सर्वत्रैव व्यवस्थितः ॥&lt;br&gt;&#xA;इत्यादि प्रमाणेभ्यः । सांख्यास्तु आदिपुरुषविषयतया लयावशिष्टनिर्विशेषचिन्मात्रविषयतया वा एतानि श्रुतिवाक्यानि योजयन्ति ।&lt;br&gt;&#xA;इति पुरुषनिरूपणम् ।&lt;br&gt;&#xA;एवं पञ्चविंशतितत्त्वानि व्याख्यातानि ।&lt;br&gt;&#xA;सांख्यकारिका च ।&lt;br&gt;&#xA;मूलप्रकृतिरविकृति-&lt;br&gt;&#xA;र्महादाद्यः प्रकृतिविकृतयः सप्त ।&lt;br&gt;&#xA;षोडशकस्तु विकारो&lt;br&gt;&#xA;न प्रकृतिर्न विकृतिः पुरुषः ॥ इति ।&lt;br&gt;&#xA;इदानीं प्रथमसूत्रेणैव गुणात्मकप्रकृतेरुद्दिष्टत्वेऽपि गुणानामवान्तरविभागं तद्दर्मांश्च विवेचयितुं वक्ष्यमाणसञ्चरप्रतिसञ्चरोपोद्घातसङ्गत्या* च सूत्रं प्रवर्त्तते ।&lt;br&gt;&#xA;* चिन्तां प्रकृतसिद्द्यर्थामुपोद्घातं विदुर्बुधा इति ।&lt;br&gt;&#xA;त्रैगुण्यमिति चतुर्थं सूत्रम् । सत्त्वरजस्तमासित्रयो गुणाः तेषां समाहारस्त्रिगुणं त्रिगुणमेव त्रैगुण्यम् । तत्र सत्त्वं नाम प्रकाशलाघवप्रसन्नताभिष्वङ्गप्रीतितितिक्षादिलक्षणमनन्तभेदम् समासतः सुखात्मकम् । रजो नाम शोकतापस्वेदस्तम्भोद्वेगोन्मादादिलक्षणमनन्तभेदं समासतो दुःखात्मकम् । तमो नाम अदानापुण्यदैन्यगौरवालस्य-&lt;br&gt;&#xA;निद्राप्रमादादिलक्षणमनन्तभेदं समासतो मोहत्वकम् । एतेषां लक्षणानि ।&lt;br&gt;&#xA;सत्त्वं प्रकाशकं विद्याद्रजो विद्यात् प्रवर्त्तकम् ।&lt;br&gt;&#xA;तमो लयात्मकं विद्यात्रैगुण्यं नाम संज्ञितम् ॥&lt;br&gt;&#xA;एते त्रयो गुणाः सर्वे उत्पत्तिस्थितिलयहेतवः ॥&lt;br&gt;&#xA;इति त्रैगुण्यं व्याख्यातम् ।&lt;br&gt;&#xA;इदानीं सगुणनिर्गुणश्रुतिविषयोपपत्त्यर्थं सर्गादावुत्पन्नं स्वयम्भुवं प्रलयावशिष्टनिर्विशेषचित्सामान्यं च दर्शयितुं सृष्टिप्रलययोः सूत्रद्वयं प्रवर्तते । सञ्चरः प्रतिसञ्चरः प्रलयः । तत्र सृष्टिर्यथा ।&lt;/p&gt;</description>
    </item>
  </channel>
</rss>
