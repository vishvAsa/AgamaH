+++
title = "शाङ्कराद्वैतम् अन्तरा मताग्रह-हिंसा"
+++

## प्रतिज्ञा
शाङ्कराद्वैतं विना मताग्रह-हिंसा ऽनिवार्येति केचित्।  
इयम् मिथ्येति वयम्। 

## पूर्व-पक्षः
पूर्व-पक्षी स्वाभिमत-स्थापनार्थं दल-द्वयम् प्रयुङ्क्ते - 

- शाङ्कराद्वैतेन मताग्रह-हिंसा-वारणं शक्यम्। 
- इतर-दर्शनैस् तद् अशक्यम्। 

तयोः प्रथमस्य तूपपादनं सरलम्। 

<details><summary>विस्तारः (द्रष्टुं नोद्यम्)</summary>

शाङ्कराद्वैतं सार्वत्रिकानुभवम् अवल्म्बते - अवस्थात्रयमीमांसाश्रयत्वात्।  
ततः परम् ब्रह्म निर्विशेषं चिन्मात्रं किञ्चिद् इति लभ्यते।  
ततो देवता-विशेष-रूपैस् तद्-आराधनम् अपारमार्थिकम् इति सन्तिष्ठते।  
ततो देवता-विशेषात्यासक्त्या  
बलेन परेषु देवता-विशेषस्य आरोपो वार्यते।  
इत्थं शाङ्कराद्वैतेन मत-हिंसा-वारणं शक्यम् इति सिद्धम्।
</details>

द्वितीये हि प्रतिमतासङ्ख्येयत्वात् कानिचनोदाहरणान्य् एव गृह्यन्ते, यथा -

- मरून्मादः, प्रेतोन्मादश् च परमतासहिष्णवो हिंसादिभिर् परमतानि दलितवन्तः। 

## स्व-पक्ष-निरूपणम्
शाङ्करेतर-दर्शनैर् मताग्रह-हिंसा-वारणम् अशक्यम् इति त्व् अलीकम्।  
तत्-प्रदर्शनार्थं धर्माव्यभिचारि-शाङ्करेतर-मत-विशेष-प्रस्तावेनालम्।  
तद् यथा -  

केचिद् विष्णुम् एव शिवम् एव वा परं दैवतम् मेनिरे,  
इतर-देवता-पारम्य-वादिनश् च भ्रान्तान्।  
किन्तु तेषाम् अयम् भ्रमस् तत्-तत्-कर्म-फलम्, तैर् एवानुभवनीयम् इति मन्यन्ते।  
स्व-मत-प्रस्तावः, तत्र-दीक्षादिकम् न यस्मै कस्मैचिद् दातुं शक्यं, न च देयम्,  
प्रत्युत भगवद्-अनुग्रह-युक्तेषु विनीतेषु  
दीर्घं कालं यावत् सुपरीक्षितेष्व् एव तादृशो ऽनुग्रहः कार्य  
इत्य् अपि मन्यन्ते।  
पुनश् च वेदादिमूलकं धर्मं बहु मन्वाना  
मतान्तर-स्थानाम् अपि विप्रादीनां हिंसां न सहन्ते।  
सत्य् एवम् बलेन स्व-मतारोपणं न सम्भवति।  

इत्थं शाङ्करेतर-दर्शनैर् मताग्रह-हिंसा-वारणं शक्यम् इति निरूपितम्। 


शाङ्कराद्वैतेन मताग्रह-हिंसा-वारणं शक्यम् इत्य् अङ्गीकुर्मः।  
