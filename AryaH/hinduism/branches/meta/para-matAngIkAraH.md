+++
title = "पर-मताङ्गीकारः"
+++

## श्रीवैष्णवेषु
परमतानाम् सीमितो ऽप्य् अङ्गीकारो दृश्यते प्राचीनेषु। तेषाम् अस्मिन् सूत्रे सङ्ग्रहो ऽस्तु।

> साङ्ख्यं योगः पञ्चरात्रं  
वेदाः पाशुपतं तथा ।  
आत्मप्रमाणान्येतानि  
न हन्तव्यानि हेतुभिः॥  
(म. भा. शा. ३५०-६३) ॥ 

इति श्रीभाष्यकारेण रामानुजेन +उच्यत इति ज्ञायते [9:18](https://www.youtube.com/watch?v=0ro_KiLqA0w&t=558s) इत्यस्मात्। तत्रैव तेनैव "अनुक्तम् अविरुद्धम् अन्यतो ग्राह्यम्" इत्यपि न्यायः प्रयुक्त इति ज्ञायते।

<details><summary>वरदाचार्यस्य सर्वाङ्कषा-व्याख्याने</summary>

श्रीमद्-अभिनव-रङ्ग-नाथ-ब्रह्म-तन्त्र-परकाल-महादेशिकाः  
तदा तदा सत्यम् एवं प्रकटयेरन् बहुजन-मध्य एव, न रहसि -

> 'भगवद्-रामानुज एवावतारपुरुषः,  
नेतर इति नाहम् अङ्गी करोमि ।  
व्याख्यातॄणां यथा-तथात्वेऽपि  
मूलपुरुषास् सर्वेऽपि महात्मान एव ।  
परं तु व्यवहारस्य पुरोवर्ति-चेतनोद्देश्यकत्वात्  
काल-देश-पुरुषानुगुणं भिद्येरन्न् एव शब्दाः ।  
एतावद् विन्यास-विशेषम् अजानद्भिः शब्द-मात्र-परायणैः  
पूर्व-ग्रह-ग्राहाद् आत्मानं रक्षितुम् अशक्तैः  
मोचितुम् तत्-तद्-व्याख्याकारैर् एव सर्वं पूर्व-पश्चिमी-कृतम् ।  
सारतस् तु श्रीशङ्कराचार्यैर् उपक्रान्तम्, भगवद्-रामानुजैः पूरितम् । तावद् एव '

इति ॥

समय-विशेषे च स भगवान् स्पष्टम् एवान्वग्रहीत्

> 'श्रीशङ्कराचार्याणां काले  
> श्रीरामानुजाचार्या यद्य् अवतीर्णाः स्युः,  
> तदैतेऽपि श्रीशङ्कराचार्य-क्रमम् एव नूनम् अनुसरेयुः ।  
> तथैव श्रीशङ्कराचार्या यदि श्रीरामानुजाचार्याणां कालेऽवतीर्णाः स्युः,  
> तदा तेऽपि श्रीमद्-रामानुजाचार्य-मार्गम् एव नूनम् अनुसरेयुः,  
> न संशयः ।  
> उभयोर् हृदयम् एकम् एव।  
> शब्द-विन्यासस् तु तत्-तत्-कालानुगुणो ऽनिवार्यः'

इति ॥
</details>


## शाङ्करेषु
शाङ्करा एवं वदन्ति -

> 'स्वसिद्धान्त-व्यवस्थासु  
> द्वैतिनो दृढनिश्चयाः ।  
> परस्परं विरुद्ध्यन्ते,  
> तेनायं न विरुद्ध्यते ॥' (मां. का. 3-17)

अन्तिमपादे तु वरदाचार्यः  

> परं तु,  
> 
> > 'भावाभावौ निषेद्धुं  
> > तद्-उभय-विधिवद् व्याहतत्वाद्  
> > अशक्यम्'  
> 
> इति न्यायेन भेदाभेदयोः परस्पराभाव-रूपत्वेन  
> +अन्यतरेणान्यतर+अनिषेधासंभवात् (नैवम्)। 

'परमतम् अप्रतिषिद्धं अनुमतम् भवति' इत्यप्य् अङ्गीकृतम्  सूत्रभाष्ये। 
प्रस्थानत्रयभाष्ये वाक्यानि सन्ति यत्र तन्मतनामकथनपूर्वकम् तत्प्रमेयाङ्गीकार: ।

## त्रिक-शैवाः
अभिनवगुप्तः -

**शास्त्रं** च **परमेश्वर-भाषितम्** एव प्रमाणम्  -  
अपर-शास्त्रोक्तानाम् अर्थानां तत्र वैविक्त्येन +++(अस्माभिः शैवैर्)+++ +अभ्युपगमात्,  
तद्-अर्थातिरिक्त-युक्ति-सिद्ध-निरूपणाच् च।

(तत्र मुकुन्दरामः - "अपर-शास्त्रोक्तानाम् अर्थानां = बौद्ध-वैष्णवादिभिः स्वस्वाम्नायेष्व् अनुशिष्टानाम् । ते च +अर्था अपरशास्त्रोक्ता बौद्ध-वैष्णवादि-शास्त्राभिहिताः।")

## भर्तृहरिः
> प्रज्ञा विवेकं लभते  
> भिन्नैरागमदर्शनैः ।  
> कियद्वा शक्यमुन्नेतुं  
> स्वतर्कमनुधावता ॥

इति भर्तृहरिः वाक्यपदीये ।
