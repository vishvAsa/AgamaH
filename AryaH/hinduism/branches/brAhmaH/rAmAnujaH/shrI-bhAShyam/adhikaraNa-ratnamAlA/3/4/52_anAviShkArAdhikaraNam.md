+++
title = "52 अनाविष्काराधिकरणम्"

+++
यत्-विद्यानिष्ठस्य प्रकृष्टमाहात्म्यशालिनो विहितम् ।  
महिमानाविष्करणं तत् ब्रह्म (श्रीनिवास-नाम) भजे ।। 148 ।।  
  
53 ।। अनाविष्काराधिकरणम् ।। 13 ।। पूर्वाधिकरणे बाल्यपाण्डित्यमौनत्रयं विद्यासहकारितया विहितमित्युक्तम् । तत्र बाल्यशब्दार्थविवरणाय प्रवृत्तमिदमाधिकरणम् ।। अनाविष्कुर्वन्नन्वयात् ।। 3-4-49 ।। विद्वान् स्वमाहात्म्यं अनाविष्कुर्वन् वर्तेतेत्यर्थः । अनाविष्काररूपबाल्यस्यैव ``बालयेन तिष्ठासेत्'' इति श्रुतौ अन्वययोग्यत्वादिति सूत्रार्थः ।। ``तस्मात् ब्राह्मणः पाण्डियं निर्विद्य बाल्येन तिष्ठासेत्'' इति ब्रह्मविद्याङ्गतया श्रुतौ विधीयमानं बाल्यं न कामचारकामवादकामभक्षणरूपं" बालकर्म, ``नाविरतो दुश्चरीतात्'' इत्यादिश्रुतिभिः कामचारादेः ब्रह्मविद्याविरोधित्वेनोक्तेः ; अपि तु स्वस्वभावानाविष्काररूपं" बालकर्मैव, स्वमाहात्म्यानाविष्काररूपस्य तस्यैव विद्यानयोग्यत्वात् ।। यद्विद्यानिष्ठस्य प्रकृष्टमाहात्म्यशालिनो विहितम् । महिमानाविष्करणं तद्ब्रह्म श्रीनिवासनाम भजे ।। 150 ।। ``बाल्येन तिष्ठासेत्'' इति श्रुतिविवक्षितब्रह्मविद्यायाः श्रीनिवासविषयकत्वं पूर्वाधिकरणे निरूपितम् ।। 121 ।। इति अनाविष्काराधिकरणम् ।। 13 ।।