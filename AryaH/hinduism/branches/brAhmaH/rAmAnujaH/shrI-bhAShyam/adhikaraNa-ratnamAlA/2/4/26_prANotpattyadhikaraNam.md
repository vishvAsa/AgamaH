+++
title = "26 प्राणोत्पत्त्यधिकरणम्"

+++
जीवोपकारकतया तत्करणानामणूनां च ।  
एकादशेन्द्रियाणां प्राणस्य च वायुतोऽन्यस्य ।। 80 ।।  
करणस्याणोर्यस्मादुत्पत्तेः श्रूयमाणतया ।  
यत्-कार्यत्वमभग्नं तत् ब्रह्म (श्रीनिवास-नाम) भजे ।।81 ।।  
  
26 ।। प्राणोत्पच्यधिकरणम् ।। 1 ।। तृतीयपादे आकाशाद्यचेतनवर्गस्य चेतनवर्गस्य च ब्रह्मकार्यत्वप्रकारो निरूपितः । इदानीं इन्द्रियादीनां जीवोपकरणानां कार्यत्वप्रकारो निरूप्यते ।। तथा प्राणाः ।। 2-4-1 ।। इदं पूर्वपक्षसूत्रम् । यथा जीवो नौत्पद्यते, तथा इन्द्रियाण्यपि नोत्पद्यन्ते इति सूत्रार्थः । ``असद्वा इदमग्र आसीत् । तदहुः" किं तदासीत् इति । ऋषयो वाव ते अग्रे आसन् । तदाहुः-के ते ऋषयः इति । प्रणा वाव ऋषयः'' इति शतपथब्राह्मणे प्रलयकाले प्राणशब्दवाच्यानां" इन्द्रियाणां सद्भावश्रवणेन तेषामुत्पत्त्यभावावगमात् इन्द्रियाणि नोत्पद्यन्ते इति भावैः ।। आवृत्त्या इदमेव सिद्धान्तसूत्रम् - तथा प्राणाः ।। 2-4-1 ।। [गौण्यसंभवात् तत्प्राक््श्रुतेश्च ।। 2 ।। तत्पूर्वकत्वाद्वाचः ।। 3 ।।] तथा प्राणाः- इन्द्रियाणि वियदादिवत् उत्पद्यन्ते इति सूत्रार्थः ।। भावः । ``एतस्माज्जायते प्राणो मनःसर्वेन्द्रियाणि च । खं वायुर्ज्योतिरापः पृथिवी विश्वस्य धारिणी'' इत्यादिश्रुतिषु वियदादीनामिव इन्द्रियाणामप्युत्पत्तिश्रवणेन तेषामुत्पत्तिः अस्त्येव । उदाहृतशतपथब्राह्मणे, ``प्राणा वाव ऋषयः'' इत्यत्र प्रणशब्दवाच्यः" परमात्मा, न इन्द्रियाणि; ऋषिशब्दसामानाधिकरण्येन प्राणशब्दवाच्यस्य सर्वज्ञत्वावगमात् । ऋषिशब्दो हि सर्वज्ञत्ववाची । किञ्च इन्द्रियाणि स्वकार्यकल्प्यानि । सृष्टेः प्राक् वियदादीनां अभावेन व्यवहर्तव्याभावात्, वागादिकार्यं व्यवहारादि, श्रोत्रादिकार्यं" शब्दग्रहणादि च तदानीं न संभवाति । अतः सृष्टेः प्राक्् इन्द्रियकार्याभावात्, इन्द्रियसद्भावकल्पने प्रमाणाभावेन इन्द्रियाणामभावः" सिद्धः ।। इत्थं च परमात्मनो बहुत्वासंभवात्, तस्यैकस्यैव प्रलयदशायामवस्थानश्रवणात्, प्रलयदशायामिन्द्रियसद्भावकल्पने प्रमाणाभावाच्च, बहुवचनश्रुतिः ``अदितिः पाशान्'' इति बहुवचनश्रुतिवत् नेया इति ।। 61 ।। इति प्रणोत्पत्त्यधिकरणम् ।। 1 ।।