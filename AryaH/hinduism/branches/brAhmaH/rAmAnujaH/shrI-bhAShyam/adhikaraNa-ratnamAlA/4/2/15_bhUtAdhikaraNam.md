+++
title = "15 भूताधिकरणम्"

+++
प्राणः पुरुषेण युतो भूतैस्सह यस्य सङ्कल्पात् ।  
संसृष्टो भवति तदा तत् ब्रह्म (श्रीनिवास-नाम) भजे ।। 167 ।।  
  
15 ।। भूताधिकरणम् ।। 4 ।। भूतेषु तच्छ्रुतेः ।। 4-2-5 ।। [नैकस्मिन् दर्शयतो हि ।। 6 ।।] जीवसंयुक्तः प्राणः पृथिव्यादिभूतसूक्ष्मेषु संयुज्यते, जीवस्य सर्वभूतमयत्वश्रुतेः इति सूत्रार्थः ।। प्राणः पुरुषेण युतो भूतैस्सह यस्य सङ्कल्पात् । संसृष्टो भवति तदा तद््ब्रह्म श्रीनिवासनाम भजे ।। 169 ।। स्पष्टोऽर्थः ।। पूर्वपक्षः । ``प्राणस्तेजसि'' इति प्राणस्य तेजसि संपत्तिश्रवणात्, प्राणस्य तेजोमात्रेण संसर्ग इति ।। सिद्धान्तः । बृहदारण्यके ``पृथिवीमय आपोमयस्तेजोमयः'' इति इहामुत्र सञ्चरतो जीवस्य युगपत्सर्वभूतसंसर्गश्रवणात् भूतान्तरासंसृषृस्यैकैकभूतस्य कार्याक्षमतायास्त्रिवृत्करणश्रुतिस्मृतिसिद्धतया कार्यरंभसिद्धये भूतानां परस्परसंसर्गस्यावश्यकत्वाच्च ``प्राणस्तेजसि'' इत्यत्र तेजश्शब्दः पञ्चीकृततेजःपर एव वाच्यः । अतः सजीवः प्राणः भूतसूक्ष्मैस्सह संयुज्यते इति ।। 138 ।। इति भूताधिकरणम् ।। 4 ।।