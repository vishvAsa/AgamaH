+++
title = "13 मनोधिकरणम्"

+++
सर्वेन्द्रियसंयुक्तं मनस्तु सङ्कल्पतो यस्य ।  
प्राणेन भवति युक्तं तत् ब्रह्म (श्रीनिवास-नाम) भजे ।। 165 ।।  
  
13 ।। मनोऽधिकरणम् ।। 2 ।। तन्मनः प्राण उत्तरात् ।। 4-2-3 ।। तत्-वागादीन्द्रियसहितं मनः, प्राणे संपद्यते-प्राणेन संयुज्यते; ``मनः प्राणे'' इत्यनन्तरश्रुतिवाक्यादित्यर्थः ।। सर्वेन्द्रियसंयुक्तं मनस्तु सङ्कल्पतो यस्य । प्राणेन भवति युक्तं तद्ब्रह्म श्रीनिवासनाम भजे ।। 167 ।। स्पष्टोऽर्थः ।। अत्रेयमधिकाऽऽशह्का-``अन्नभयं हि सोम्य मन'' इति मनइन्द्रियस्य पृथिवीविकृतिभूतान्नविकृतित्वाभिधानात्, ``आपोमयः प्राण'' इति मनइन्द्रियस्य पृथिवीविकृतिभूतान्नविकृतित्वाभिधानात्, ``आपोमयः प्राण'' इति प्राणस्य अब्विकृतित्वाभिधानाच्च मनसः परपरया स्वोपादानभूतपृथिवीद्वारा प्राणोपादानभूतास्वप्सु लयसंभवात् `मनः प्राणे संपद्यत' इत्यत्र मनइन्द्रियस्य प्राणे लय एव प्रतिपाद्यते इति ।। परिहारस्तु- ``अन्नमयं हि सोम्य मनः आपोमयः प्राणः'' इत्यत्र मनसः अन्नेन, प्राणस्य अद्भिश्च कार्यक्षमतापादनरूपमाप्यायनमात्रमुच्यते । न तु प्रकृतिविकृतिभावः, मनसोऽहङ्कारप्रकृतिकत्वात् प्राणस्याकाशप्रकृतिकत्वाच्चेति ।। 136 ।। इति मनोऽधिकरणम् ।। 2 ।।