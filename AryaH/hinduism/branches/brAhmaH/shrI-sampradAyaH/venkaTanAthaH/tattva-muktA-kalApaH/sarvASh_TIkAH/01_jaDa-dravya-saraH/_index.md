+++
title = "+जड-द्रव्य-सारः"
+++

<details><summary>सर्वाङ्कषटीका</summary>

विश्वं सृजन् करुणया परिपालयन् यः विश्वक्रियासु यमयत्यखिलान्तरात्मा । विद्यास्वयंवरपतिः विदधातु सोऽयां विश्वस्य मङ्गलममेयमहाविभूतिः ॥ तत्त्वमुक्ताकलापस्य प्रौढस्यातिमहीयसः । करोमि विपुलां व्याख्यां सतामाज्ञामनुस्मरन् ॥ तमाद्यं गुरुमानम्य शठकोपयतीश्वरौ । वेदान्ताचार्यमन्यांश्च व्याख्यास्यामि यथामति ॥
निश्शेषां वस्तुवृत्तिं निपुणमिह हि यो न्यास्थदाचार्यवर्यः
वागीशस्य प्रसादान्निखिलबुधमनोहारि कालानुरूपम् ।
सोऽयं कारुण्यमूर्तिः समय उपगते त्वद्य तस्यानुरूपं
मध्ये मां संविधाय स्वहृदयनिहितं प्राह विज्ञानदृष्ट्या ॥
अनुगृह्णन्तु सद्भावपवित्रितजगत्त्रयाः । अपूर्वप्रक्रियामेनां वीक्ष्य सर्वङ्कषां बुधाः ॥
</details>
