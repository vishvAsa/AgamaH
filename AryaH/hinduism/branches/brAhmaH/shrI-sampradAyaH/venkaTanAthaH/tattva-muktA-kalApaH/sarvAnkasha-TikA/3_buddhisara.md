+++
title = "३ बुद्धिसर:"

+++
[ ज्ञानं स्वयं प्रकाशते । 
धीत्वात् वेद्मीति सिद्धा स्वयमितरमतिब ुद्धिलक्ष्मादिधीवत् 
यद्वा सर्वज्ञधीवत्; न स मतियुगवान्; नापि चैकोनवेदी । नो चेत्, धारामतौ सा प्रथममपि सती नावबुद्धेति धी: स्यात् 
स्वस्यां वृत्तेर्विरोधोऽप्युपशमनमियादुक्तदृष्टान्तनीत्या ॥ १ ॥ 
क्रमप्राप्तं बुद्धितत्त्वं निरूपयितुमुपक्रममाणः, तस्याः स्वयंप्रकाशत्वं प्रथमं प्रदर्शयति । उद्देशो लक्षणम्, परीक्षा चेति निरूपणक्रमोऽभियुक्तैः अभिहितः (न्या. भा. 1-1-2) | तत्र नाम्ना पदार्थसंकीर्तनम् 'उद्देश:' । उद्दिष्टस्येतरव्यावर्तकधर्मकथनम् 'लक्षणम्' । लक्षणमिदं युज्यते नवेह्यादिविचारः 'परीक्षा' । ग्रन्थारम्भ एव ‘द्रव्याद्रव्यप्रभेदात् ' (जड. 6) इत्यादिनोद्देशोऽभिहितः । अनन्तरम् 'ज्ञातुर्ज्ञेयावभासो मतिः ' इति लक्षणमप्यभिहितम् । अथ लक्षितस्य परीक्षामुपचित्रमिषुः प्रथमं तत्र प्रमाणं प्रदर्शयति - धीत्वादि- त्यादिना । व्यवसायानुव्यवसायभेदवादिनो वैशेषिकादयः ज्ञाने स्वविषयकमनुव्यवसायमेव प्रमाणं वदन्ति । तन्निराकर्तुं तस्य स्वप्रकाशत्वं प्रथमं प्रदर्शयति । अपि च पूर्वम् आत्मनः स्वयंप्रकाशत्वसाधनप्रकरणे (जीव.6) इत्युक्तम् । तत्र च सर्वार्थसिद्धौ 'ज्ञानस्य स्वप्रकाशत्वं साधयिष्यते इति चानुगृहीतम् । अतो बुद्धेरात्मधर्मत्वसाधनस्यावश्यकत्वेऽपि प्रथमं तत्स्वप्रकाशत्वसाधनेनैव तद्विचारमुपक्रमते - धीत्वादित्यादि । इतरमति:- विमतं धर्मभूतं ज्ञानम्, इतरा = धर्मिभिन्ना इत्यर्थः । बुद्धिलक्ष्मादिधीवत् = बुद्धिलक्षणज्ञानादि- वत्, धीत्वात् = ज्ञानत्वादेव 'वेद्मि' इति स्वयं सिद्धा = 'अहमिदं जानामि' इत्यनुभवात् स्वप्रकाशा । बुद्धिर्नाम धर्मभूतं ज्ञानम् 'अहमिदं जानामि' इति धात्वर्थभूतम् । 'जानामि' इत्यस्य ज्ञानाश्रयः इत्येवार्थः, न तु 'ज्ञानस्वरूप : ' इति, क्रियावाचिनो हि धातवः । आख्यातस्याश्रयत्वमर्थः । अन्यथा हि आख्यातमर्थशून्यं स्यात् । संभवत्यर्थवत्त्वे अर्थशून्यत्वाङ्गीकारोऽप्रामाणिकः । यद्यपि भावार्थकधातुप्रयोगे 'चैत्रेण सुप्यते' इत्यादौ आख्यातः साधुत्वार्थ इति सर्वसंप्रतिपन्नम्, 'भावे च' इत्यनुशासनात् । अथापि न तथेतरत्र संभवः अनुशासनाभावादेव=असंप्रतिपत्तेरेव । किञ्च 'जानाति' इत्यादौ हि न तथासंभवः, भावार्थकत्वे 'भावकर्मणोः ' (पा.सू.1-3-13) इत्यात्मनेपदविधानात् । यद्यपि भावार्थकल्युडन्तपदम् ‘ज्ञानम्' इत्यस्ति, अथापि तिङन्तं तु न भवत्येव । अतश्च ज्ञानाश्रय आत्मा, ज्ञानं तु तद्धर्मभूतमेव । किञ्च जानाति इत्यस्य ज्ञानवान् ज्ञानाश्रयः इति पदाभ्यां विवरणात् ज्ञानं धर्म एव । अधिकं पूर्वमेव गतम् । शिष्टं च पश्चात् भविष्यति । यद्यपि पचति=पाककर्ता इति विवरणात् जानाति इत्यस्यापि ज्ञानकर्ता इत्येव विवरणमुचितम् । कैश्चिद्दार्शनिकैस्तथा 
1तत्त्वमुक्ताकलापः 
514 
प्रयुज्यते च । अथापि तावता ज्ञानस्य धात्वर्थस्य न धर्मत्वमपगच्छति । वस्तुतस्तु ज्ञानस्य करणतंत्रत्वेन पुरुषतंत्रत्वाभावात् कर्तृत्वमाश्रयत्वरूपमेवेत्यपि दार्शनिकसंमतमवगन्तव्यम् । अत एवात्राचार्याणां ज्ञानपदापेक्षया बुद्धिपद आदरातिशयः । अत्रापि वक्तव्यं सर्वं पूर्वमेव ( जीव. 4) विवृतम् ॥ 
वेदान्तदर्शनं नैव व्यवहारनियामकम् । व्यवहारे भट्टनय इत्यतः स्वीकृतं परैः ।। 
नैतद्युक्तं यतो भट्टो न ऋषिर्नापरोक्षधी: । मीमांसकोऽयं किन्त्वर्धतार्किकस्तु समीरितः ।। 
T 
व्यवहारे न्यायनयः इति युक्तं तु मन्महे । प्रतीतिशरणास्त्वेते गौतमीयास्तु कीर्तिताः ॥ प्रतीतितो व्यवस्थाप्यमर्थंजातं प्रकीर्तितम् । अतः प्रतीतिशरणा गौतमीया मता बुधैः ।। यथा प्रयोगशरणाश्शाब्दिका इति च प्रथा । इदं प्रमाणशास्त्रं स्यादार्ष गौतमदर्शितम् ॥ ज्ञानं बुद्धिरतः प्रोक्तं लोकानुभवमूलकम् । आत्मनो धर्मभूतत्वात् जानामीति प्रतीतितः ।। अतो गौतमतन्त्रं तु लोकायतमभूत् पुरा । चार्वाकतन्त्रं नैवासीत्पुरेत्यादि निरूपितम् ॥ 
- 
विषयस्तु गृह्यते ज्ञानेन । ज्ञानं तु केन गृह्यते? इत्यत्र विवदन्ते तीर्थकाराः, परीक्ष्यन्तेऽग्रे ते । तत्रानुव्यवसायेनैव ज्ञानविषयकमानसप्रत्यक्षेण तत्सिद्धिरिति तार्किकाः । परंतु वेदान्तिनां ज्ञानं स्वयंप्रकाश- स्वरूपम्, अन्यथानवस्थापत्तेः । न्यायमते – पदार्थविषयकं ज्ञानं व्यवसाय इत्युच्यते । व्यवसायविषयकं ज्ञानमनुव्यवसाय इत्युच्यते । इदं च मानसप्रत्यक्षरूपम् । व्यवसायस्यार्थप्रकाशार्थत्वेन, तत्रैव तयापारोप- रमात् । धर्मिज्ञानस्य तु प्रकाशः स्वाभिमुखः । धर्मज्ञानस्य प्रकाशस्तु विषयाभिमुखः । अत एव विषय- प्रकाशनवेलायामेव धर्मज्ञानस्य प्रकाशः, अत एव च सुषुप्तावस्य प्रकाशाभावात्, तदायमसत्कल्प इत्युच्यते । अतो धर्मज्ञानं न स्वविषयकम् । तदर्थं च व्यवसायान्तरमपेक्ष्यते । व्यवसायमनु जातत्वात्सोऽनुव्यवसाय उच्यते । अनुव्यवसायः केन गृह्यते इति प्रश्नो न्यायनये नोदेति, यत इदं दर्शनं बाह्य एव विषये नैर्भर्यवत्, नान्तरे । अत एव ईश्वरीयं ज्ञानमपि तेषां न ज्ञानलक्षणलक्ष्यम् । वेदान्तिनस्त्वान्तरे यतो नैर्भर्यवन्तः, अत एव व्यवसायानुव्यवसाययोर्भेदं नाङ्गीकुर्वन्ति । अधिकं समयान्तरे || 
वस्तुतस्तु - विषयस्य सिद्धिर्ज्ञानेन । ज्ञानस्य सिद्धिर्यद्यन्येन तर्ह्यनवस्था । अतश्च विषयप्रकाश एव ज्ञानस्यापि प्रकाशरूपः, प्रकाशपदार्थ एव किल ज्ञानम् । निर्विषयस्तु प्रकाशो नास्त्येवेति ज्ञानस्य प्रकाश- कान्तरापेक्षा नास्त्येव । अथवा अन्ततः अनुव्यवसायस्तादृश एवेति, तस्य स्वप्रकाशत्वसिद्धिः ॥ 
तत्र दृष्टान्तः - बुद्धिलक्ष्यादिधीवदिति । बुद्धेर्यलक्षणमुच्यते 'व्यवहारहेतुः बुद्धि:' इति, तदिदं लक्षणम्, घटादिज्ञानस्य, एतल्लक्षणज्ञानस्य चेत्युभयोरपि ज्ञानयोः संग्राहकम् । तद्वत् ज्ञानमपि विषयं घटादिकम्, विषयिणमात्मानं च प्रकाशयति । एतदेव स्वप्रकाशत्वम् ॥ 
ननु हानोपादानादिव्यवहारहेतुभूतं ज्ञानमन्यत् । लक्षणवाक्यजन्यं ज्ञानं चान्यत् । उभयोः परस्परा- पेक्षानियमोऽपि नास्ति । किञ्च बुद्धिलक्षणज्ञानं सामान्यविषयकम्, हानोपादानादिव्यवहारहेतुज्ञानं तत्तद्वस्तु- विशेषविषयकम् । उभयं भिन्नकालिकं च । अतः तस्य स्वप्रकाशत्वाभावे न कापि क्षतिरिति कथं तस्य 
515 
बुद्धिसर: 
दृष्टान्तत्वमित्यतो दुरपह्नवं दृष्टान्तान्तरम् आह - यद्वेत्यादि । सर्वज्ञधीवत् = सर्वज्ञस्य = जगत्कारणभूत- स्येश्वरस्य धीवत् = बुद्धिवत् । 'यस्सर्वज्ञस्स सर्ववित्' (मुं. 1-1-9 ) इति श्रुत्या समष्टिव्यष्टिरूपं सर्वं स जानातीति सिद्ध्यति । ननु जीवीयज्ञानवदीश्वरीयं ज्ञानमपि ज्ञानान्तरेणैव कुतो न गृह्येतेत्यत्राह - न स इत्यादि । सः = ईश्वरः मतियुगवान्न = ज्ञानद्वयवान्न भवति । अनुमानेन सिद्ध्यन् ईश्वरो लाघवतर्क- वशान्नित्यैकज्ञानवानेव सिद्ध्यतीति परैरङ्गीकारात् । श्रुत्येकगम्यमीश्वरमभ्युपगच्छतामौपनिषदानामपि न हि ज्ञानद्वयाङ्गीकारे किञ्चित्प्रमाणमस्ति ॥ 
। 
ननु समष्टिविषयकं ज्ञानमन्यत्, व्यष्टिविषयकं चान्यदिति अस्तु ज्ञानद्वयमीश्वरस्य । समष्टि- सृष्टिकाले न व्यष्टिपदार्थास्सन्ति, व्यष्टिपदार्थानां ब्रह्माण्डसृष्ट्यनन्तरकालिकत्वात् । अत एव न विनिगम- नाविरहोऽपि, समष्टिव्यष्टिभेदस्य प्रामाणिकत्वात् । एवञ्च ज्ञानद्वयसिद्धौ, परस्परग्रहणेन तयोर्भानसंभवात् सर्वज्ञत्वसिद्धिरिति चेत्-न- ईश्वरीयज्ञानस्य नित्यत्वेन, समष्टिविषयकज्ञानेनैव व्यष्टिपदार्थानामपि विषयी- करणेन, अतिरिक्तव्यष्टिविषयकज्ञानासिद्धेः । समष्टिसृष्टिकाले व्यष्टिपदार्थाभावमात्रेण ज्ञानयोर्भेद, पदार्थानां क्रमश एव सृष्टेः प्रतिपदार्थमेव ज्ञानभेदापत्तिरिति ईश्वरीयं ज्ञानमनन्तमेव स्यात् । जीवीयं ज्ञानमेव नित्यम् एकञ्चेति वदतां मते ईश्वरीयज्ञानस्यैकत्वं कैमुतिकसिद्धम् । ततश्च नित्यं तदेकं ज्ञानमात्मानमपि विषयी - कुर्यादेवेति तत्स्वप्रकाशत्वसिद्धिः । अतश्च तद्ज्ञानस्यैकत्वात् सर्वविषयकत्वाच्च स्वविषयकत्वमप्या- वश्यकम् । ननु अङ्गुल्यग्रं न ह्यात्मानं स्प्रष्टुमलम् । अतस्सर्वज्ञत्वं तद्व्यतिरिक्तसर्वज्ञत्वमेवेत्यत्राह- नापीत्यादि । न ज्ञानद्वयवान्, नापि चैकोनवेदी= नाप्येकोनसर्वज्ञः सः । सर्वपदार्थसंकोचे सर्वेऽपि सर्वज्ञपदवाच्या भवेयुः, विनिगमनाविरहेण, एकोनसर्वज्ञः कश्चित्, ज्यूनसर्वज्ञः अन्यः, यूनसर्वज्ञः अपर इत्येवंप्रसङ्गात् । अतः ईश्वरीयं ज्ञानं सर्वविषयकम्, स्वविषयकं च । इदमेव स्वप्रकाशत्वमिति तद्दृष्टान्तेन जीवीयज्ञानस्यापि स्वप्रकाशत्वसिद्धिः ॥ 
जीवीयधर्मभूतज्ञानस्य स्वप्रकाशत्वे दृढतरं प्रमाणं प्रदर्शयति - नो चेदित्यादि । नो चेत् = ज्ञानस्य स्वयंप्रकाशत्वं यदि नाङ्गीक्रियते, किन्त्वनुव्यवसायविषयतयैव तत्सिद्धिः, तदा - धारामतौ= अम्बुधारावत् प्रवहन्त्यां मतौ प्रथमम्=आदौ सती अपि = वर्तमानापि न अवबुद्धा = 'मया नावगता' इति धी: इत्यनुभवः स्यात् । तथा अननुभवात् धारावाहिज्ञानं स्वयंप्रकाशमिति आवश्यकम् । एकस्य ज्ञानस्य स्वयं- प्रकाशत्वे सिद्धे तद्दृष्टान्तेनेतरेषामपि ज्ञानानां स्वयंप्रकाशत्वसिद्धिर्निष्यत्यूहैवेति ज्ञानानां स्वयंप्रकाशत्वसिद्धिः।। 
= 
ननु ! 'न ह्यङ्गुल्यग्रमात्मानं स्पृशति' इति न्यायेन एकस्यैव कर्तृत्वं कर्मत्वं च विरुद्धमित्युक्तं हीत्यत्राह - स्वस्यामित्यादि । स्वस्यां वृत्तौ = स्वस्यैव स्वविषयत्वे विरोधोऽपि = व्याघातोऽपि उक्तदृष्टान्त- नीत्या ईश्वरीयज्ञानन्यायेन उपशमनम् = शान्तिम् इयात् = प्राप्नुयात् । दीपादिदृष्टान्तेन चाविरोधः । एकत्रैकस्यैव कर्तृत्वकर्मत्वयोरविरोधे सिद्धे, तेनैव न्यायेनेतरत्रापि तयोरविरोधोऽप्यनुभवानुरोधादङ्गीकर्तव्यः । सर्वत्राबाधितप्रतीतेरेव प्रमाणत्वात् । अतो आत्मवत्, तद्धर्मभूतं ज्ञानमपि स्वयंप्रकाशमेव ॥ 
तत्त्वमुक्ताकलापः 
516 
इदमत्रावधेयम् – सांख्याः निर्विशेषाद्वैतिनश्च एवमाहुः । आत्मा चैतन्यमात्रस्वरूपः । चैतन्यपदं हि स्वरूपज्ञानवाचि, न तु आत्मधर्मभूतज्ञानवाचि । ज्ञानपदन्तु मुख्यवृत्त्या स्वरूपचैतन्यवाचि, लक्षणया धर्मभूतज्ञानबोधकं च । बुद्धिपदमेव धर्मभूतज्ञानवाचकम् । त्रिगुणद्रव्यस्याद्यः परिणामः महत्तत्त्वमित्युच्यते । अस्य सत्त्वगुणप्रधानावस्था बुद्धिरित्युच्यते । सत्त्वगुणं हि प्रकाशकम् । धर्मभूतं ज्ञानमपि प्रकाशकमुच्यते । अतः इयमेव बुद्धिः गौणं ज्ञानम्, वृत्तिरूपं ज्ञानमिति चोच्यते । बुद्धेः चैतन्यस्य च परस्परच्छायापत्त्या ‘अहं जानामि' इति व्यवहारो भवति । अत्र ज्ञाधात्वर्थ एव बुद्धिः । एतादृश' चिच्छायापत्त्या' चैतन्यरूपस्या- त्मनः य उपकारः, सः उपलब्धिरित्युच्यते । एवञ्च बुद्धिः, ज्ञानम्, उपलब्धिरिति न समानार्थकाः । ज्ञानम्=आत्मस्वरूपम् । बुद्धिः = वृत्तिरूपः प्रकृतेरवस्थाविशेषः । उपलब्धिः = पुरुषे जायमानः चिच्छाया- पत्तिफलभूतः प्रकाशः । प्रकृतिपरिणामभूतात् महत्तत्त्वात् ‘अहम्' इत्यभिमानहेतुः अहंकाराख्यं तत्त्वं जायते । तस्मान्मनो जायते । बुद्धिः अध्यवसायहेतुः । अहंकारः अभिमानहेतुः । मनः संकल्पहेतुः । एतत्त्रयमपि अन्तःकरणमित्युच्यते । पातञ्जलास्तु एभिः त्रिभिरन्तः करणैस्सह चतुर्थं 'चित्तम्' इत्यप्यन्तःकरणमतिरिक्त- मङ्गीकुर्वन्ति । एते हि ईश्वरवादिनः । अत एवैषाम् 'सेश्वरसांख्याः' इत्यपि व्यवहारः । ' समाधिसिद्धि- रीश्वरप्रणिधानात्' (यो.सू.2-45) इति सूत्रम् । परमात्मनो ध्यानं प्रति करणं 'चित्तम्' इत्युच्यते । 'ध्यै चिन्तायाम्' इति हि धातुः । तथा चैषामन्तःकरणानि चत्वारि । सविशेषवादिनो नैयायिकास्तु 'अहं जानामि’ इत्यादिव्यवहाराणां कदाचिदपि, कस्यचिदपि बाधाद्यदर्शनात् ज्ञानाश्रयत्वमात्मनो वास्तविकमिच्छन्तः 'बुद्धिरुपलब्धिर्ज्ञानमित्यनर्थान्तरम्' (न्या.सू.1-1-15) इत्यवदन् । तथा मन एकमेवान्तःकरणमन्तरिन्द्रिय- मित्यवदन् । सिद्धान्तिनामपि सविशेषवादित्वात्, व्यवहारक्षेत्रेऽनेकेषु विषयेषु नैयायिकप्रक्रियामनुसरन्तः एते बुद्धिज्ञानपदयोः पर्यायत्वम्, मनस एकस्यैवान्तःकरणत्वम्, इन्द्रियत्वं चाभ्युपागमन् । वैशेषिकशैली- मनुशृत्य पदार्थनिरूपणं सिद्धान्ते क्रियते इत्याचार्यैः स्पष्टमुक्तम् (न्या. सि.) । अत्र वैशेषिकपदं नैय्यायिकस्या- प्युपलक्षकम् । अयमंशो यथावसरं विशदीक्रियते । सांख्या अपि मनस एकस्यैव अन्तरिन्द्रियतां वदन्ति, न तु बुद्ध्यहङ्कारयोरिन्द्रियत्वम् । परन्तु 'बुद्धिमान् ' 'ज्ञानी' इति पदयोर्लोके पर्यायत्वं न दृश्यते । 'बुद्धिमान्' इति पदं बाह्यवस्तुविषयकज्ञानवन्तम्, 'ज्ञानी' इति पदमात्मादितत्त्वविषयकज्ञानवन्तञ्च वक्तीति सर्वसंमतम् । ‘आत्मा ज्ञानस्वरूपः' इत्युच्यते, न तु 'आत्मा बुद्धिस्वरूपः' इति, तार्किकास्तु जडात्मवादिनः । बुद्धिरात्मधर्मः । यद्यपि 'जानामि' इति 'ज्ञा' धात्वर्थभूतं ज्ञानमात्मधर्म एव । आत्मस्वरूपस्य ज्ञानत्वं तु स्वप्रकाशत्वप्रयुक्तमिति ‘अनुगतकथने ज्ञानमर्थप्रकाशः' इत्यभिहितम् । एवं च बुद्धेरात्मधर्मत्वमेव, न त्वन्तःकरणधर्मत्वं, अत एवात्मा सधर्मक एवेति सिद्धान्तेऽङ्गीकारात्, तद्दृष्ट्यैव 'बुद्धिरूपलब्धिर्ज्ञानमित्य- नर्थान्तरम्' इति सूत्रावतारात्, तच्छाययैव सिद्धान्ते बुद्धेरात्मधर्मत्वोक्तिः । अतः तत्त्वविवेचनदृष्ट्या ज्ञान- पदमन्यत्, तत्पर्यायं बुद्धिपदं चान्यदितिवत्, अध्यवसायादिकार्यभेदेनान्तःकरणचातुर्विध्यं चावश्यकम् । तेषामिन्द्रियत्वमस्ति न वेत्येतदन्यत् । अतश्चाचार्यपादानामाशयः लोकव्यवहारदृष्ट्या, वैभववादरूपतया, वैशेषिकप्रक्रियादृष्ट्या वा निर्वाह्य इति युक्तम् । अत एवात्रापि बुद्धेर्मनोवृत्तिरूपत्वमुक्तमवधेयम् ॥ १ ॥ 
T 
227. 
517 
[ ज्ञानस्य ज्ञानान्तरविषयत्वे न विरोधः ] 
स्मृत्या शब्दानुमानप्रभृतिभिरपि धीर्वेद्यते स्वप्रकाशा 
धीत्वादेस्तामवेद्यामनुपधि वदतः स्वोक्तिबाधादयः स्युः । वेद्यत्वे सा जडा स्यादिति च विहतिमत्; व्याप्तिभङ्गश्च; नो चेत् 
शिष्याचार्यादिसर्वव्यवहृतिविरहात् जातमौनञ्जगत् स्यात् ॥ २ ॥ 
बुद्धिसर: 
आत्मस्वरूप इव (जीव.6) तद्धर्मभूतज्ञानेऽपि स्वप्रकाशत्ववेद्यत्वयोर्न विरोध इति प्रदर्शयति- स्मृत्येत्यादिना । स्मृत्या= पूर्वानुभवविषयकस्मरणेन शब्दानुमानप्रभृतिभिः = बुद्धिवाचकपदैः, अनुमाना- दिभिश्च स्वप्रकाशापि धीः = ज्ञानम् वेद्यते = ज्ञानान्तरविषयो भवति । अपिरविरोधसूचकः । प्रभृतिपदेन प्रत्यक्षग्रहणम् । प्रमाणस्यास्य कण्ठतोऽनुक्तिस्तु व्यवसायानुव्यवसाययोर्भेदो नास्तीति संप्रदायसूचनाय । धीत्वादेः = ज्ञानत्वादिहेतोः, आदिपदेन स्वप्रकाशत्वपरिग्रहः । ताम् = बुद्धिम् अवेद्याम् = ज्ञानान्तराविषयाम् अनुपधि वदतः, अनुपधीति क्रियाविशेषणम्, स्वोक्तिबाधादयः स्युः = स्ववचनविरोधादिदोषाः भवेयुः । आदिपदेन स्वानुभवविरोधग्रहणम् । अनुपधिपदेन देशकालव्यक्तिविषयविशेषनिषेधो विवक्षितः । तेन च स्वप्रकाशत्वस्य सहजत्वम्, सार्वदिकत्वम्, वेद्यत्वस्य कादाचित्कत्वं च विवक्षितम् ॥ 
| 
- 
: 
सामान्यतोऽवेद्यत्वं हि वेद्यत्ववत्केवलान्वयि । घटादयो हि पटत्वादिनाऽवेद्या एव । नीलः पीतत्वादिना, अद्यतनः ह्यस्तनत्वेन, काञ्चयां वर्तमानः काश्यां वर्तमानत्वेन चावेद्य एव । अतोऽप्रयोजक- मेतादृशमवेद्यत्वम् । सर्वांशेनाप्यवेद्यत्वं हि स्ववचनविरुद्धम् । कादाचित्कं वाऽवेद्यत्वं कथं स्यात् । तस्य जडत्वपर्यायत्वेनास्वप्रकाशत्वापत्तेरित्याशङ्क्य समाधत्ते – वेद्यत्व इत्यादि । वेद्यत्वे साधी : जडा स्यात्, इति च वचनम् विहतिमत्= व्याहतं भवति । तादृशनिषेधवाक्येनैव तस्या अभिधानात् । अनभिधाने च वेद्यत्वसिध्ययापत्तेः । अत एव 'यदि वेद्यत्वं स्यात्, तर्हि जडत्वं स्यात्' इति तर्कोऽप्यप्रामाणिकः, आपाद्यापादकयोर्व्याप्त्यभावेन तर्काङ्गपञ्चकान्यतमाभावादित्याह - व्याप्तीत्यादि । व्याप्तिभङ्गश्च आपाद्या- पादकयोः व्याप्तेः भङ्गश्च । अनुभूतिः अवेद्या, स्वप्रकाशत्वात् = अजडत्वात् इति प्रयोगे, 'अजडत्वमस्तु, अवेद्यत्वं मास्तु=वेद्यत्वमेवास्तु' इत्यप्रयोजकत्वे आपादिते, 'यदि वेद्यत्वं स्यात्, तर्हि जडत्वं स्यात्' इति तर्को वक्तव्यः । पूर्वोक्तसाधकानुमाने पक्षवाचकपदेन वेद्यत्वसिद्ध्या, तत्र जडत्वाभावात् आपाद्यापादकयोः व्याप्त्यभावात् नायं तर्कः प्रयोक्तुं शक्यत इति अप्रयोजकमेवानुमानम् 11 
वैतण्डिकस्य प्रतिबन्द्येवोत्तरमित्यभिप्रायेणाह - नो चेदित्यादि । नो चेत् = संविदः निरुपाधिका- वेद्यत्वे शिष्याचार्यादिसर्वव्यवहृतिविरहात् = शिष्याचार्यव्यवहारस्य, वादिप्रतिवादिव्यवहारस्य वा विरहात् जगत् = सर्वोऽपि लोकः जातमौनं स्यात् = गुरोः ज्ञानं ज्ञात्वा शिष्यस्तमुपसीदति । गुरुरपि शिष्यस्य ज्ञानाभावं ज्ञात्वा तस्मै तत्त्वमुपदिशति । ज्ञानाभावज्ञानमपि प्रतियोगिभूतज्ञानविषयकज्ञानसापेक्षम् । अतो ज्ञानस्यावेद्यत्वे सर्वमिदं दुरुपपादं स्यात् । अतो ज्ञानस्य वेद्यत्वमावश्यकम् ॥ 
तत्त्वमुक्ताकलापः 
518 
[प्राकट्यानुमाननिरासः ] 
228. 
बुद्धेरर्थप्रकाशादनुमितिरिति चेत्, तन्न साध्याविशेषात् 
साध्याद्भेदेऽपि बुद्धिर्यत उदयति ते, स्यात् ततोऽर्थप्रकाशः । 
T 
अथवा, प्रतिबन्द्या अनुत्तरत्वात् प्रतितर्कप्रदर्शनपरम् - नो चेदित्यादि । 'यदि ज्ञानमवेद्यं स्यात्, तर्हि शिष्याचार्यपद्धतिर्न स्यात्' इति प्रतितर्को विवक्षितः । प्रतितर्कापराहतिरप्येकमङ्गं तर्कस्य । तर्काङ्गपञ्च- कादिकमग्रे ( श्लो. 56 ) प्रदर्श्यते । 'आदि' पदेनेतरत्सर्वमपि ग्राह्यम् । तदेतदुक्तम्- सर्वव्यवहृतिविर- हादिति । लोके हि परस्परालापेन सर्वोऽपि हानोपादानादिः प्रचलति । अन्यस्मै कञ्चिदर्थं कश्चिद्बोधयति । तस्यान्यस्य कार्ये प्रवृत्त्यान्यस्य स्वोक्तार्थज्ञानं जानाति शब्दप्रयोक्ता । अप्रवृत्तौ तस्याज्ञानं मत्वा पुनर्बोध- यति । एवं वादिप्रतिवादिनोः कथादिषु ज्ञानाज्ञानादिकं सर्वमपि जानाति । 'अज्ञानम्' इति निग्रहस्थानं प्रयुङ्क्ते । स्वोक्तार्थे ज्ञातेऽप्युत्तरदानासामर्थ्ये 'अप्रतिभाम् ' प्रयुङ्क्ते । अतो लोकव्यवहारः, शास्त्रव्यवहारो वा सर्वोऽपि परस्परज्ञानाज्ञानाभ्यामेवेति ज्ञानस्यावेद्यत्वे सर्वैरपि मौनमेवाश्रयणीयं स्यात् ॥ 
ननु लोके व्यवह्रियमाणं ज्ञानं न मुख्यम्, किन्तु अन्तःकरणवृत्तिरूपं गौणं ज्ञानमेव । मुख्यं तु ज्ञानमात्मस्वरूपमेव । तदेव च स्वयंप्रकाशम्, कदापि न वेद्यञ्च । न चान्तःकरणवृत्तेर्जडत्वात्कथं तद्गौणं वा ज्ञानं भवेदिति वाच्यम्, तादृशवृत्त्यवच्छिन्नचैतन्यस्य तथात्वात् । अन्तःकरणावच्छिन्नं चैतन्यं जीवः, वृत्त्यवच्छिन्नं चैतन्यं ज्ञानम्, घटाद्यवच्छिन्नं चैतन्यं च विषयः । अतस्सर्वं चैतन्यात्मकमेव इति चेन्न, सर्वस्य चैतन्यात्मकत्वे घटादीनामपि स्वप्रकाशत्वापत्तेः । न चैतदिष्टमेव 'सर्वं खल्विदं ब्रह्म' इति हि श्रुतिरिति वाच्यम्, ज्ञानिनामेव तथा व्यवहारात् । 'अहमेवेदं सर्वम्' इति हि तेषामनुभवः । किञ्च जीवस्वरूपादीनां विस्तरेण (जीवसरे) परीक्षितत्वात् तस्य च ज्ञातृत्वादीनां च समर्थितत्वात् 'ज्ञोऽत एवं' (ब.सू. 2-2-3) इत्येव सूत्रणाच्च वेदान्तशास्त्रमिदं सांख्यसिद्धान्तप्रतिकोटिभूतमित्यग्रेऽधिकाभिधानं पिष्टपेषणायेत । अतः स्वप्रकाशमपि तत्, वेद्यमपीति स्वप्रकाशत्ववेद्यत्वयोर्न विरोधः ॥ २ ॥ 
एवं नैयायिकमतं परीक्ष्य, इतोऽपि दुर्बलं कौमारिलपक्षं परीक्षयति - बुद्धेरित्यादि । बुद्धेः = आत्म- धर्मभूतज्ञानस्य अर्थप्रकाशात् = अर्थगतप्राकट्यरूपात् हेतोः अनुमितिः भवति, न तु ज्ञानं कस्यापि कदापि प्रत्यक्षमित्यर्थः । मीमांसकौ कुमारिलभट्टः, प्रभाकरश्चेति द्वौ । प्रभाकरः सिद्धान्तवदेव स्वप्रकाश- ज्ञानवादी । अतस्तत्र परीक्षणीयाभावात्, भाट्टमतं विचार्यते । पुरोवर्तिघटादिविषयके ज्ञाने जाते, ततः 'ज्ञातो घटः' इति व्यवहारात् तेन ज्ञानेन घटादिपदार्थे ज्ञातताख्यः कश्चन अतिरिक्तो धर्मो जायते । स एव तैः प्राकट्यम् इत्युच्यते । नवीनैस्तु ज्ञातता इत्युच्यते । तेन हेतुना तद्धेतुभूतं ज्ञानमनुमीयते इति पूर्वपक्षानुवादः ॥ 
I 
तन्निराकरोति - इति चेत्, तन्नेति । तत्र हेतुः साध्याविशेषादिति । सिद्धेन हेतुना असिद्धं साध्यं साध्यते इति क्रमः । हेतोरेव सन्दिग्धत्वे तेन कथं साध्यसाधनम् = साध्यनिश्चयः ? साध्याविशेषात् = हेतोः साध्येनाविशेषात्=सन्दिग्धत्वात् । तथा च हेत्वसिद्धिर्दोषः । ननु आत्मधर्मः ज्ञानं साध्यम् । हेतुस्तु 
519 
मध्ये बुद्धिः किमर्था ? ननु सममुभयोरप्यसाधारणत्वम् 
तत्सा नित्यानुमेया यदि, फलति तदा बुद्धितत्त्वापलापः ॥ ३ ॥ 
- 
बुद्धिसर: 
ज्ञानविषयत्वरूपः वस्तुधर्मः । ' ज्ञातो घटः' इत्यत्र हि ज्ञानं घटे विशेषणम् । आत्मधर्मभूतस्य ज्ञानस्य घटादिविशेषणस्य ज्ञाततायाश्च समत्वं कथम् । घटादिवस्तुगतेन ज्ञातताख्यधर्मेण तद्धेतुभूतं ज्ञानमनुमीयते इति का अनुपपत्तिः ? इत्यत्राङ्गीकृत्योत्तरमाह – साध्यात् = ज्ञानात् भेदेऽपि = हेतोः कथञ्चिद्भेदाङ्गीकारेपि, ते= मीमांसकस्य बुद्धिः = विषयप्रकाशकं ज्ञानम् यतः = यादृशसामग्रीतः उदयति = उत्पद्यते, ततः = तादृश- सामग्रीत एव अर्थप्रकाशः = घटादेरर्थस्य प्रकाशनम् स्यात् । ततश्च – मध्ये = अर्थप्रकाशस्य तत्सामग्र्याश्च मध्ये बुद्धिः = अर्थप्रकाशेनानुमीयमानम् ज्ञानम् किमर्था ? ' तद्धेतोरेव तद्धेतुत्वे मध्ये किं तेन' इति न्यायात्। तद्धेतोरेव = ज्ञानहेतुतया वादिद्वयसंमतसामग्र्या एव तद्धेतुत्वे = अर्थगतप्राकट्यं प्रति हेतुत्वे संभवति मध्ये=प्राकट्यज्ञानसामग्र्येोर्मध्ये तेन = ज्ञानेन किम् = किं कर्तव्यम् ? ज्ञानसामग्र्यैवार्थप्राकट्योत्पत्तेर्निर्वाहात् । तथा च ज्ञानाख्यः पदार्थ एव न सिद्ध्येत्, मानवबुद्धेः लाघवपक्षपातित्वात् । ज्ञानस्य नित्यानुमेयत्वे, ज्ञानाख्यः पदार्थ एव न सिद्ध्येत् । अनुव्यवसायस्य मानसप्रत्यक्षरूपत्वात्, न ज्ञानापलापप्रसङ्गः इति वैशेषिकपक्षादप्ययं पक्षो हेय इति भावः ॥ 
। 
ननु बाह्यानां विषयाणां सर्वान् प्रति समानत्वेऽपि व्यवहारस्य तत्तत्पुरुषनियतत्वदर्शनात् तदनुगुणो विषयधर्मः कश्चिदेषितव्यः । येन यथा यद्ज्ञायते, व्यवहारस्तदनुगुण एव स्यात् । अतस्तत्तद्ज्ञाततैव सर्वव्यवहारमूलम् । अत एव ज्ञातता वस्तुधर्मः, न वस्तुस्वरूपमात्रम्, स्वरूपस्य सर्वान् प्रत्यविशेषात् । अत एवोच्यते ‘परिव्राट्कामुकशुनामेकस्यां प्रमदातनौ । कुणपः कामिनी भक्ष्यमिति तिस्त्रो विकल्पनाः ।।' इति। अतो विषयधर्मेण ज्ञाततया न ज्ञानस्यान्यथासिद्धिर्भवेदित्यात्राह - नन्वित्यादि । उभयोरपि = ज्ञाततायाः, ज्ञानसामग्र्याश्च असाधारणत्वम् = तत्तत्पुरुषासाधारणत्वम् समं ननु = सममेव हि । तथा च ज्ञानसामग्रीणाम् इन्द्रियमनस्संयोगादीनां तत्तत्पुरुषमात्रनियतत्वात् विषयधर्मस्य ज्ञातताया अपि तत्तत्पुरुषभेदेन भेदात् प्रति- नियतव्यवहारभेदः सङ्गच्छेतेति ' मध्ये बुद्धिः किमर्था ? ' । न च ज्ञानस्यैवाभावे ज्ञातताख्यो धर्मः कथं भवेदिति वाच्यम्, ज्ञाततायाः ज्ञानविषयत्वरूपत्वानङ्गीकारात्, अतिरिक्तविषयधर्मरूपत्वाङ्गीकारात् । प्राकट्यम् इत्यादिसंज्ञाकरणाच्चं । अन्ते पर्यवसितमाह -- तदित्यादि । तत् = तस्मात् = ज्ञानरूपस्य पदार्थस्यैवासिद्ध्या पत्त्या सा= बुद्धि: नित्यानुमेया यदि = सदा सर्वस्यापि अनुमानमात्रसिद्धा चेत्, तदा बुद्धितत्वापलाप: बुद्ध्याख्यस्य कस्यचिद्वस्तुनः अपलाप एव फलति = फलतस्सिद्ध्यति । अतो ज्ञानं न नित्यानुमेयम्, किन्तु परकीयं ज्ञानमनुमेयम्, स्वीयं तु स्वप्रकाशप्रत्यक्षसिद्धम् । अत्र कुमारिलस्याशयः अग्रे ( श्लो. 20) भविष्यति । शिष्टं वक्तव्यं पुनरद्रव्यसरे ( श्लो. 65-67) विस्तरेण भविष्यति ॥ 
। 
= 
ननु ज्ञातताया ज्ञानजन्यत्वात् ज्ञानस्यैवाभावे ज्ञातता कथमुत्पद्येतेति चेत्; ज्ञातताया ज्ञानविषय- . त्वातिरिक्तायाः विषयधर्मत्वं हि तत्संमतम् । प्राकट्यमित्येव तस्य प्राचीना संज्ञा, 'प्रकटो घटः ' 'घटः 
तत्त्वमुक्ताकलापः 
229. 
520 
[ ज्ञानस्य नित्यत्वम् ] 
ज्ञातुर्शप्तेरलोपं कथयति निगमः स्मर्यते चैवमेषा 
तस्मादेकत्वसिद्धौ प्रसरणभिदया तद्भिदैकत्र पुंसि । योग्यादृष्टेरभावात् न च भवति सुषुप्त्याद्यवस्थासु बाधः 
तत्तद्वस्तुप्रकाशक्षणविरहवती न प्रकाशेत बुद्धिः ॥ ४॥ 
• 
प्रकाशते' इत्यादिव्यवहारात् । प्राकट्यम् प्रकाशरूपं विषयधर्मश्चेत्, प्रकाश एव हि ज्ञानम् । एवञ्च ज्ञानसामग्री विषय एव प्रकाशरूपं धर्ममुत्पादयतु, मध्ये ज्ञानं किमर्थम् ? नातीन्द्रियज्ञानसत्त्वे किञ्चित् प्रमाणम् । तथा च ज्ञानाख्यं स्वप्रकाशतत्त्वमेव न सिद्ध्येत् ॥ ३ ॥ 
एवं ज्ञानस्य स्वयंप्रकाशत्वम्, तद्विरुद्धपक्षांश्च परीक्ष्य तस्य नित्यत्वमाह - ज्ञातुरित्यादिना । अत्र साध्यमानं नित्यत्वमनूद्य पूर्वं (जीव. 4) विचारः कृतः । निगमः = श्रुतिः ज्ञातुः = धर्मिण आत्मनः ज्ञप्तेः= ज्ञानस्य धर्मस्य अलोपम्=नाशाभावम् कथयति = कण्ठत एव वक्ति । एषा = बुद्धिः एवम् = नित्यतयैव स्मर्यते च = पुराणादिषु कथ्यते च । 'न हि विज्ञातुर्विज्ञातेर्विपरिलोपो विद्यतेऽविनाशित्वात्' (बृ.6-4-37) इति श्रुतिः । ' यथा न क्रियते ज्योत्स्ना मलप्रक्षाळणान्मणेः । दोषप्रहाणान्न ज्ञानमात्मनः क्रियते तथा ।। यथोदपानकरणात् क्रियते न जलाम्बरम् । सदेव नीयते व्यक्तिमसतस्संभवः कुतः ॥ तथा हेयगुणध्वंसादव- बोधादयो गुणाः । प्रकाश्यन्ते न जन्यन्ते नित्या एवात्मनो हि ते ।।' (वि.धर्मो. 104-55,56,57) इति स्मृतिः । श्रुतिव्यतिरिक्तमार्षवचनं सर्वं स्मृतिरित्युच्यते वैदिकैः । एतद्दृष्ट्यैव श्रुतिः प्रत्यक्षपदेनोच्यते कुत्रचित् । एवं ज्ञानस्य नित्यत्वादेवैकत्वमप्यर्थात्सिद्ध्यति । एकैनैव निर्वाहे नित्यज्ञानद्वयाङ्गीकारस्य व्यर्थत्वात्, अननुभवाच्च । तर्हि प्रत्यक्षादिप्रभेद एकस्य कथमित्यत्र - तस्मादित्यादि । तस्मात्= नित्यत्वात् एकत्वसिद्धौ = ज्ञानस्यैकत्वसिद्धौ च एकत्र पुंसि = एकस्मिन्नैव पुरुषे = चेतने प्रसरणभिदया = प्रसरण - प्रक्रियाभेदात् तद्भिदा = ज्ञानभेद: प्रत्यक्षस्मृत्यादिरूपेण । आत्मनो धर्मभूतं हि ज्ञानं प्रदीपप्रभावत् स्वतः प्रसरणस्वभावमपि संसारदशायां करणद्वारैव प्रसरति । तत्रेन्द्रियद्वारा प्रसरणे प्रत्यक्षमिति, व्याप्त्यादिद्वारा प्रसरणे स्मृतिरिति च भेदव्यवहारः । युगपद्ज्ञानद्वयानुत्पत्त्या सांकर्यादीनां नावसरः । अधिकमुपरि भविष्यति ।। 
ननु 'सुषुप्तिसमये न किञ्चिदहमज्ञासिषम्' इति सुप्तोत्थितस्यानुभवात् सुषुप्तौ ज्ञाननाशात् कथं तस्य नित्यत्वम्? तदानीमपि ज्ञानसत्त्वे सुषुप्तेरेवाप्रसङ्गादित्यत्राह - योग्येत्यादि । सुषुप्त्याद्यवस्थासु= सुषुप्तिमूर्छाद्यवस्थासु योग्यादृष्टेः = अदृष्टिः = अनुपलब्धिः । अभावप्रत्यक्षसहकारिभूतायाः योग्यानुपलब्धेः 
योग्यादृष्टेः=अदृष्टिः=अनुपलब्धिः। । अभावात् = विरहात् बाधः = ज्ञानाभावः न च भवति = न हि सिद्ध्यति अथवा नैव भवति । अभावप्रत्यक्षं प्रति अनुपलब्धिः स्वतन्त्रं करणमिति कुमारिलः । इन्द्रियमेव करणम्, अनुपलब्धिः सहकारिकारणमिति नैय्यायिकाः । सिद्धान्ते तु अतिरिक्ताभावस्यानङ्गीकारादेव करणप्रश्नोऽपि यद्यपि नोदेति । अथापि लोके 'नास्ति' इति व्यवहारदर्शनात्, तंत्र तत्तदनुपलब्धेरेव कारणत्वात्, अनुपलब्धिर्न निराक्रियते । अन्धकारे 'धटो नास्ति' इति व्यवहाराभावात् योग्यवस्तुप्रतियोगिकानुपलब्धिसहकृतमिन्द्रियमेवाभावव्यवहारकारणं 
तु 
230. 
521 
[ ज्ञानस्य नानात्वम् ] 
उत्पत्त्यादेरभावान्न यदि दृशि भिदा, नो, दशाभेददृष्टेः 
दृष्टादृष्टव्यवस्था व चिदिह पुरुषे बुद्ध्यवस्थाभिरेव । 
बुद्धिसर: 
वाच्यम् । प्रतियोगिनो योग्यत्वं च 'यदि स्यादुपलभ्येत' इत्यापादनार्हत्वम् । अन्धकारे 'यदि स्यात्, तर्ह्यपलभ्येत' इत्यापादनस्य कर्तुमशक्यत्वात्, न घटाभावप्रत्यक्षस्य संभवः । आलोके तथा कर्तुं शक्यत्वात् घटाभावप्रतीतिं प्रति घटानुपलब्धिरेव कारणम् । एवञ्च सुषुप्तौ तथाऽऽपादनप्रसक्तेरभावात्, न ज्ञानाभाव- सिद्ध्यति । अनन्तरकाले तु अस्मरणात् ज्ञानाभावमनुमाय ' न किञ्चिदहमज्ञासिषम्' इति व्यवहरति । विषयप्रकाशं प्रति हि इन्द्रियार्थसंयोगादिः कारणम् । सर्वेषामपीन्द्रियाणां सुषुप्तावुपरमात्, नापादयितुं शक्येत । अतः सुषुप्तिकालिकज्ञानाभावानुमानमपि, सुषुप्त्यनन्तरकालिकमेव । तर्हि तदा ज्ञानसत्त्वे वा किं प्रमाणम् ? इति चेत्, ज्ञाननित्यत्वप्रतिपादकश्रुतिरेव । अधिकं समनन्तरमेव स्पष्टीभविष्यति ।। 
सर्वेन्द्रियाणामपि सुषुप्तावुपरमात्, तदा ज्ञानप्रसक्तेरेवाभावात् ज्ञानाभावानुभवोऽपि न भवति । अभावज्ञानं प्रति हि प्रतियोगिज्ञानमावश्यकम् । प्रतियोगिज्ञाने जाते, सुषुप्तिः कथम्? असंबोधावस्थाया एव सुषुप्तिरूपत्वात् । ज्ञानस्य नित्यत्वस्य श्रुतिसिद्धत्वात् ज्ञानाभावस्तु न वक्तुं शक्यते । ननु श्रुतिरप्यनुभवविरुद्धं न ब्रूयात् । अन्यथा 'आदित्यो यूप:' इति वाक्यमपि यथाश्रुतार्थकं स्यात् । अतः श्रुतिरेवान्यथा नेया । अतश्च ज्ञानस्वप्रकाशत्वं वा त्याज्यम्, तन्नित्यत्वम् वा त्याज्यम् इत्युभयतः पाशा रज्जुरित्यत्राह - तत्तदित्यादि । तत्तद्वस्तुप्रकाशक्षणविरहवती - क्षण इति कालपर्याय: । तथा च धर्मभूतज्ञानेन प्रकाश्यानां वस्तूनां प्रकाशकालव्यतिरिक्तकालवर्तिनी बुद्धिः = धर्मभूतं ज्ञानम् न प्रकाशेत = स्वतोऽपि न प्रकाशेत; सुषुप्तिकालस्य विषयप्रकाशाभावकालत्वात् । विषयप्रकाशनवेलायामेव तस्य स्वप्रकाशत्वम् । एवञ्च श्रुत्या तन्नित्यत्वोक्त्या, विषयप्रकाशकाल एव तस्य स्वप्रकाशत्वात्, सुषुप्तावप्रकाशमात्रान्न तदभावस्सिद्ध्यति । विद्यमानत्वाप्रकाशत्व- योरन्धकारे घटादावनुभवसिद्धत्वात्, धर्मभूतज्ञानेऽपि विद्यमानत्वाप्रकाशत्वयोर्न विरोध इति भावः ॥ 
ननु घटादेर्जडत्वात्, ज्ञानेनैव तेषां प्रकाशः, ज्ञानाभावे च अप्रकाशश्चोपपद्यते । ज्ञानस्य तु स्वयंप्रकाशत्वात्कथं विद्यमानत्वेऽप्यप्रकाशो युज्येत ? न च ' यत्त्वनुभूतेः स्वयंप्रकाशत्वमुक्तम्, तत्तु विषय- प्रकाशनवेलायामेव ' इति श्रीमद्भाष्येऽभिहितत्वात् कथं प्रश्न इति वाच्यम्, कथं तन्निर्वाह्यमित्येव विचारात् । ‘न च निर्विषया काचित्संविदस्ति, अनुपलब्धेः' इत्यपि तत्रैवाभिधानात्, सुषुप्तौ सा केन रूपेणावतिष्ठते इति जिज्ञासाया अवश्यं समाधेयत्वादिति चेत्; अत्रानन्ददायिन्यां श्रीनरसिंहराजाचार्या: - 'सत्यम् । बाह्यवस्त्वविषयकत्वादसत्कल्पं तदा । आत्मा त्वस्त्येव तस्य विषयः । अन्यथा सुप्तोत्थितस्य 'सुखमह- मस्वाप्सम्” इति प्रतिसन्धानं कथम् ? सन्धानापेक्षत्वात् प्रतिसन्धानस्य । आत्मनो ज्ञानविषयत्वं तु सिद्धान्त- संमतमेव । अतो न काप्यनुपपत्तिः ॥ ४ ॥ 
ननु धर्मभूतज्ञानं नित्यमेकञ्च यदि, तर्हि पुरुषभेदेनापि तद्भेदो न स्यात्, भेदव्यवहारस्यान्यथापि निर्वाहादित्याशङ्क्य परिहरति - उत्पत्त्यादेरित्यादि । आदिपदेन नाशपरिग्रहः । उत्पत्त्यादेः = उत्पत्तेः नाशस्य 
तत्त्वमुक्ताकलापः 
522 
अज्ञानाद्यैरनैकान्तिकमपि न च धीरात्मभेदेऽप्यभिन्ना 
ज्ञत्वाज्ञत्वादिभेद: कथमिव घटते सर्वथैका मतिश्चेत् ॥ ५ ॥ 
च अभावात् दृशि = ज्ञाने भिदा = भेदः न = न युज्यते । यदुत्पद्यते नश्यति च तदेवानेकं भवेत् । यदि धर्मभूतं ज्ञानमुत्पत्तिनाशरहितम्, तर्हि तदपि भिन्नं न स्यात् । तथा ह्यनुमानम् - संवित् न नाना, उत्पत्तिरहितत्वात्, नाशरहितत्वाद्वा । यत् नाना भवति, तत् उत्पत्तिमत् नाशवच्च भवति, यथा घटादिरिति ॥ 
I 
अनित्यानां हि घटादीनां कुत्रचित् नाशेऽपि, देशान्तरे कालान्तरे वा तद्व्यवहारनिर्वाहाय ते नाना भवन्ति । येषां तु नाशो नास्ति, तेषां सदातनत्वेन सर्वत्र तद्व्यवहारनिर्वाहात् न नानात्वस्यावश्यकता । अतो ज्ञानभेदो न स्यात् । न च नित्यत्वे कालभेदकृतसर्वव्यवहारनिर्वाहेऽपि, देशभेदकृतसर्वव्यवहारनिर्वा- हायानेकत्वमावश्यकम्, यथा परमाण्वादेः । अतः कथमेकत्वसिद्धिरिति वाच्यम्, ज्ञानभेदनिराकर्तृमते, परमाण्वादीनां मिथ्यात्वात्, ब्रह्मैकमेव सत्यम् । तस्य विभुत्वाङ्गीकारात्, न्यायनय आकाशवत्, देशभेदकृतव्यवहारनिर्वाहात् न नानात्वसिद्धिः ॥ 
यद्यपि परमते ज्ञानं नाम स्वरूपज्ञानम्, न तु धर्मभूतं तत् । अत्र तु धर्मभूतज्ञाने नानात्वं साध्यत इत्यस्ति महद्वैरूप्यम् । परं तु तन्मते धर्मधर्मिभावानंङ्गीकारात्, आत्मनस्तन्मतेऽहमर्थत्वाभावात्, अनुभूत्यादिशब्दैरुच्यमानं वस्त्वधिकृत्य परीक्षणात्, तस्य च धात्वर्थत्वेन विषयस्यैक्यादेवं दूषणमुच्यते श्रीभाष्ये । तदेवात्रापि विचार्यत इति न काचिदनुपपत्तिः ॥ 
तदेतन्निराकरोति - न इति । तत्र हेतु : – दशाभेददृष्टेरिति । दशाभेदः = उत्पत्तिनाशाद्यवस्थाभेदः । तस्यानुभवसिद्धत्वात् । ज्ञानमेकमेव चेत् — एकस्य ज्ञानमुत्पन्नं चेत्, सर्वेषामपि ज्ञानमुत्पन्नं स्यात् । एकस्य ज्ञाने नष्टे, सर्वेषामपि ज्ञानं नष्टं स्यात् । तथा च न नाना इति साध्यं वह्नयनुष्णत्वानुमानवद्बाधितमिति बाधो हेत्वाभासः । एवं स्वरूपासिद्धिमपि प्रदर्शयति – दृष्टेत्यादि । क्वचिदिह पुरुषे = एकस्मिन्नेव चेतने दृष्टा- दृष्टव्यवस्था = इदं ज्ञातम्, इदं न ज्ञातम् इति परिदृश्यमाना व्यवस्था बुद्ध्यवस्थाभिरेव = बुद्धेः = धर्मभूत- ज्ञानस्य अवस्थाभिरेव = उत्पत्तिनाशादिभिरेव निर्वाह्या । तथा च उत्पत्तिरहितत्वात्, अथवा नाशरहितत्वादिति हेतुः पक्षे नास्तीति स्वरूपासिद्धिः ॥ 
यद्यपि सिद्धान्ते बुद्धेर्नित्यत्वमनुपदमेवोक्तम् । तथापि तत् श्रुत्यनुसारात्, न त्वनुभवात् । तदा हि सुषुप्तिरेव न स्यात् । किञ्च बुद्धेर्नित्यत्वेऽपि उत्पत्तिनाशादिव्यवहाराः सर्वलोकसिद्धा नापह्नोतुं शक्या इत्यपि पूर्वस्मिन्नेव श्लोकेऽभिहितम् । पुरुषभेदेन बुद्धिभेदस्यात्र तृतीयपादे वक्ष्यमाणस्य स्वरूपासिद्ध्यप्रयोजकत्वात् क्वचिदिह इति पुरुषविशेषणम् । यद्यपि पूर्वोत्तरपादौ व्यत्यस्यापि व्याख्यातुं शक्यौ । अथापि बाधस्य प्रबलदोषत्वात् तस्य प्रथमवर्णनौचित्यात्सर्वार्थसिद्ध्यनुसारेणैवं व्याख्यानम् ॥ 
व्यभिचारदोषमपि प्रदर्शयति – अज्ञानाद्यैरित्यादि । अज्ञानम् = अविद्या | अनैकान्त्यम् = व्यभिचारः । आदिना ईश्वरस्यापि परिग्रहः । 'जीव ईशो विशुद्धा चित्तथा जीवेशयोर्भिदा । अविद्या तच्चितोर्योगः 
231. 
523 
[ ज्ञानस्य सधर्मकत्वम् ] 
भेदादिर्दृश्यभावान्न दृशि, दृशितया दृश्यधर्मा न दृक् चेत् 
पूर्वस्मिन्नित्यताद्यैरनियतिविहती; वाग्विरोधादि शेषे । 
बुद्धिसर: 
षडस्माकमनादयः' ।। इति किल गायन्ति ते । अतश्च नानात्वाभाववत्यां मूलाविद्यायांम् अनुत्पन्नत्वहेतोः सत्त्वात् व्यभिचारः । ननु ज्ञानस्य नित्यत्वे एकेनैव व्यवहारनिर्वाहात् नानात्वं न स्यादित्युक्तमेवेत्यत्राह - न चेत्यादि । अन्ततः, धीः आत्मभेदेऽपि अभिन्ना न च भवति । आत्मनानात्वस्य पूर्वमेव ( जीव. 10) विस्तरेणोक्तत्वात् जीवभेदेन ज्ञानभेदोऽप्यनिवार्य एव । नन्वस्त्वात्मभेदः । तावता ज्ञानभेदः कुतः ? इत्यत्राह - ज्ञत्वेत्यादि । मतिः सर्वथा = सर्वप्रकारेणाऽपि एका चेत् = यदि एका, तदा ज्ञत्वाज्ञत्वादिभेदः = कश्चित् किञ्चित् जानात्ति, कश्चित् तन्न जानाति इत्यादिरूपः ज्ञानित्वतदभावरूपभेद: कथमिव घटते = कथं वा युज्येत ? अन्ततः कश्चित् निद्राति, कश्चिच्च जागर्ति । निद्रा नाम सर्वविधज्ञानादिलोपः । एवं च ज्ञानभेदः पुरुषभेदेन यदि न स्यात्, तदा सर्वेषामपि निद्राजागरणे युगपदेव स्याताम् । जागरणकालेऽपि कश्चित् किञ्चिद्जानाति, तदैव तदन्यस्तन्न जानातीत्यादिरनुभवो विरुद्ध्येत । अतो ज्ञानभेदः आवश्यकः । एकात्म - वादेऽपि अन्तःकरणभेदेन जीवभेदस्याङ्गीकारात्, तथैव ज्ञानभेदोऽपि स्वीकार्य एवेति सूचनाय सर्वथा इत्युक्तम् । औपाधिकात्मभेदवत् औपाधिकतया वा ज्ञानभेदोऽप्यवर्जनीय इति भावः ।। 
ननु मास्तु तर्हि ज्ञानभेदः, आत्मभेदो वा । मायावशादेव सर्वमुपपद्यताम् । अघटितघटनापटीयस्या मायायाः प्रश्नातीतत्वात् । अतः पारमार्थिकी निर्विशेषा संविदेकैव ज्ञातृज्ञेयज्ञानभेदेनात्मानं प्रदर्शयन्ती सर्व- व्यवहारहेतुर्भवतीत्येव परमं सत्यम् । इतरत्सर्वं व्यवहारमात्रमिति चेत्, जानेऽहं जगन्मिथ्यात्ववादिनां मतम्।। 
असकृत्परीक्षितमिदं बहुधा च समाहितम् । सर्वापलापवादे तु विश्राम्येतेति दर्शितम् ॥ मेधावी भट्टपादस्तु वेदान्ते भारमार्पयत् । सर्वं मिथ्येति वेदान्तो यदि मार्गं प्रदर्शयेत् ॥ का वा गतिरस्याल्लोकस्य मुग्धानां तु विशेषतः । प्रतारिताश्च कति वा पण्डितैश्शून्यवादिभिः ॥ 
अभि भोः विमर्शकंमन्य! ब्रह्मवादिनो वयम्, न शून्यवादिनः ॥ 
येषां ब्रह्मपदं शून्यपदान्नैव विशिष्यते । तेभ्यस्साकं विमर्शेन को वाऽर्थः कस्य वा भवेत् ? || एतादृशात्तु पाण्डित्याद्वरं मौढ्यं शरीरिणाम् । यतस्ते हि यथाजाताः तेषां दैवबलं स्वतः ॥ यद्यपीदं शून्यपदं विष्णुनामसु पठ्यते । तस्यार्थमन्यथा चक्रुराचार्याः, चिन्त्यतां कुतः ? || ब्रह्मवादमुपक्रम्य शून्यवादोऽवतारितः । नूनं श्रीशङ्कराचार्यासंमतं स्यादिदं मतम् ॥ 
1 
हेतुवादपरा व्याख्याकारा आसन् कलेर्बलात् । आचार्यस्तु ब्रह्मवादी शिष्या मायापरायणाः ।। ५ ।। 
ननु भेदस्य धर्मरूपत्वेन निर्धर्मके संविदि कदाचिदपि न स भवतीत्याशङ्क्य निराकरोति- भेदादिरित्यादिना । आदिपदेनोत्पत्तिनाशादयः, स्मृतित्वानुभवत्वादयश्च गृह्यन्ते । भेदादिः = भेदादयो धर्माः दृशि = दृग्रूपे वस्तुनि न = न स्युः, हेतु: - दृश्यभावात् = दृश्यत्वात् = दृग्भिन्नत्वात् = जडत्वात् । दृगाख्यंतत्त्वमुक्ताकलापः 
524 
बाधश्चात्र द्वयोः स्यात्, स्वमत इह च यैस्साध्यते ये च साध्याः 
नैते मिथ्या विरोधान्न दृशिरविमतेस्स्यादभावोऽपि धर्मः ॥ ६ ॥ 
वस्तु स्वयंप्रकाशस्वरूपम् । तत्र कश्चन धर्मो यदि स्यात्, स धर्मः, स्वयंप्रकाशः, उत जडः ? आद्ये दृगपेक्षया स विलक्षणो न स्यात्, स्वयंप्रकाशत्वादेव । द्वितीये अस्वयंप्रकाशत्वात् दृशेर्धर्मो न स्यात् । स्वयंप्रकाशे वस्तुनि जडधर्माङ्गीकारे धर्मिणोऽपि जडत्वापत्तेः । तथा चानुमानम् - भेदादिः न दृशिधर्मः दृश्यत्वात्, रूपादिवत् इति । एवमनुमानान्तरम् - दृक् न दृश्यधर्मवती, दृक्त्वात्, यो दृश्यधर्मवान् स न दृक्, यथा घटः इति व्यतिरेक्यनुमानम् ॥ 
चेत् = एवं यदि, तदा – पूर्वस्मिन् = प्रथमानुमाने नित्यताद्यैः = नित्यत्वैकत्वादिभिः दृग्धर्मैः अनियतिविहती=अनियतिः=अनैकान्त्यम् =व्यभिचारः । विहतिः = व्याघातः = स्वाभ्युपगमविरोधः=अप- सिद्धान्तः । नित्यत्वादयोऽपि हि धर्मा एव । तेऽपि यदि पक्षीभूताः, तेषां दृग्भिन्नत्वेऽपि दृशिधर्मत्वाङ्गीकारात्, विहतिः = व्याघातः, अत एवापसिद्धान्तः । तेषां पक्षीकाराभावे दृशिधर्मत्वाभावाभाववति नित्यत्वादौ दृश्यत्वहेतोः सत्त्वाद्व्यभिचारः । शेषे द्वितीयानुमाने वाग्विरोधादि दृशेः नित्यत्वाङ्गीकारात्, तस्य दृशिधर्मत्वाभावसाधने स्ववचनविरोधः, ततश्चापसिद्धान्तः । अदिपदेन स्वरूपासिद्धिबाधापसिद्धान्ताः ज्ञेयाः । पक्षे दृशि दृक्त्वरूपहेतोरङ्गीकारे दृशस्सधर्मकत्वमायातम्, अनङ्गीकारे स्वरूपासिद्धिः । एवं साध्यस्य पक्षेऽसत्त्वात् बाधः । सत्त्वेऽपसिद्धान्तः ॥ 
स एवं विशिष्य दूषणमुक्त्वा, अनुमानप्रयोगसामान्ये दूषणमाह - बाध इत्यादि । इह च स्वमते, हेतुभिः, ये च साध्याः विवक्षिताः, तेषां पक्षधर्मत्वापरित्यागात् द्वयोः = उक्तानुमानयोः द्वयोश्च- चकारोऽनुक्तसमुच्चयार्थः, बाधश्च स्यात् = साध्यस्य पक्षेऽभावे बाधः, सत्त्वेऽपि तेन पक्षस्य सविशेषत्वाद्वाधः, हेतो: पक्षावृत्तित्वे स्वरूपासिद्धिः ॥ 
ननु तेषां धर्माणां मिथ्यात्वात्, तैर्न सविशेषत्वप्रसक्तिरित्यत्राह - एते = साध्यहेत्वादयः न मिथ्या = न मिथ्या भवन्ति । कुतः - विरोधात् । नित्यत्वादीनां मिथ्यात्वेऽनित्यत्वापत्त्याऽपसिद्धान्तः । ननु तेषां दृग्रूपत्वात्, अतिरिक्तधर्मानङ्गीकारान्न दोष इति चेत्, तत्राह - न दृशिरिति । नित्यत्वादयो हि न दृयूपाः । कुतः - अविमतेः = धर्मिणि वैमत्याभावात् । ज्ञानं क्षणिकमिति, अथवा नित्यमिति च वादिनोर्द्वयोः धर्मिज्ञानं संमतमेव । तत्र क्षणिकत्वनित्यत्वयोरेव विवादः । ततश्च धर्मस्यातिरिक्तत्वमवर्जनीयमेवेति न दृग्रूपं नित्यत्वं वक्तुं शक्यम् । धर्मधर्मिभावविषये वक्तव्यं सर्वं प्रथमसर ( श्लो. 8) एवोक्तम् । ननु नित्यत्वस्यानित्यत्वा- भावरूपत्वात्, भावरूपधर्मराहित्यस्य साधनान्न दोष इत्यत्राह - स्यादित्यादि । अभावोऽपि धर्मः स्यात् । अभावस्यातिरिक्तत्वस्य त्वन्मतेऽङ्गीकारात् तेनाऽपि सधर्मकत्वमनिवार्यमेव । ' व्यवहारे भट्टनयः' इति किल वदन्ति भवन्तः । अतो न कथञ्चिदपि संविदो निर्विशेषत्वसिद्धिः ॥ 
बुद्धिर्यावत्प्रसरति यावच्छब्दः प्रवर्तते । सर्वं तु तावत्स्यादेवेत्यभ्यधायि मुहुर्मुहुः ॥ ६ ॥ 
232. 
525 
[ ज्ञानस्य द्रव्यत्वम्] 
बुद्धिद्रव्यं विकारान्वयत इतरवत्, बोद्धृवच्चाजडत्वात् 
संकोचादिप्रयोगा बहव इह तथा न ह्यमुख्या भवेयुः । 
एवं नास्या गुणत्वं गलति, न खलु तत् तन्त्रसङ्केतसिद्धम् 
बुद्धिसर: 
लोके धर्मस्वभावो गुण इति विदितं, साऽपि सिद्धा प्रभावत् ॥ ७ ॥ 
बुद्धेः स्वरूपं संशोध्य, तस्या द्रव्यत्वं साधयति - बुद्धिरित्यादि । बुद्धिः द्रव्यम् इति प्रतिज्ञा । विकारान्वयतः इति हेतुः । संकोचविकासादिविकारवत्त्वात् बुद्धिः द्रव्यम्, न तु नैयायिकवत् गुणः । इतरवत् इति दृष्टान्तः । संप्रतिपन्नमृदादिवदित्यर्थः । ननु उपादानं द्रव्यम्, अवस्थाश्रय उपादानम् इति द्रव्यलक्षणमुक्तम् । मृदादौ दृष्टान्ते च पिण्डत्वघटत्वाद्यवस्थानां सत्त्वात् द्रव्यत्वं युज्यते । तादृशीनामवस्थानां बुद्धावदर्शनात् अनुमानान्तरमाह - बोद्धृवदित्यादि । बुद्धिः द्रव्यम् इति प्रतिज्ञायास्समानत्वात्प्रत्येकमनुक्तिः। अजडत्वात् इति हेतु: । बोद्धृवत् इति दृष्टांतः । तथा च बुद्धिः द्रव्यम्, अजडत्वात्, आत्मवत् इति प्रयोगः । ग्रन्थारम्भ एव हि 'द्रव्यं द्वेधा विभक्तम्' इत्यादिना विभागः प्रदर्शितः । अतश्च यत्राजडत्वम्, तत्र द्रव्यत्वम् इति व्याप्तिः ॥ 
ननु कुमलकुसुमादौ सङ्कोचविकासौ प्रत्यक्षदृष्टौ । न तथा ज्ञाने तौ दृश्येते इति तदादाय बुद्धेः द्रव्यत्वं कथं साध्यत इत्यत्राह - संकोचादीत्यादि । बहवः संकोचादिप्रयोगाः = संकोचविकासप्रसरणादि- शब्दप्रयोगाः इह = बुद्धौ दृश्यमानाः अनेके शब्दाः तथा = ' संकुचितं मनः' इतिवत् 'संकुचिता बुद्धिः ' इत्यपि व्यवहारात्, ते अमुख्या: = मुख्यार्थवर्जिताः न हि भवेयुः = नैव भवेयुः । अमुख्यत्वाभावे हेतु :- बहवः इति ‘सङ्कुचितं मनः’ इत्यादौ तु मनसोऽणुत्वात् संकोचविकासासंभवात् अमुख्यत्वेऽपि, बुद्धेरणुत्वा- भावात् संप्रतिपन्नतया प्रयुज्यमानस्य मुख्यत्वे संभवति अमुख्यत्वायोगादित्यर्थः ।। 
T 
ननु बुद्ध्यादय आत्मगुणा इति सर्वसंमतम् । बुद्धेर्द्रव्यत्वे कथं गुणत्वमित्यत्राह - एवमित्यादि । एवम् = एवमपि अस्याः = बुद्धेः गुणत्वम् = आत्मगुणत्वम् न गलति= नापैति । द्रव्यत्वगुणत्वयोर्विरोधस्य स्पष्टत्वात् कथमिदमित्यत्र – न खल्वित्यादि । तत् = गुणत्वम् तन्त्रसङ्केतसिद्धं न खलु = वैशेषिकतन्त्र- सङ्केतमात्रसिद्धं न हि भवति । पूर्वमीमांसायामङ्गानां गुणत्वस्य प्रसिद्धत्वात् । 'दध्ना जुहोति' इति खलु दधिरूपगुणविधिरित्युच्यते । अतो गुणपदं न सर्वत्र द्रव्यपदविरुद्धार्थकम् । अथवा गुणपदं नानार्थकम् । अतो न विरोधः । ननु द्रव्यगुणपदयोरेवमर्थसाङ्कर्ये लोके असंकीर्णव्यवहारः कथमित्यत्र - लोक इत्यादि । लोके= लोकव्यवहारे धर्मस्वभावः = यस्य वस्तुनो धर्मत्वमेव स्वभाव सः गुण इति विदितम् = गुणपदव्यवहारार्हमित्येतावन्मात्रं प्रसिद्धम् । सापि = बुद्धिरपि प्रभावत् = दीपधर्मप्रभावत् धर्मतयैव सिद्धा । प्रभाया दीपधर्मत्वस्य पूर्वमेव (जड. 56 ) स्थापनात्, तद्दृष्टान्तेन बुद्धेरपि प्रभावदात्मधर्मत्वे न कोऽपि विरोधः । एतद्विषये वक्तव्यं सर्वं पूर्वमेव (जीव. 4) विवृतम् ॥ ७ ॥ 
तत्त्वमुक्ताकलापः 
233. 
526 
[ज्ञानस्याद्रव्यत्वेऽनुयपत्तिः ] 
नित्या धीर्हेतुतोऽस्या भवति विषयितेत्येवमिच्छन्त एव 
द्रव्यत्वं नास्ति बुद्धेरिति गुणगणने तामपि स्थापयन्ति । अद्रव्यत्वं कथं स्यात् विकृतिमति ? विकृत्युज्झने पूर्ववत् स्यात् 
इत्थंभूतात् विकारान्न भवति यदि, नातिप्रसङ्गप्रसङ्गात् ॥ ८ ॥ 
-- 
बुद्धेर्द्रव्यत्वे तस्या आत्मगुणत्वं न संभवेत् । अतः बुद्धिः वैशेषिकमत इव गुण एव, न द्रव्यमिति सयूथ्यवैमत्यमाशंक्य समाधत्ते – नित्येत्यादि । धीः = धर्मभूतं ज्ञानम् नित्या । तर्हि सुषुप्तावपि प्रकाशेतेत्यत्र - अस्याः = धियः विषयिता = सविषयकत्वम् हेतुतः = इन्द्रियादिद्वारिका । तथा च सुषुप्ता- विन्द्रियाणामुपरमात् विषयसंबन्धाभावात् ज्ञानं न प्रकाशते, किन्तु असत्कल्पं वर्तते । तथा च भाष्यम् – 'यत्तु धर्मभूतज्ञानस्य स्वयंप्रकाशत्वमुक्तम्, तत् विषयप्रकाशनवेलायाम्' इत्यादि । ज्ञानं तु नित्यम्, तस्य सविषय- कत्वं तु कादाचित्कम् इत्येवम् इच्छन्त एव अङ्गीकुर्वन्त एव बुद्धेः = धर्मभूतज्ञानस्य द्रव्यत्वं नास्ति इति तामपि = बुद्धिमपि गुणगणने= गुणवर्गे स्थापयन्ति = अन्तर्भावयन्तीत्यर्थः । अत्र केचित् इति कर्तृवाचक- पदमध्याहार्यम् । केचित्=सयूथ्यैकदेशिनो वरदनारायणभट्टारकाः प्रज्ञापरित्राण इति न्यायसिद्धाञ्जनम् ॥ 
अत्र एवमिच्छन्त एव इत्यनेन नित्यत्वकादाचित्कसविषयकत्वयोर्विरोधः सूच्यते । निर्विषयं तु ज्ञानमनुभवविरुद्धम् । यद्यपि सिद्धान्तेऽपि नित्यत्वं कादाचित्कसविषयत्वं चाङ्गीकृतम् । परन्तु द्रव्यत्वात् संकोचविकासाभ्यामस्य न विरोधः । अतस्सुषुप्तावसत्कल्पमनन्तरं सविषयकं भवति चेत्, ज्ञानस्यावस्था- भेदस्सिद्धः । अवस्थावत्त्वमेव द्रव्यलक्षणम् । एवञ्चास्य गुणत्वं विरुद्धमिति सूचितम् ॥ 
एवमिच्छन्त एव इत्यनेन सूचितं विरोधं विवृणोति - अद्रव्यत्वमित्यादि । विकृतिमति = पूर्वमसतो विषयसंबन्धस्य नूतनतयागमनेन विकारवति ज्ञाने अद्रव्यत्वं कथं स्यात् ? विकारवत्त्वस्यैव द्रव्य- लक्षणत्वेन, अद्रव्यत्वं कथं वा भवेत् ? विरोधात् । तदर्थम्, विकृत्युज्झने = एतादृशविषयसंबन्धपरित्यागे ज्ञानं पूर्ववत् = सुषुप्ताविव असत्कल्पमेव स्यात् । ननु यथा मृदो घटाद्याकारेणान्यथाभावः, न तथात्र ज्ञाने कंश्चनान्यथाभावः । अत एतादृशं सविषयकत्वं न द्रव्यत्वापादकमित्याशङ्कय समाधत्ते - इत्थंभूतादित्यादि । इत्थंभूतात्= एतादृशाद्विलक्षणात् विकारात् यदि द्रव्यत्वं न भवति, इति चेत् न । कुतः ? अतिप्रसङ्गप्रसङ्गात्=अनेकविधातिप्रसङ्गानामापत्तेः । तथा हि- मृदो यादृशो विकारः, स एव द्रव्यत्व- प्रयोजकः, नान्यादृश इति यदि, तदा तन्तुभिः पटजनने यादृशो विकारः, तादृशस्य विकारस्य मृदोऽ- दर्शनात्, घटस्य द्रव्यत्वं न स्यात् । अथवा मृद इवान्यथाभावस्य प्रतिवस्तु विलक्षणत्वात्, परस्परपरिहारेण कुत्रापि द्रव्यत्वमेव न स्यात् । अन्यथाभावः खलु स्वरूपतः, स्वभावतः, संसर्गतश्चेति त्रिविधोऽन्यथाभावः आत्माधिकरणे प्रतिपादितः । अत्राप्यवान्तरभेदाः तत्तद्वस्त्वनुगुणास्सन्त्येव । अतो ज्ञानस्य विषयसंबन्धोऽपि अन्यथाभाव एव । अतः बुद्धेर्द्रव्यत्वमेव युक्तम् ॥ ८ ॥ 
234. 
527 
[ प्रमाभ्रमविभागः: ] 
सर्वं ज्ञानं न मानं परमतविजयात्; नाप्रमाणं स्वबाधात् 
मानामानव्यवस्था तदियमनुमता लौकिकैयौक्तिकैश्च । तत्रामाने त्ववर्ज्यं स्वरसमिति वदन्त्यन्यथाभानमेके 
तत्सामग्र्यैव तादृग्व्यवहृतिमपरे लाघवादाश्रयन्ति ॥ ९ ॥ 
बुद्धिसर: 
एवं बुद्धेः स्वरूपं विचार्य, सर्वव्यवहारनिदानभूतं बुद्धेः प्रमात्वतदभावस्वरूपं विचारयितुमुप- क्रमते - सर्वमित्यादि । सर्वं ज्ञानम् = लोके परिदृश्यमानं सर्वेषामपि सर्वविधमनुभवात्मकं ज्ञानम् मानं न= प्रमारूपं न भवति । कुतः – परमतविजयात् = परेषामनुभवात्मकं ज्ञानमपि प्रमाणं स्यात् । ततश्च परमत- विजयप्रसङ्गः, तेषामपि ज्ञानस्य प्रमाणत्वात् । एवमेव – नाप्रमाणम् = नापि सर्वेषां सर्वं ज्ञानम् अप्रमारूपम्। कुतः - स्वबाधात् = स्वमतस्यापि बाधप्रसङ्गात् । परमतविजयपरिहाराय सर्वं ज्ञानमप्रमाणमेवेति कथने, स्वमताधारभूतज्ञानस्याप्यप्रमाणत्वात् स्वमतस्याप्यसिद्धिप्रसङ्गः । ' स्वीयमेव प्रमाणम्, न तु परकीयम्' इति प्रतिज्ञा तु न युक्ता, परैरपि तथा प्रतिज्ञाकरणे किमुत्तरम् । तत् = तस्मात्कारणात् इयम् = लोके दृश्यमाना मानामानव्यवस्था=प्रमाभ्रमव्यवस्था लौकिकैः = लोकव्यवहारनिष्ठैः जनैः यौक्तिकैश्च = युक्तयन्वेषणपरैः परीक्षकैश्च अनुमता=अङ्गीकृतैव । तत्र = एवं व्यवस्थाया आवश्यकत्वे प्रमाभ्रमयोर्मध्ये अमाने तु=प्रमा- विलक्षणे भ्रमे तु एके= नैयायिकाः अन्यथाभानम् = अन्यथाख्यातिम् स्वरसम् इति वदन्ति = लोकानुभव- सहजसिद्धमिति वदन्ति । ‘मयाऽन्यथागृहीतम्' इति बाधकाले सर्वैरपि व्यवहारात् अन्यथाख्यातिरेव स्वर- सेति नैयायिकाः, एतदनुयायिनस्तार्किकमीमांसकाश्च ( भाट्टा: ) । अपरे = प्राभाकराः, तदनुयायिनश्च वेदान्तिनः तत्सामग्र्यैव=अन्यथाख्यातिसामग्रीभूतया अख्यात्यैव तादृग्व्यवहृतिम् = भ्रमव्यवहारम् लाघवात्= यौक्तिकलाघवात् आश्रयन्ति = अवलम्बन्ते = अङ्गीकुर्वन्ति । अन्यथाख्यातिवादेऽपि, तन्निर्वाहार्थमख्याते- रावश्यकत्वात् उभयसंमताख्यातिरेव 'तद्धेतोरेव तद्धेतुत्वे मध्ये किं तेन' इति न्यायात् भ्रमत्वप्रयोजिका, लाघवात् । प्रसिद्धमेव ह्याचार्यवचनम् 'स्वारस्यमन्यथाख्यातावख्यातौ लाघवं स्थितम्' ( न्या. प ) इति ।। 
ख्यातिवादस्तु सुधियां शिरश्शूलकरस्सदा । विद्यते पुरतस्त्वन्यत् भासतेऽन्यत्कथं पुरः ॥ 
येन चेन्द्रियसंबन्धः न तद्भाति कुतः ? कथम् ? । येन नेन्द्रियसंबन्धः तद्वा भाति कथं कुतः ? | इयं समस्या सर्वेषामख्यातिर्दुस्त्यजान्ततः । अन्यथाख्यातिवादो वा भवेत्सर्वमतेष्वपि ॥ 
तथाहि - पुरुषस्तु शुक्तिशकलं पश्यति । पुरोवर्तिशुक्तौ शुक्तित्वं दोषवशान्न गृह्यते । दोषश्च दूरत्वादिः । तदैव भास्वरशुक्कसादृश्यात् रजतस्मृतिर्भवति । अत्रापि दोषवशात् स्मृतित्वं न गृहीतम् । अत्र दोषश्चापल्यमनवधानं वा । ततः 'इदं रजतम्' इति प्रत्यक्षं भवति । एवञ्चात्र शुक्तित्वस्मृतित्व- योरख्यातिरेव मूलम् । अत इदं ज्ञानद्वयमेव नातिरिक्तं किञ्चदित्यख्यातिवादिनः । परन्त ज्ञानयो- रुभयोर्निरूप्यनिरूपकभावः दुरुपपादः ॥ 
तत्त्वमुक्ताकलापः 
235. 
528 
[ याथार्थख्यातिस्वरूपम् ] 
नाथैरुक्ता यथार्था विमतमतिरपि न्यायतत्त्वे; तदेतत् 
भाष्येऽनूक्तं; तदत्र व्यवहतिरुभयी बाधिताबाधिताख्या । शुक्तौ रूप्यं प्रभाम्भः श्रुतिनयवशतः स्वानमप्यस्तु सत्यम् a 
योग्यायोग्यादिभेदाग्रह इह चरमां गाहते संप्रतिष्ठाम् ॥ १० ॥ 
भिन्नज्ञानीययोर्विषययोर्निरूप्यनिरूपकभावः कथमिति चेत्, न निरुप्यनिरूपकभावभानम्, किन्त्व- संसर्गाग्रहः=निरूप्यनिरूपकभावाभावस्याज्ञानमेव । अतः एतद्दृष्ट्याऽख्यातिवाद एवं साधीयान् । अन्यथाख्यातिवादेऽप्येतावत्सामग्र्या आवश्यकत्वात् । 'तद्धेतोरेव तद्धेतुत्वे मध्ये किं तेन' इति न्यायात् । तद्धेतोरेव=अन्यथाख्यातिसामग्र्या एव स्मृतित्वाग्रहणादेः तद्धेतुत्वे = 'इदं रजतम्' इति भ्रमहेतुत्वे संभवति, मध्ये = स्मृतित्वाग्रहणादख्यातिसामग्रीरजतप्रत्यक्षयोर्मध्ये, तेन किम् = अन्यथाख्यातिसामग्रीरूपरजतभान- कल्पकेन किं साधनीयम् ? वृथा गौरवमात्रम् । अतः अख्यातिवाद एव युक्तः । तर्ह्यन्यथाख्यातौ स्वारस्यं कथमिति चेत्, 'रजतं साक्षात्करोमि ' ' शुक्तिरेव रजततया गृहीता' इत्याद्यनुभवस्वारस्यमित्यर्थः । परन्त्वनयोरनुभवयोरनन्तकालिकत्वेनान्यथासिद्धत्वात् नार्थसाधकत्वमित्याशयः ।। ९ ।। 
ननु यद्यख्यात्यन्यथाख्यात्यन्यतरपक्षयोरेव भ्रमस्य पर्यवसानं 'तर्हि षष्ठी चेयं यथार्थख्यातिः' इति श्रीमन्नाथमुनेः न्यायतत्त्ववचनं कथम् ? 'आत्मख्यातिरसत्ख्यातिरवाच्यख्यातिरेव च । अन्यथाख्याति- रख्यातिरित्येवं ख्यातिपञ्चकम् ॥' यथार्थख्यातिश्च षष्ठीत्यर्थः । एवं 'यथार्थं सर्वविज्ञानमिति वेदविदां मतम् ' (श्री. भा. 1-1-1) इति भगवद्भाष्यकारवचनं वा कथम्? इत्यत्राह - नाथैरित्यादि । अपि = यद्यपि नाथैः = श्रीमन्नाथमुनिभिः न्यायतत्त्वे, विमतमतिः = विसंवादिनी बुद्धि : = अयथार्थं ज्ञानम्, अथवा अपि इत्यस्य विमतमतिरपीत्यन्वय:, यथार्था उक्ता, अयथार्थं ज्ञानं कथं यथार्थं भवेत् ? इति प्रश्नाभिप्रायः । तदेतत् भाष्येऽपि अनूक्तम्=‘यथार्थं सर्वविज्ञानम्' इति श्रीभाष्येऽनूदितम् । वेदविदः=वैदिकाग्रेसराः प्राभाकरादयः । ततश्च अयथार्थं ज्ञानं कथं यथार्थं स्यात् ? इति प्रश्नो निगूढः । उत्तरम् - तदत्रेत्यादि । । । तत्= तस्मात् अत्र=अस्मिन् विषये व्यवहृतिः = यथार्थत्वायथार्थत्वव्यवहारः, उभयी = उभयविधा बाधिताबाधिताख्या= बाधितो व्यवहारः, अबाधितो व्यवहार इति संवादिप्रवृत्तिजनकं ज्ञानमबाधितमिति, विसंवादिप्रवृत्तिजनकं ज्ञानम् बाधितमिति विभागो ज्ञेय इत्यर्थः । प्रवृत्तौ संवादो नाम, यद्विषयकं ज्ञानम्, तद्विषयप्राप्तिः । विसंवादः, यद्विषयकं ज्ञानम्, तद्विषयाप्राप्तिः । तथा च ज्ञानप्राप्त्योः समानविषयकत्वे ज्ञानं प्रमेत्युच्यते, असमानविषयकत्वे ज्ञानं भ्रम इत्युच्यते इति प्रमाभ्रमविभागः । 
ननु शुक्तौ रजतबुद्धिः कथं यथार्था ? पुरतो रजताभावादित्यादिशङ्कां समाधत्ते – शुक्तावित्यादिना । शुक्तौ रूप्यम् = रजतम् सत्यम् अस्तु इत्यन्वयः । एवम् - प्रभाम्भः = प्रभायाम् = सूर्यकिरणे =मरीचिकायाम् अम्भः =जलम् सत्यमस्तु । एवम् स्वाप्नम् = स्वप्नदृष्टम् अपि सत्यमस्तु । अत्र प्रमाणम् - श्रुतिनयवशतः 
529 
बुद्धिसर: 
इति । श्रुतिवशतः, नयवशतश्चेत्यर्थः । अथवा श्रुतिसंमतन्यायवशादित्यर्थः । स्वाप्नपदार्थानां भगवता सृष्टत्वं सन्ध्याधिकरणन्यायसिद्धम् । अयं च विचारः पूर्वमेव विस्तरेण गतः । शुक्तौ रजतमपि पञ्चीकरणप्रक्रियया सर्वत्र सर्ववस्त्ववयवानां सद्भावात्सत्यमेव । पूतीके सोमावयवसद्भावात् सोमालाभे पूतीकग्रहणं मीमांसकै- रुक्तम् । 'सोमाभावे च पूतीकग्रहणं विधिचोदितम् । सोमावयवसद्भावादिति न्यायविदो विदुः ॥ ( 1-1-1) इति श्रीभाष्यम् । न्यायविदः पूर्वमीमांसकाः । एवमेव मरुमरीचिकायामपि सलिलावयवाः स्युः । अतः सर्वं ज्ञानं यथार्थमेवेति न्यायतत्वेऽभिहितम् ॥ F 
ननु तर्हि प्रमाभ्रमविभाग एव न स्यादित्यत्र - योग्येत्यादि । योग्यम् = विवक्षितकार्यसमर्थम् । अयोग्यम्=विवक्षितकार्यासमर्थम् । आपणरजतेनाभरणादिकं क्रियते, न तु शुक्तिरजतेन । एतदादाय प्रमाभ्रमविभागस्सुज्ञः । एवञ्च योग्यायोग्ययोः भेदाग्रह एव इह = प्रमाभ्रमविभागे चरमाम् = अन्तिमम् संप्रतिष्ठाम्=निर्णयभूमिंग् गाहते = विषयीकरोति । आदिपदेन क्रयविक्रयादिव्यवहारा ग्राह्याः । आपणरजतं क्रेतुं विक्रेतुं वा शक्यते, न तु शुक्तिरजतम् । अतश्च यथाकथञ्चित् भेदाग्रह एवान्तिमो निर्धारक इति अख्यातिवाद एव पर्यवसानमिति भावः ॥ 
काजर 
ननु यदि सर्वं ज्ञानं यथार्थम्, तर्हि एकत्र विषयप्राप्तिः, अन्यत्र विषयाप्राप्तिर्वा कथम्? न च ज्ञानं तु सर्वत्र स्वांशे सत्यमेव । आचार्याणां वचनमपि प्रदर्शितमेव । न हि भ्रमस्थलेऽपि 'मम ज्ञानमेव न जातम्' इति कश्चिन्मनुते । ननु च विषयाभावेऽपि जातं ज्ञानं कथं सत्यं स्यादिति चेत्-अभिप्रायानभिज्ञो भवान् । ज्ञानं निर्विषयकं किञ्चिज्जायत इति केनोक्तम् । ज्ञाने विषयो न कारणम्, किन्तु प्रत्यक्ष एव, भूतभविष्यद्विषयेऽपि ज्ञानदर्शनात् । अत्र वा विषयोपस्थापकसामग्री का स्यादिति चेत्, अनुमितौ व्याप्तिज्ञानम्, शाब्दे शब्दः, स्मृतौ तु पूर्वानुभवजन्यः संस्कारः । वृथा शब्दं वर्धयसि । शुक्तिं दृष्ट्वा 'इदं रजतम्' इत्यत्र का विषयो - पस्थापकसामग्री ? प्रोच्यताम् । एतदेव खलु परीक्ष्यत इदानीम् । इदं प्रत्यक्षमपि ज्ञानविशेषः । ज्ञानांशे तु तदपि प्रमैव । विषयस्य प्रत्यक्षत्वांशे सामग्री का ? इत्येव खलु समस्या । प्रत्यक्षं तु इन्द्रियार्थसन्निकर्ष- जन्यम् । विषयस्याभावे कथमिन्द्रियार्थसन्निकर्षः ? अत एव किल विषयतासंबन्धेन प्रत्यक्षं प्रति तादात्म्य- संबन्धेन विषयः कारणमिति नवीनैरुच्यते । अतश्च प्रत्यक्ष एव विषयः कारणम्, न त्वन्यत्र । कारणत्वं च सत्यस्यैव । नन्वसत्यात्सत्यसिद्धिरपि दृश्यते किल । अयि भोः ! परीक्षितमेतद्विस्तरतः (जीव. 49 ) । मास्तु पिष्टपेषणम् । प्रकृते प्रत्यक्षे विषयस्य कारणत्वात्, पुरतो रजताभावेऽपि कथं रजतप्रत्यक्षम् ? न च तत्प्रत्यक्षं नेति वक्तुं शक्यम्, 'रजतं पश्यामि' इत्युलेखस्य स्पष्टं दर्शनात् । न च रजतस्मृतिरूपज्ञानलक्षणाऽ- लौकिकस्सन्निकर्ष एव कारणमिति वाच्यम्, 'रजतं पश्यामि' इत्येवानुभवात्, न तु स्मरामि इति । अतो दोषविशेषवशात् स्मृतित्वाग्रहणं वाच्यम्, 'अस्यैव अख्यातिवादः' 'स्मृतिप्रमोषवाद:' इति वा व्यवहारः । अत्र स्मृतित्वाग्रहणमात्रं न, प्रत्यक्षत्वग्रहणमपि, तथैवानुभवादिति पक्ष अन्यथाख्यातिवादः । प्रत्यक्षत्वग्रहणं कथम्? प्रत्यक्षसामग्र्या अभावात्, किंतु स्मृतित्वाभावमात्रात्तथोल्लेखः । इदमंशस्य प्रत्यक्षत्वात् तत्प्रभा- वात्प्रत्यक्षत्वं रजतांशेऽपि प्रतिफलितमिव भवति इत्यख्यातिवादिनः । शतधा संघर्षणेऽपि 'स्वारस्यमन्यथा- 
I 
तत्त्वमुक्ताकलापः 
530 
[प्रवर्तकज्ञानस्वरूपविमर्शः ] 
236. भेदाज्ञानात् प्रवृत्तौ न कथमुपरतिः स्यात् अभेदाप्रतीत्या 
रूप्यारूप्यभ्रमादाविव यदि, न, यतोऽनिष्टभेदाग्रहात् सा । 
ख्यातावख्यातौ लाघवं स्थितम्' इत्याचार्यसार्वभौमनिर्णय एव गतिः । न च भावान्तराभाववादे स्मृतित्वा- ग्रहणं, स्मृतित्वग्रहणाभावः प्रत्यक्ष एव खलु वाच्य इति शङ्खयम्, विशेष्यांशे इन्द्रियसन्निकर्षस्य प्रत्यक्षसामग्र्याः प्रबलायास्सत्त्वेन, स्मृतित्वाग्रहणं प्रकृते प्रत्यक्षे पर्यवस्यति । अत एव 'रजतं पश्यामि' इत्यनुव्यवसायः। प्रत्यक्षत्वोल्लेखस्य विशेष्यांशप्रभावप्रयुक्तत्वात्, प्रत्यभिज्ञाप्रत्यक्षत्ववत् । प्रत्यभिज्ञा हि ग्रहणस्मरणात्मिका । नैयायिकानां तु विशिष्टज्ञानवादिनां प्रत्यक्षम् एकं च ज्ञानम् । अत आचार्यनिर्णय एव गतिः ॥ 
ननुं तर्हि 'स्वारस्यमन्यथाख्यातौ ' इति कथम् ? ' शुक्तिरेव मया रजततया गृहिता' इति व्यवहारा- दिति चेत्, अस्य ' नेदं रजतम्' इति बाधानन्तरकालिकत्वेन मानसरूपतासंभवेनान्यथासिद्धत्वादिति चेत्, एतद्वादान्ते क्षोदक्षमं विचारयामस्तत्त्वम् । भावाभावयोः स्वरूपस्याप्यतिगहनत्वात्, स्मृतिप्रमोषवादस्य दुस्त्य- जत्वात्, अख्यातेरभावरूपत्वेन चास्त्येव बुद्धेः साङ्कर्यम् । अत एव च वादानामानन्त्यमित्यप्यसकृदुक्तम् ॥ 
अर्थ-प्रतीति-शब्दानां साङ्कर्यं स्थूलदृष्टिषु । सहजम्, यत्र मुह्यन्ति नरास्सूक्ष्मधियोऽपि हि । वेत्तुं तत्त्वं शक्नुवन्ति कति वा भुवि मानवाः ? अन्यथा खलु संसारः कथं वर्धेत, चिन्तय ॥ क्रीडारसः कथं वा स्यान्मायिनः प्रभुणो हरेः । वयं क्रीडासहचराः इति सन्तुष्यतां सदा ॥ 
अयं भावः – जानाति, इच्छति, यतते इति दर्शनात्, प्रवृत्तिं प्रति ज्ञानमेव कारणम् । 'अज्ञानात् प्रवर्तते' 'अज्ञानान्मया कृतम्' इत्यादावप्यन्यथाज्ञानमेव वस्तुतः प्रवर्तकम् । अन्यथा, सुषुप्तावपि प्रवृत्ति - प्रसङ्गः । न च शुक्तित्वाज्ञानमात्रं प्रवर्तकम्, सत्यरजतस्थले पुरोवर्तिनि रजतत्वज्ञानस्यैव प्रवर्तकत्वस्य सर्वैरपि वक्तव्यत्वात्, शुक्तिरजतभ्रमस्थलेऽप्यनुभवस्य तुल्यतयैव दर्शनात् । न च शुक्तौ ' नेदं रजतम् ' इति रजतभेदज्ञाने जाते प्रवृत्तेरदर्शनात्, अज्ञातरजतभेदे प्रवृत्तेर्दर्शनाच्चान्वयव्यतिरेकाभ्यां रजतभेदाग्रह एव प्रवृत्तिं प्रति कारणमिति वाच्यम्, सत्यरजतस्थले 'इदं रजतम्' इति पुरोवर्तिनि 'इदं' पदवाच्ये रजताभेदज्ञानस्यैव प्रवृत्तिहेतुत्वस्य सर्वसंमतत्वात्, शुक्तावपि रजतज्ञानस्य = रजताभेदज्ञानस्यैव प्रवर्तकत्वस्य वक्तव्यत्वात्, अन्यथाख्यातिरवर्जनीयेति चेत्, सत्यरजतस्थले रजतेन्द्रियसन्निकर्षस्य सत्त्वेन तथात्वसंभवेऽपि शुक्तिरजत- स्थले तदभावेन रजतप्रत्यक्षासंभवात्, शुक्तौ निवृत्तिकारणीभूतरजतभेदग्रहाभावस्यैव कारणत्वमनिवार्यम् । ननु स्थलद्वयेऽपि प्रवृत्तेरेकरूपताया एव दर्शनात्, एकत्र रजताभेदग्रहः प्रवृत्तिकारणम्, अन्यत्र तु रजतभेदाग्रह इति वैरूप्यमनुभवविरुद्धमिति चेत्, तर्हि सत्यरजतस्थलेऽपि ' नेदं रजतम्' इति भेदज्ञाने जाते निवृत्ते - दर्शनात्, निवृत्तिकारणभूतभेदग्रहाभाव एव प्रवृत्तिकारणमस्तु का हानिरिति भेदाग्रह एवोभयत्रापि कारणमिति न वैरूप्यम् । अतोऽख्यातिवाद एव साधीयानिति ॥ १० ॥ 
T 
9 
अन्यथाख्यातिवादिनश्शङ्कामनूद्य समाधत्ते - भेदाज्ञानादित्यादिना । भेदाज्ञानात् = पुरोवर्तिशुक्तौ रजतभेदस्याग्रहणात् प्रवृत्तौ= रजतार्थिनः प्रवृत्तावङ्गीकृतायाम् रूप्यारूप्यभ्रमादौ = रूप्ये = रजते अरूप्य - 
531 
आधारे भेदवर्जं स्फुरति सदृशवस्त्वन्तरे चोपपन्ना 
तत्तद्वस्तूचितैव व्यवहृतिनियतिस्त्वन्मते बुद्धिवन्नः ॥ ११ ॥ 
बुद्धिसर: 
भ्रमादौ = शुक्तिभ्रमस्थले अभेदाप्रतीत्या = प्रवृत्तिहेतोः रजताभेदप्रतीतेरभावात् उपरतिः = निवृत्तिः कथं न स्यात् ? इत्याक्षेपः ॥ 
तर्हि प्रवर्तकस्य ‘इदं रजतम्' इति ज्ञानस्याभावात् प्रवृत्तिरपि न स्यात् । अतश्च ज्ञानाभावः प्रवर्तको वा निवर्तको न भवति, किन्तु इष्टत्वज्ञानं प्रवर्तकम्, अनिष्टत्वज्ञानं च निवर्तकं वक्तव्यम् । तथा च शुक्तौ रजतत्वज्ञानमावश्यकमिति अन्यथाख्यातिरनिवार्येति ॥ 
इति यदि, समाधत्ते – नेति । कुत इत्यत्र - यत इत्यादि । सा = निवृत्तिः अनिष्टभेदाग्रहात्= प्रवर्तकस्येष्टभेदाग्रहस्याभावात् भवति, न त्वनिष्टत्वज्ञानात् । तथा च भेदाग्रह एव प्रवृत्तौ निवृत्तौ वा कारणम् । इष्टभेदाग्रहः प्रवृत्तौ, अनिष्टभेदाग्रहो निवृत्तौ च कारणम्, न त्विष्टत्वज्ञानं प्रवृत्तौ, अनिष्टत्वज्ञानं निवृत्तौ कारणम् ॥ 
अनुभवं विश्लिष्य प्रदर्शयति – आधारेत्यादि । आधारे = अधिष्ठाने भेदवर्जम्= तद्गतशुक्तित्वरूप- विशेषाकारं विना, भास्वरशुकुरूपवत्त्वमात्रेण स्फुरति = भाति सति, सदृशवस्त्वन्तरे = भास्वरशौक्य- रूपसादृश्यमूलकतया रजतत्वादिविशेषे तदैव स्फुरति च उपपन्ना = प्रवृत्तिरुपपद्यत एव। एवञ्चाधिष्ठान- ज्ञानम्, विशेषाकाराग्रहः, वस्त्वन्तरस्मरणम्, स्मृतित्वरूपविशेषाग्रहः इत्यख्यातिरेव । यथा शुक्तौ शुक्तित्वाग्रहे भास्वरशुक्लवस्तुप्रत्यक्षम्, तदैव सादृश्यात् रजतस्मरणम्, तत्र स्मृतित्वाग्रहः । द्वयं मिलितमेकमिव ज्ञानं प्रवृत्तिकारणम् । ननु शुक्तिरजतस्थले प्रवृत्तिः कथमिति विचारोऽस्तु यथा तथा वा । सत्यरजतस्थले, अधिष्ठानज्ञानमित्यादिकल्पनामन्तरापि प्रवृत्तिः दृश्यमाना विशिष्टैक्यज्ञानादिति स्वरसम् । एवं सति शुक्तिरजतस्थलानुरोधेन सत्यरजतस्थलेऽपि अनिष्टभेदाग्रह एव प्रवृत्तिकारणमिति कल्पनं क्लिष्टमिव भाति किलेतिशङ्कां परिहरति – तत्तदित्यादि । व्यवहृतिनियतिः = प्रवृत्तिनिवृत्तिरूपव्यवहारव्यवस्था तत्तद्वस्तू- चितैव = तत्तद्वस्त्वनुगुणैवोचिता भवति, न तु स्थूलानुभवानुगुणा, अनुभव एव विसंवाददर्शनात् । तर्हि कल्पना कर्तव्येति गौरवं किलेत्यत्र - त्वन्मत इत्यादि । त्वन्मते = अन्यथाख्यादिवादे बुद्धिवत् = विशिष्ट- बुद्धिवत् नः = अख्यातिवादिनामस्माकम् व्यवहृतिनियतिः तत्तद्वस्तूचितैव = तत्र तत्र विद्यमानवस्तुस्थि- त्यनुरोधेनैव उपपन्ना इत्यन्वयः । कल्पनं तु मतद्वयेऽपि समानम् । भ्रमस्थले मतद्वयेऽप्यनिवार्यतयाङ्गी- कृतवस्तुस्थित्यनुरोधेन संप्रतिपन्नसामग्र्या एव प्रवृत्तिहेतुत्वमात्रं कल्प्यतेऽस्माभिः । भवन्मते तु एतत्सामग्र्यतिरिक्तं विशिष्टं ज्ञानं कल्प्यत इत्यस्मत्पक्ष एवं लाघवम् ' तद्धेतोरेव तद्धेतुत्वे मध्ये किं तेन' इति न्यायादित्यर्थः । 
अयं भावः - शुक्तिरजतस्थले सत्यरजतस्थले वा प्रवृत्तिस्समाना । सत्यरजतस्थले क्लृप्तसाम- यनुरोधेन शुक्तिरजतस्थले सामग्रीकल्पने, शुक्तिरजतस्थलेऽपि विशिष्टैकज्ञानकल्पनेऽन्यथाख्यातिः । परन्तु रजतेन्द्रियसन्निकर्षाभावे रजतभानं कथमित्याक्षेपस्य समाधानं तु अन्यथाख्यातिवादे किष्टम् । अख्यातिवादे तु 
तत्त्वमुक्ताकलापः 
237. 
532 
[अन्यथाख्यातिनिरास: ] 
अन्यस्मिन्नन्यबुद्धिर्न यदि, न घटते तत्प्रवृत्तिस्तदिच्छो: 
इष्टं तत्साधनं वा यदभिमतमतोऽन्यत्र सा नेति चेन्न । 
रत्नांशौ रत्नबुद्ध्या विदुरनवगते रत्न एव प्रवृत्तिम् 
ज्ञातस्स्वेष्टानुषङ्गादविदितमपि खल्वाददीतात्र चैवम् ॥ १२ ॥ 
सामग्री मतद्वयक्लृप्ता । तत्र प्रवृत्तिः कथमिति प्रश्ने, तदनुगुणतया क्लृप्तस्यैव वस्तुनोऽनुरोधेनानिष्टभेदाग्र- हस्यैव कारणत्वं कल्पनीयम् । एतदनुरोधेन सत्यरजतस्थले प्रवृत्तिं प्रत्यपि अनिष्टभेदाग्रह एव कारणमिति कल्पनं युक्तम् । अतिरिक्तविशिष्टज्ञानकल्पनापेक्षया क्लृप्ते हेतुत्वकल्पनमेव ' धर्मिकल्पनातो वरं धर्मकल्पना ' इति न्यायेन युक्तमिति ॥ ११॥ 
पुनरपि अन्यथाख्यातिरवर्जनीयेत्याशङ्कय समाधत्ते-अन्यस्मिन्नित्यादि । अन्यस्मिन् = पदार्थान्तरे शुक्त्यादौ अन्यबुद्धिः = पदार्थान्तरस्य रजतादेर्बुद्धिः न यदि यदि न स्यात्, तर्हि, तदिच्छो: = रजतार्थिनः तत्प्रवृत्तिः = रजतविषयिणी प्रवृत्तिः न घटते न सङ्गच्छते । अतः शुक्तौ रजतबुद्धिरावश्यकी । अतोऽन्यथा- ख्यातिरवर्जनीया । उक्तं किल भेदाग्रहादेव प्रवृत्तिरितीत्यत्राह - इष्टमित्यादि । इष्टम् = साक्षादेवेच्छाविषयी- भूतम्, तत्साधनं वा = साक्षादिच्छाविषयत्वाभावेऽपि इच्छाविषयीभूतसुखसाधनं वा यत् अभिमतं भवति, तत्रैव प्रवृत्तेस्संभवः । अतः अन्यत्र = साक्षादिच्छाविषयसुखादिभ्यः, परंपरया इच्छाविषये सुखसाधनादिभ्यो व्यतिरिक्त विषये सा= प्रवृत्तिः न = न भवत्येव । अतः भेदाग्रहमात्रान्न प्रवृत्तिस्संभवति - इति पूर्वपक्ष: ॥ 
समाधत्ते – रत्नांशावित्यादि । रत्नांशौ रत्नकिरणे रत्नबुद्ध्या = 'इदं रत्नम्' इति भ्रान्त्या अनवगते = ज्ञानाविषये रत्ने प्रवृत्तिं विदुरेव । अथवा रत्न एव इति वान्वयः । तथा चोक्तस्थले 
। रत्नत्वज्ञानविषयत्वाभाववति रत्नांशौ रत्नार्थिप्रवृत्तिविषयत्वं वर्तत इति व्यभिचारो दोषः । प्रथमाक्षसन्निपातजन्यं ज्ञानमेव स्वलक्षणपदवाच्यं प्रमाणम् । तदनन्तरभावि च ज्ञानं विकल्पपदवाच्यमप्रमाणमिति बौद्धाः । विकल्प- ज्ञानानन्तरमेवेच्छा, यत्नश्च भवति । अथापि वस्तुप्राप्तिलोक दृश्यते । तथा च संवादप्रवृत्तिजनकत्वेऽपि विकल्पस्य कथमप्रामाण्यमिति शङ्कायाम्, विकल्पमूलभूतस्वलक्षणज्ञानप्रभावात् प्रामाण्यच्छायया प्रामाण्यभ्रमः, न तु वस्तुतः ज्ञानविषयस्य प्राप्तेश्च कश्चन संबन्ध इत्यत्र दृष्टान्ततयेदमुच्यते ' मणिप्रदीपप्रभयोर्मणि- बुद्ध्याभिधावतोः । मिथ्याज्ञानाविशेषेऽपि विशेषोऽर्थक्रियां प्रति ।' (प्र.वा) इति धर्मकीर्ते: श्लोकं मनसि कृत्वेदं दृष्टान्ततयोक्तम् । प्रसङ्गात् लोकसिद्धं व्यभिचारस्थलान्तरमाह - ज्ञातेत्यादि । ज्ञातं यत् स्वेष्टम् = क्षीरादि, तदनुषङ्गात् = तदनुबन्धात् अविदितमपि = स्वज्ञानाविषयभूतमपि जलादि आददीत खलु = गृह्णाति किल । एवम् अत्र च = प्रकृतेऽपि ज्ञेयमिति शेषः । तथा च पुरोवर्तिनि रजतत्वप्रकारकज्ञानमेव हेतुरिति न निर्बन्धः, किन्तु अनिष्टायाः शुक्तेः अग्रहादेव प्रवृत्तिरुपपद्यत इति नान्यथाख्यातिः ॥ isre 
तथा च अत्रैवं अनुमानं विवक्षितम् - विवादास्पदं शुक्त्यादिकं, रजतत्वप्रकारकज्ञानविषयः, रजतार्थिप्रवृत्तिविषयत्वात्, यथा सत्यरजतम् । ननु रजतत्वप्रकारकज्ञानाविषयेऽपि रजतक्रयसाधने धने 
238. 
533 
[ अन्यथाख्यातिनिरासकानुमानम् ] 
शुक्तित्वारूप्यतादेर्न तु रजततया भाति शुक्तिर्विगीता 
यद्वा धीत्वात् यथार्था विमतमतिरतो बुद्धिबाधोक्त्ययोगः । 
बुद्धिसर: 
प्रवृत्तेर्दर्शनादुक्तानुमाने व्यभिचार इति चेत्, इष्टसाधनान्यत्वस्यापि हेतुविशेषणत्वेन, विशिष्टहेतोर्धनेऽभावान्न व्यभिचारः । लोके हि विवेकिनः 'इदं मदनुकूलम्' इति ज्ञानादेव प्रवर्तन्ते । सिद्धान्ते सुखस्य धर्मभूत- ज्ञानावस्थाविशेषरूपत्वेऽपि प्रवृत्तिः किल सर्वेषां समाना । अनुकूलत्वं साक्षादेव सुखादौ वर्तते, धनकनकादौ तादृशसुखसाधनत्वं वर्तते । एवञ्चैतादृशज्ञानमन्तरा प्रवृत्तेरसंभव एव । भोजनादौ हि 'इदं मम तृप्ति - साधनम्' इति ज्ञानादेव प्रवर्तते, न तु अतृप्तिसाधनत्वाभावज्ञानात्, बुद्धेर्लाघवपक्षपातित्वेन, शिरोवेष्टनेन नासिकास्पर्शवत् तावद्दूरानुधावनासंभवात् । न च भोजने क्षुण्णिवृत्तिसाधनत्वबुद्ध्यैव प्रवर्तते, न तु तृप्ति - साधनत्वबुद्ध्येति वाच्यम्, निवृत्तेरभावरूपत्वेन, क्षुण्णिवृत्तेरेव तृप्तिपदार्थत्वात् । भावान्तराभाववादिनां मते तु निवृत्तिस्तृप्तिरेव । तथा च अत्र शुक्तौ रजतज्ञान कल्पने गौरवम् ।। 
अपि च पनसादिफलार्थी, स्वीयज्ञानेच्छयोरविषयं तदीयत्वगाद्युपादत्ते । शाकादिकं गृह्णन्, अनिच्छन्नेव तदीयवृन्तादिकमुपादत्ते । अतश्च ज्ञानेच्छा विषयस्यापि प्राप्तेर्बहुलं दर्शनात् जानाति, इच्छति, यतते, प्राप्नोति इत्येषामसमानविषयत्वेऽपि प्रवृत्तिविषयत्वं वर्तत इति विमतम्, रजतज्ञानविषयः रजतार्थिप्रवृत्तिविषयत्वात्' इत्यनुमाने एषु स्थलेषु व्यभिचारो द्रष्टव्यः । वस्तुतस्तु तथायुक्तं चानीप्सितम् ' (पा. सू. 1-4-49) इति सूत्रेणानभिमतस्यापि कर्मत्वविधानात्, तद्विषयिणी प्राप्तिः । अनिवार्यतया सहैव विद्यमानमपि कर्म भवतीत्यर्थः । ग्रामं गच्छन् तृणं स्पृशति, शाकं गृह्णन् वृन्तमूलादिकमपि गृह्णाति, अवर्जनीयत्वात् । इष्टामिश्रितत्वे तु कथं गृह्णीयात् । अतश्च प्रेक्षावतां प्रवृत्तिरेव विचारसहा, अर्थनिर्णयकरी च । अन्यथा 'तृणं स्पृशन् ग्रामं गच्छति', 'वृन्तमूलं गृह्णन् शाकं गृह्णाति' इत्यपि प्रेक्षावतां प्रयोगः स्यात् । अत एवेप्सिततमत्वाभावेऽपि कर्मत्व- मुक्तम् । यदा चेप्सिततमत्वं नास्ति, तदैव तद्विषयकज्ञानमपि नास्त्येवेति मुख्यं कर्मत्वं तेषां नास्त्येव । अत इदं सर्वं वैभववादमात्रम् । अत्र वक्तव्यं सर्वमन्ते श्लोके ( 15 ) भविष्यति ॥ १२ ॥ 
अनुमानेनान्यथाख्यातिं निराकरोति - शुक्तित्वेत्यादिना । विगीता शुक्तिः रजततया न तु भाति = न रजतत्वप्रकारकज्ञानविषयः, शुक्तित्वारूप्यतादेः = शुक्तित्वात्, अरजतत्वाद्वा । आदिपदेन रजतक्रिया- कारित्वाभावो ग्राह्यः । 'विगीता शुक्तिः रजतत्वप्रकारकज्ञानाविषयः, इष्टसाधनत्वाभावविशिष्टरजतार्थि- प्रवृत्तिविषयत्वात्' इत्युक्तानुमाने ( श्लो. 12 ) हेतौ विशेषणमावश्यकम् । प्रकृतानुमाने हेतोर्निर्विशेषण- कत्वात्प्रबल इति सूचनाय 'तु' शब्दः। अनुमानान्तरमाह - यद्वेत्यादि । विमतमतिः = विप्रतिपन्नं शुक्तिरजतादिज्ञानम्, यथार्था, धीत्वात् = ज्ञानत्वात् 'यथार्थं सर्वविज्ञानमिति वेदविदां मतम्' इति सर्वज्ञानानां यथार्थत्वसाधनात् । अतः - बुद्धिबाधोक्तययोगः = बुद्धेः = अनुभवस्य बाध इति वचनं न युज्यत एव । ज्ञानानां स्वांशे बाधस्य कुत्रापि दुर्वचत्वात् । न हि 'ज्ञानमेव मम न जातम्' इति कश्चित् अनुसन्धत्ते । अतो विषय्यंशे बाधः कुत्रापि नास्त्येव ॥तत्त्वमुक्ताकलापः 
534 
वैशिष्ट्यासिद्धिमात्रप्रथनमिह परं बाधकस्यापि कृत्यम् 
किञ्चासत्ख्यातिरंशे प्रसजति भवतामन्यथाख्यातिवेद्ये ॥ १३ ॥ 
ननु ज्ञानस्य यथार्थत्वं नाम अबाधितविषयकत्वमेव । दृश्यते च ' नेदं रजतम्' इति बाधक- ज्ञानम् । ज्ञानस्य यथार्थत्वे कथमेवं बाध इत्यत्राह - वैशिष्ट्येत्यादि । परम् = किन्तु इह = भ्रमे बाधक- स्यापि=बाधकज्ञानस्यापि वैशिष्ट्यासिद्धिमात्रप्रथनम् वैशिष्ट्यम् = रजतत्वशुक्त्योः संबन्धः । तस्या- सिद्धिमात्रस्य प्रथनम् = ख्यापनम् कृत्यम् = साध्यम्, नान्यत् । रजते सिद्धं रजतत्ववैशिष्ट्यं पुरोवर्तिन्यां शुक्त नास्तीति बोधनमा बाधकज्ञानकार्यम्, न तु शुक्तौ प्रतीतस्य रजतत्ववैशिष्ट्यस्यासिद्धिप्रदर्शनम्, तदन्तरापि भ्रमनिर्वहस्य प्रदर्शितत्वात् । अन्यथाख्यातिवादे दुरुत्तरं दूषणमाह- किञ्चेत्यादि । किञ्च = अपि च भवताम् = असत्ख्यातिं निराकुर्वतां युष्माकं अन्यथाख्यातिवेद्ये= अन्यथाख्यातिविषये अंशे = यत्र वाप्यंशे असत्ख्यातिः = शून्यवादिसंमतासत्ख्यातिः प्रसजति । पुरतोऽसत एव रजतस्य भानात् । ननु आपणे सत एव भानम्, न तु सर्वथासतः शशशृङ्गादितुल्यस्येति चेत्, आपणे सतोऽपि पुरतोऽसत्त्वात् असत्ख्यातिः स्यादेव । न च पुरतः शुक्तिर्वर्तत एव । तत्र रजतत्वं प्रकारतया भासते इति भानमात्रम्, न रजतत्वस्य सत्ता शुक्तौ प्रतीयते, असंभवादिति वाच्यम्, शुक्तौ रजतत्वस्य सत्ता नास्ति, अथापि भानमात्रमित्यस्य कोऽर्थः ? शुक्तिरस्ति, रजतत्वमस्ति, तयोस्संबन्धः परं नास्ति इति चेत्, असतस्संबन्धस्य भानं कथम् ? न च शुक्तौ शुक्तित्वस्य सत्त्वात्, शुक्तिशुक्तित्वसंबन्धोऽप्यस्ति । शुक्तित्वस्थाने रजतत्वं भासत इत्येतावन्मात्रमिति चेत्, शुक्त्यनुयोगिकशुक्तित्वप्रतियोगिकसंबन्धे रजतत्वप्रतियोगिकत्वमात्रं भासते इत्यङ्गीकार्यत्वात्, असतो रजतप्रतियोगिकत्वस्य तादृशसंबन्धे भानादसत्ख्यातिरावश्यकी । अत एवाचार्यैः अंशे इत्युक्तम् ॥ 
- 
| 
वस्तुतस्तु – एतादृशविशिष्टबुद्धिषु सर्वत्र संबन्धः सत्तयैव विशिष्टबुद्धिनियामकः, न तु ज्ञात- तया । ज्ञानं सर्वं प्रकारत्वविशेष्यत्वभाननियतम्, न संसर्गप्रतीतिः ज्ञाने । संसर्गताख्यविषयता इत्याद्यभिधानं वस्तुस्वरूपकीर्तनम्, न तु प्रतीतिविषयकम् । अत एव समवायसाधकानुमाने 'विशिष्टबुद्धिः विशेष्य- विशेषणसंबन्धविषया, विशिष्टबुद्धित्वात्' इत्यत्र विशिष्टबुद्धौ त्रयाणां विषयत्वमात्रमुक्तम् । विषयताऽन्या प्रतीतिरन्या । भ्रमस्थले हि शुक्तिर्विषयः, न तु प्रतीतिः शुक्तेः । 'घटवद् भूतलम्' इत्यादावपि घट- भूतलयोस्संयोगः सत्तयैव विशिष्टबुद्धिहेतुः, न तु ज्ञाततया । संयोगो ज्ञातश्चेत्, 'घटसंयोगि भूतलम्' इत्युलेखः स्यात् । इदं समवायसंबन्धस्थले स्पष्टं ज्ञायेत । समवायस्तु एकः, नित्यश्च, अतीन्द्रियश्च । एवञ्च ‘नीलो घटः' इत्यादिगुणविशिष्टबुद्धौ हि अतीन्द्रियस्य समवायस्य विशिष्टबुद्धिनियामकत्वं हि सत्तयैव वक्तव्यम् । अतस्सम्बन्धास्सत्तयैव कार्यकारिणः, न तु ज्ञाततया । एवञ्च शुक्तौ 'इदं रजतम्' इत्यत्रापि शुक्त्यनुयोगिकसमवाये रजतत्वप्रतियोगिकत्वमपि दोषवशात्संपन्नमिति, तत्र तद्ज्ञानस्याभावात् असत्ख्या- तिर्नापादयितुं शक्या । एतत्सर्वं जानन्तोऽप्याचार्या महातार्किकाः शिष्यबुद्धिवैशद्यार्थमेवैवमवदन्नित्यव- गन्तव्यम् । एवञ्च सम्बन्धांशेऽसत्ख्यातिरनिवार्येत्यत्र- 
239. 
535 
[ अख्यातिवादः श्रीभाष्यकारसंमतः ] 
योऽसौ बोधोऽन्यथाधीजनक इति जगे भ्रान्तिरित्युच्यतेऽसौ 
नेत्थं बोधापलापः क्वचिदपि वदतां बोधमध्यक्षसिद्धम् । यत्र प्रत्यक्षसिद्धादधिकमपि परे निष्फलं कल्पयेयुः 
सिद्धैरेवात्र तत्तद्व्यवहृतिरिति हि स्थापितं भाष्यकारैः ॥ १४ ॥ 
विपरीतं वस्तुतत्त्वमसतस्सत्तया धियि । भानात्स्यादन्यथाख्यातिः दुर्वारा शून्यवादिनः ।। सम्यगुक्तं भाष्यकारैर्महाकुशलबुद्धिभिः । अत्याज्या ह्यन्यथाख्यातिरख्यात्यादिष्वपीति यत् ।। दृष्टिसृष्टिप्रवादस्तु प्रसज्येतान्यथा तदा । अथवा किमनेनेति भाष्यमत्र विमृश्यताम् ॥ वस्तुतत्त्वं त्वत्राये (श्लोके. 15) स्पष्टीभविष्यति ॥ १३ ॥ 
बुद्धिसर: 
ननु यदि सर्वं ज्ञानम् यथार्थम्, तर्हि प्रमाभ्रमविभाग एव न स्यात् । अतोऽयं वादः सर्वत्र समदर्शिनां वेदान्तिनामेव शोभेतेत्यत्राह - योऽसावित्यादि । योऽसौ बोधः = अधिष्ठानबुद्धिसमकालिकरजतस्मृत्यादि- रूपं ज्ञानम् अन्यथाधीजनकः = अन्यथाख्यातिकारणम् इति जगे = अभ्यधायि तार्किकैः, असौ एव भ्रान्तिरि- त्युच्यते अस्माभिः । ' तद्धेतोरेव' इत्यादिन्यायात् । इत्थम् बोधम् अध्यक्षसिद्धम् = स्वप्रकाशप्रत्यक्षसिद्धं वदताम् अस्माकम् क्वचिदपि = कुत्रापि बोधापलापः = अनुभवस्यापलापः न = नास्त्येव । प्रत्युत - यत्र = यस्मिन् स्थले, अन्यथाख्यातिस्थल इत्यर्थः । प्रत्यक्षसिद्धादपि = अनुभवसिद्धात्, उभयवादिसिद्धादपि अधिकम् = विशिष्टं ज्ञानम् निष्फलं कल्पयेयुः = व्यर्थं कल्पयेयुः तार्किकाः, अत्र सिद्धैरेव = उभय- वादिसिद्धैः पूर्वोक्तैरेव तत्तद्व्यवहृतिः = भ्रमप्रमाव्यवहारव्यवस्था इति हि भाष्यकारैः स्थापितम्, 'धर्मि - कल्पनातो वरं धर्मकल्पना' इति न्यायात् । अतो न काप्यव्यवस्थाख्यातिवादे || 
अत्रेदमवधेयम् भावरूपाज्ञानविमर्शनप्रकरणे श्रीभाष्यकाराः - शुक्तिरजतादिभ्रमस्थलेऽनिर्वचनीयमेव रजतं भासते प्रतीतिबाधान्यथानुपपत्त्या इति पक्षे, किमर्थं वृथाग्रह : ? न ह्यनिर्वचनीयम् अनिर्वचनीयत्वेन गृह्यते, किन्तु 'इदं रजतम्' इति निर्वचनीयतयैव । तथा च अन्यथाख्यातिरेवेयम्, न त्वनिर्वचनीयख्यातिः । किं बहुना ! ख्यात्यन्तरवादिभिरपि सर्वैः सुदूरमपि गत्वाऽन्यथाख्यतिरवर्जनीया । असत्ख्यातिपक्षे सत्त्वेन, आत्मख्यातिपक्षेऽर्थात्मना, अख्यातिवादेऽन्यविशेषणमन्यविशेषणत्वेन भानादित्युक्त्वा, किमनया वृथा चर्चया- स्माकं वैदिकानाम् । वैदिका हि प्राभाकरा यथार्थख्यातिवादिन इति वयमपि तथैव ब्रूमः, का हानिः ? इति वैदिकमत गोष्ठीप्रविष्टत्वरूपसदभिमानेन 'यथार्थं सर्वमेवेह विज्ञानमिति सिद्धये । प्रभाकरगुरोर्भावस्समीचीनः प्रकाश्यते ।। ' (प्र.प.) इति नयवीथी श्लोकं स्मरन्तः, 'अथवा - यथार्थं सर्वविज्ञानमिति वेदविदां मतम्' इत्यन्वगृह्णन् । भाष्योपक्रमशैलिदृष्ट्या, उत्तरत्रोपपादनशैल्या चेदं वैभवरूपं स्पष्टं ज्ञायते । तत्रोक्ते सर्वत्र सर्वसत्तावादे हि देहात्मभ्रमोऽत्यन्तं दुरुपपादः । अत एव तत्रागत्याऽख्यातिवाद एवाश्रीयते । अख्यातिवादे त्वन्यथाख्यातिरवर्जनीयेति उपक्रम एव स्पष्टीकृतम् । एतत्सर्वं विमृशद्भिस्सर्वतन्त्रस्वतन्त्रैः - 'स्वारस्य- 
तत्त्वमुक्ताकलापः 
536 
[ संशयस्वरूपविमर्श: ] 
240. एकाधारे विरुद्धाकृतियुगयुगपत्ख्यातिरन्योन्यबाध्या 
डोलाविक्षेपकल्पा तदनियतिरियं धीक्रमे साक्षिणी नः । 
मन्यथाख्यातावख्यातौ लाघवं स्थितम् ' ( न्या. परि. ) इति निष्कृष्य प्रदर्शितम् । अत एवानन्तरकालिकैः अख्यातिसंवलितयथार्थख्यातिवादपदं प्रयुञ्जानैः - सर्वत्र सर्वसत्तावादेऽपि अख्यातेरवर्जनीयतां पश्यद्भिः यथार्थख्यातिवादे शिथिलीकृते, भगवद्भाष्यकारैः – ख्यात्यन्तरवादिभिः सुदूरमपि गत्वाऽन्यथाख्यातिर - वर्जनीया इत्यभिधानेन, अख्यातिवादेऽपि 'अन्यविशेषणमन्यविशेषणत्वेन, ज्ञानद्वयमेकत्वेन च' इत्यस्वारस्य- द्वयमभिधायाख्यातिवादोऽपि शिथिलीकृत इत्येतत् अवधेयम् ॥ 
उपक्रमोऽथवेत्यादिः प्राचीनानां महाधियाम् । प्रौढवादस्य शैलीयमिति जानन्ति कोविदाः ॥ विप्रतीपमिदं नव्यशैल्यामिति च मन्महे । गंभीरां प्रौढिवादस्य शैलीं जानन्ति किं जनाः ? || द्वितीयस्त्वथवेत्यादिरितोऽतिगहनः कृतः । उत्तरोत्तरवादानां सूचयेत्प्रौढिवादताम् ।। 
तथा ह्युत्तरोत्तरं गभीरं श्रीमद्भाष्यम् ' अथवा किमनेन बहुनोपपादनप्रकारेण । प्रत्यक्षानुमानागमाख्यं प्रमाणजातम्, आगभगम्यञ्च निरस्तनिखिलदोषगन्धमनवधिकातिशयासंख्येयकल्याणगुणगणं सर्वज्ञं सत्य- सङ्कल्पं परं ब्रह्माभ्युपगच्छतां किं न सेत्स्यति ! किं नोपपद्यते' इत्यादि । योज्यतामन्यान्यपि विशेषणानि परमात्मनः – ‘अनालोचितविशेषाशेषलोकशरण्यम्, आश्रितवात्सल्यैकमहोदधिम्, अघटितघटनापटीयांसम्’ इत्यादीन्यनन्तानि । परन्त्विदं स्वगोष्ठ्यां शोभेत, न परमतनिराकरणप्रकरणे, दृष्टिसृष्टिवादप्रसङ्गात् ।। 
ननु भोः ! अन्ते तत्रैव पतितं भवद्भिरपि 'दुर्घटत्वमविद्याया भूषणं न तु दूषणम्' इत्युद्धृत- कन्धराणामविद्यावादिनां मुखे । इति चेत्, हन्त ! 
कियद्दौर्भाग्यमस्माकं त्वादृशैस्सह जल्पनम् । ये न जानन्ति वैषम्यमश्वस्य च खरस्य च ॥ किं न ज्ञातुं प्रभवसि विद्याविद्यापदार्थयोः । वैषम्यं तु ययोरस्ति पूर्वपश्चिमयोरिव ॥ 
न ते वेदान्तिनो ये तु ह्येवं पृच्छन्ति हैतुकाः । शुष्कतर्कप्रिया ह्येते न वा वैदिकतार्किकाः ।। अविद्योपरि भारं स्वं निक्षिप्यैते हि हैतुकाः । आत्मानं रक्षितं सम्यक् भ्रान्त्या जानन्ति बालिशाः ॥ एतस्माद्धि वरं विद्यारूपे ब्रह्मणि भावना । तादृशी क्रियतां सर्वकेशजातनिवारणी ।। किन्नु जानाति मूढोऽयं लोकस्तर्कप्रियो बत? तर्कातीतं त्वप्रमेयं मनोवागतिवर्ति तत् ॥ सहस्रवारं वक्तव्यं महात्मवचनं मुहुः । गुरो शापस्तु शिष्यः स्याद्भतो भगवतस्तथा || धर्मसंकटहेतुत्वादित्याद्यं सार्वकालिकम् । क्लिश्यन्ति स्वयमेते हि क्लेशयन्ति गुरूनपि ।। शिष्टं प्रदर्शयामोऽत्र वक्तव्यं समनन्तरम् । एतावता न केनापि दर्शितं परमं रहः ॥ १४ ॥ 
ननु शुक्तिरजतादिभ्रमेषु कुशकाशावलम्बनेन कथञ्चिदख्यातिसमर्थनेऽपि ' स्थाणुर्वा पुरुषो वा' इत्यादावेकस्मिन् विरुद्धनानाधर्मकसंशयस्थलेऽन्यथाख्यातिरवर्जनीयेत्याशङ्कां समाधत्ते - एकाधार इत्यादि । 
537 
तस्मात् तत्तद्विशेषस्मृतिसमसमयं छन्नतत्तद्विरोधः 
बुद्धिसर: 
ख्यातः साधारणोऽर्थः परमिह विशये; येन बुद्ध्यन्तरं वः ।। १५ ।। 
= 
एकाधारे = ऊर्ध्वत्वादिविशिष्टे पुरोवर्तिन्येकस्मिन्नेवाधिकरणे विरुद्धाकृतियुगयुगपत्ख्यातिः = विरुद्धयोः आकृत्योः= स्थाणुत्वपुरुषत्वयोः युगस्य द्वयस्य, युगपत् एककाले प्रतीतिः अन्योन्यबाध्या = परस्पर- विरुद्धा । अतोऽत्र प्रत्येकमधिकरणज्ञानद्वयं धर्मद्वयविषयकं ज्ञानद्वयं च प्रत्येकं वक्तव्यम् । न त्वेकस्मिन्नधिकरणे विरुद्धधर्मद्वयविषयकमेकं ज्ञानं वक्तुं शक्यम् । ननु तर्हि धर्मयोर्द्वयोः विरोधभानं न स्यादित्यत्र- डोलाविक्षेपकल्पा इति ख्यातिविशेषणम् । डोलायाः देशद्वयसंबन्धो न ह्येकक्षणावच्छेदेन भवति । एकदा पूर्वदेशेन, अन्यदा च पश्चिमदेशेन संबन्धः । तद्वदत्रापि स्थाणुत्वपुरुषत्वज्ञानं नैकदा भवति, ‘स्थाणुत्व- व्याप्यकोटरादिमानयम्' इतिपरामर्शः स्थाणुत्वभानप्रयोजकः । एवं 'पुरुषत्वव्याप्यकरादिमानयम्' इति परामर्शः पुरुषत्वभानप्रयोजक इति भासकसामग्र्योर्भेदात् । किन्तु कालभेदेन । संशयितं पुरुषम् डोलायमान- मानसम् वदन्ति लोकाः । इयम् = परिदृश्यमाना तदनियतिः = कोटिद्वयभानस्य एककालिकत्वाभावः नः = अस्माकम् धीक्रमे = कोटिद्वयप्रतीतेः क्रमिकत्वे साक्षिणी प्रमाणभूता ।। 
- 
तथा च प्रकृते किमायातमित्यत्र – तस्मादित्यादि । तस्मात् = एवं वस्तुस्थितेः वर्तमानत्वात् तत्तद्विशेषस्मृतिसमसमयम् = स्थाणुत्वपुरुषत्वरूपकोटिद्वयोपस्थितिसमकालम् । इदं ' ख्यातः' इत्यत्रोक्त- भानक्रियाविशेषणम्, छन्नतत्तद्विरोधः = आच्छादितोक्तकोटिद्वयविरोधः कोटिद्वयविरोधाज्ञाने साधारणोऽर्थः परम्= ऊर्ध्वत्वादिसाधारणधर्मविशिष्टः पुरोवृत्तिपदार्थ: केवलम् इह विशये = प्रकृते संशयत्वेनाभिमते ज्ञाने ख्यातः=भातः । येन=सामग्रीविशेषेण वः = भवतां मते बुद्ध्यन्तरम् = अतिरिक्तं ज्ञानं संशयः । अस्माकं तु तादृशसामग्रीविशेष एव संशयः, न त्वतिरिक्तमेकं ज्ञानम् । 'तद्धेतोरेव तद्धेतुत्वे मध्ये किं तेन' इति न्यायस्य जागरूकत्वादिति भावः ॥ 
अयमाशय: पूर्वपक्षिणः - पुरोवर्तिनि ऊर्ध्वत्वादिविशिष्टे द्रव्ये 'अयं स्थाणुर्वा पुरुषो वा' इति ज्ञानं सर्वानुभवसिद्धम् । इदं न केवलं मानसम् चक्षुरिन्द्रियान्वयव्यतिरेकानुविधायित्वात् । बाह्ये विषये मनसोऽस्वातन्त्र्यात् । अत्र पुरोवर्तिन्यूर्ध्वत्वादिविशिष्टे द्रव्येऽविद्यमानस्यान्यतरधर्मस्य भानमावश्यकम् । पुरोवर्तिनि हि स्थाणुत्वं वा स्यात्, पुरुषत्वं वा । परस्परविरोधादुभयमेकत्रासंभवि । यद्यत्राधिष्ठानज्ञानं प्रकारद्वयस्मरणं चेत्येतावन्मात्रम्, तर्हि पुरोवर्तिना साकं धर्मद्वयस्यासंबन्धात् विरोधस्फूर्तिरेव न स्यात् । एकाधिष्ठानेन साकं तादृशधर्मद्वयसंबन्धः खलु विरुद्धः । न हि ' स्थाणुपुरुषौ ' इति समुच्चयात्मकज्ञान- मेतत् । स्थाणुत्वपुरुषत्वयोस्तत्रैकस्मिन्नधिकरणे प्रकारतया भानासंभवात् । संशये 'अयं स्थाणुर्वा पुरुषो वा' इत्येवोल्लेखात् एकाधिकरणे धर्मद्वयसत्ताया विरुद्धत्वज्ञानात् खलु 'वा' इति विरोधोल्लेखः । तथा च संशयोऽन्यथाख्यातिरूप एव, नाख्यातिमात्रमिति ॥ 
सिद्धान्तिनामयमाशय: - यथा वा शुक्तौ रजतप्रतीतिरूपान्यथाख्यातिस्थले, 'इदम्' इति पुरोवस्तुविषयकं प्रत्यक्षम्, 'रजतम्' इति रजतस्मरणम् इति द्वयमेव ज्ञानम् अख्यातिवादिनामित्युक्तम्, 
तत्त्वमुक्ताकलापः 
538 
एवमेव ' स्थाणुर्वा पुरुषो वा' इति संशयस्थलेऽपि नातिरिक्तमेकं विशिष्टज्ञानम् । किन्तु स्थाणुत्वपुरुषत्वरूप- कोटिद्वेयस्य प्रत्येकमेव भिन्नकाले उपस्थितिः । ततः तयोर्विरोधग्रहणम् । ऊर्ध्वत्वादिसाधारणधर्मविशिष्ट- धर्मिप्रत्यक्षमिति ज्ञानत्रयमात्रम्, न तु 'अयं स्थाणुर्वा पुरुषो वा' इति स्थाणुत्वपुरुषत्वरूपविरुद्धधर्मद्वयप्रकारकं पुरोवर्तिवस्तुविशेष्यकम् एकं विशिष्टवैशिष्ट्यावगाहि ज्ञानम् । एवं भ्रमस्थल इव संशयेऽप्यख्यात्यैवोप- पत्तावतिरिक्तविशिष्टैकज्ञानकल्पने गौरवात् ॥ 
ननु 'स्थाणुर्वा पुरुषो वा' इति वाकारोल्लेखेन विरोधभानस्यानुभवसिद्धत्वात्, पुरोवर्तिन्येकस्मिन् वस्तुनि स्थाणुत्वपुरुषत्वयोर्भानमावश्यकम्, प्रत्येकं कोटिद्वयभाने विरोधस्फूर्तेरसंभवात् । तथा चान्यथाख्याति- रावश्यकीति चेत्; न - वाकारस्य विरोधद्योतकत्वाभावात् । एकस्मिन् काले कोटिद्वयभासकसामग्र्यो- र्मेलनासंभवेन डोलावत् कालभेदसूचकत्वात् वाकारस्य । अतश्च विकल्पसूचकोऽयं वाकारः । विकल्पश्चा- न्यतरकोटिप्रापकः, अन्यतरकोटिनिवर्तकश्च सर्वत्र, न तु विरोधसूचकः । अतश्च कोटिद्वयस्यानियतत्वं प्राप्तम् । अतो कोटिद्वयविषयकं नैकं ज्ञानं संशय इति नान्यथाख्यातिसिद्धिः । एवम् उत्कटैककोटिकं ज्ञानं संभावनात्मकम्, ऊहरूपमपि नातिरिक्तं ज्ञानम् । वस्तुतस्तु ऊहस्तर्क एव । एवम् अनवधारणात्मक- मनध्यवसायरूपं ज्ञानमपि नातिरिक्तम्, किन्तु संशयसहं तद्ज्ञानम् । न तावता तदप्यतिरिक्तम् । किन्तु निश्चयरूपमेव । ततश्च अन्यथाख्यातिस्तु कुत्रापि नास्त्येवेति ॥ 
अत्रेदं विमर्शनीयम् - ' वा 'कारो विकल्पसूचकः, न तु विरोधसूचक इत्यस्य कोऽर्थः ? कर्मसु दधिपयसोर्विकल्पः, दधित्वपयस्त्वयोस्तु विरोध इत्यस्ति महदन्तरं विरोधविकल्पयोः किं न जानीषे ? जानामि त्वर्धमीमांसक! दधिपयसोर्विकल्प इत्यस्य कोऽर्थः ? एकस्मिन् प्रयोगे कर्तुमशक्यतैव खलु तत्र मूलम् । विरोधोऽपि स एव । मूर्तं वस्तुद्वयमेकस्थानमेकदा नाक्रमितुं यदा न प्रभवति, तदा विरोधः । विकल्पे कालभेदात्परिहारः । वस्तुनि तथा वक्तुमशक्यत्वात् विरोधः । न हि स्थाणावुभयो ः स्थाणुत्वपुरुषत्वयोः कालभेदादपि समावेशः इति वस्तुस्थितिः । अतो विरोधस्फूर्तिमन्तरा विकल्पो न स्यात् । अत एवासामानाधि- करण्यं विरोध इति वदन्ति । एवञ्च पुरोवर्तिनि स्थाणुत्वपुरुषत्वयोर्भानमन्तरा विरोधो वा, विकल्पो वा संशयो वा न स्यादेव । अतश्च ' स्थाणुर्वा पुरुषो वा' इति एककालिकम् । अन्यथा तत्र विरोधस्फुरणमेव न स्यात् । अत एव डोलादृष्टान्तोऽपि चातुर्यमात्रम् । डोलायाः स्थानद्वयसंबन्धस्तु कालभेदात् । कोट्य- निष्कर्षमात्रे डोलादृष्टान्तः । न हि नानावस्तुविषयकमेकं ज्ञानमेव नास्ति । सत्त्वादेव हि संशयसमुच्चयसमूहा- लम्बनादिभेदा आत्मसाक्षिकाः व्यवहारसिद्धाश्च । 'स्थाणुर्वा पुरुषो वा' इति संशयस्याभिलापकः शब्दः । 'स्थाणुः पुरुषश्च' इति समुच्चयस्य, 'स्थाणुपुरुषौ' इति समूहालम्बनस्य । नात्र सर्वत्र स्थूलः शब्द एव ज्ञानम्, अतिसूक्ष्मान्तरमनुव्यवसायमात्रगम्यं हि ज्ञानम् । ज्ञानस्य स्वप्रकाशत्वेऽपि, अनुव्यवसायविषयत्वमप्य- विरुद्धम् । एतत्तत्त्वमपि पूर्वमेव ज्ञानस्य वेद्यत्वसमर्थनेनैव विवृतम् । अतः - 
आदौ यच्छङ्कितम् पापम्, पुण्यमेव भवेत्तु तत् । अनुयान्यथाख्यातिः स्वरसा सा भ्रमस्थले | अख्यातिस्साधिताऽऽचार्यैवैदिकोक्तत्वभावनात्। ज्ञानविज्ञानयोर्मध्ये स्यान्मानं ज्ञानमेव हि ।। 
539 
बुद्धिसर: 
अख्यातिस्स्यात्तु विज्ञानम्, ज्ञानं स्यादन्यथामतिः । कारणान्वेषणं प्रोक्तं विज्ञानम्, तन्न हीयते ॥ परोक्षार्थस्य भाने तु सन्निकर्षः कथं वद । स्मृत्यात्मकं ज्ञानमेव सन्निकर्षो भवेदिह ॥ दृष्टं तत्प्रत्यभिज्ञायां वस्तुस्थैर्यप्रवादिभिः । अन्यथा हि प्रवक्तव्या भाष्यवाक्यानुसारतः । सृष्टिर्विलक्षणार्थस्य स्वप्नन्यायात् भ्रमादिषु । सर्वज्ञं सत्यसङ्कल्पमीश्वरं तूपगच्छताम् ॥ किं वा न सेत्स्यतीत्यादि भाष्यमत्र तु वीक्ष्यताम् । परं तु पण्डितैस्सर्वैश्चिन्तनीयं विमत्सरैः ॥ भवेदयं दृष्टिसृष्टिवादतुल्यः परैः कृतः । तेषामुपरि को द्वेषः ? स्वाभिमानादृते वद ॥ परस्योपरि भारं स्वं निक्षेप्तुं यदि मन्यसे । तर्ह्यस्ति भारं सर्वं च वोढुं शक्तस्स ईश्वरः ॥ तस्मिन्निक्षिप्य भारं स्वं निर्वृतस्तिष्ठ तार्किक । अविद्या तर्कपर्याया कथं वोढुं क्षमा भवेत् ॥ स हि मायाप्रभुस्सर्वं योगक्षेमं विधास्यति । इति बोधयितुं प्रोक्तं तथाऽऽचार्यैस्तु वैभवात् ॥ वेदान्तशास्त्रनिष्णातैरवधेयमिदं त्विह । दूरे मात्सर्यमुत्सृज्य जिज्ञास्यं सत्यमेव तैः ॥ एतादृशप्रमेयेषु वृथा वेदान्तिनां श्रमः । एतदर्थं हि तिष्ठन्ति तार्किका धृतकङ्कणाः ॥ लोकप्रतीतिप्रभृतिपरीक्षार्थं हि ते स्थिताः । अत एव हि तत्तन्त्रं लोकायतमितीरितम् ॥ कालप्रभावादाचार्यैः प्रसक्तानुप्रसक्तितः । एतादृशा विचारास्तु कृताश्शिष्यहितेच्छया । जीवात्मपरमात्मादिप्रमेयं गहनं महत् । वेदान्तिनां विचारार्हमसाधारणमस्ति हि ॥ तत्रैव यस्सर्वोऽपि कालो वेदान्तिभिस्सदा । जगत्सत्यत्वमिथ्यात्वविचारोऽपि न तर्कतः ॥ वस्तुतः किल जन्मापि न पर्याप्तं भवेदिह । अनेकजन्मसंसिद्धः इति प्राह स एव हि ॥ वस्तुतः, तपसैवेह निर्णेयं तत्त्वमत्र हि । विचारितं च तत्सर्वं विस्तरेणैव सर्वशः ॥ मिथ्यापदेऽस्ति हि महद्रहस्यं दुर्गमं सताम् । भाषाशास्त्रपरिज्ञानमत्र ह्यावश्यकं भवेत् ॥ 
इदमत्र गाढं चिन्तनीयं विमर्शकुतूहलिभिः - मूलभूता समस्या केति प्रथममन्वेष्टव्यम् । वर्तते तु पुरः शुक्तिर्वा रज्जुर्वा । भासते तु रजतं वा सर्पो वा । कथमिदं घटताम् ? इति प्रथमा समस्या । अविद्य- मानस्य भासकसामग्री का ? इति द्वितीया समस्या । 'इदं रजतम्' 'अयं सर्पः' इति हि प्रत्यक्षम् । प्रत्यक्षं चेन्द्रियार्थसन्निकर्षजन्यम् । सन्निकर्षस्तु शुक्तयैव, रज्ज्वा वा, न तु रजतेन, सर्पेण वा पुरतोऽविद्यमानेन । 'रजतं पश्यामि' इति खल्वनुव्यवसायोल्लेखः । कथमिदं घटताम् ? इयं तृतीया समस्या | 
अहो कथं नु खल्वेते शिरश्शूलेन पीडिताः । क्लिश्यन्ति पण्डितश्रेष्ठा अपि, ब्रूमो वयं नु किम्? | अर्थप्रतीतिशब्दानां शोधनं प्रथमं भवेत् । विश्लेषणञ्च कर्तव्यमेषां सम्यक् च सूक्ष्मतः ॥ 
'इदम्' इति हि पुरोवर्ति भास्वरशुकरूपवदुच्यते । सन्निकर्षोऽपि तेनैव । सता खलु सन्निकर्ष- संभवः । संयोगः पुरोवृत्तिद्रव्येण सन्निकर्षः । संयुक्तसमवायः, संयुक्ताविनाभावो वा तद्वृत्तिभास्वरशुकुरूपेण सन्निकर्षः । रजतम् इति तत् कथं निर्देष्टुमर्हति ? इति प्रश्नः । अत्रैव पृच्छामः - दूरत्वादिदोषवशात् आलोकमान्द्याद्वा शुक्तिं रज्जुं वा दृष्ट्वा 'रजतम्' 'सर्प:' इति वा भ्राम्यति पुरुषः । समीपमुपसृप्य यदा 
तत्त्वमुक्ताकलापः 
540 
परीक्षते, तदा जानाति 'इयं शुक्तिः ' ' इयं रज्जुः' इति । अत्रैकां परीक्षा पुनः कुर्मः ? शुक्तिर्वा रज्जुर्वा पूर्वं यावद्दूरे यत्र यथा स्थितम्, तत् तथैव निक्षिप्य, पुनः यद्देशस्थितानामस्माकं रजतभ्रमः, सर्पभ्रमो वा जातः, पुनस्तत्र स्थित्वा परीक्षयाम आत्मानम् - इदानीं किं भाति ? कथं भाति ? कुतोऽस्माभिः भ्रान्तम् ? कस्मिन्नंशे भ्रान्तम्? इत्याद्यात्मानमेव पृच्छामः । यावत्परिमाणं यादृशभास्वररूपवच्च प्रथमं यद्दृष्टम्, तस्य द्वितीयदर्शने चक्षुरिन्द्रियकार्ये किमस्ति वैलक्षण्यम्? नैव । एतदृष्ट्यैव सिद्धान्ते यथार्थख्यातिरुच्यते । अर्थो यथा वर्तते, तथा ख्याप्यत इन्द्रियेण इत्यर्थः । इतरत् सर्वमस्मन्मनसः, वासनायाश्च कृत्यमिति स्पष्टं ज्ञायेत । पूर्वमदृष्टसर्परजतादिकस्य यदाकदापि सर्परजतभ्रमो भवेद्वा ? पूर्वमज्ञातसर्परजतादिसंज्ञकस्य 'रजतं दृष्टम् ' ' सर्पो दृष्टः' इत्युल्लेखा भवेद्वा ? 
‘शब्दार्थप्रत्ययानामितरेतराध्यासात्संकरः' (यो. सू3-17) इति सूत्रम् । अर्थः, प्रत्ययः शब्द इति क्रमः । अर्थप्रत्ययशब्दानामिति वक्तव्ये समासनियमात् क्रमोल्लङ्घनम् । शब्दार्थयोरविनाभावः 'न सोऽस्ति प्रत्ययो लोके यश्शब्दानुगमादृते' (वा. प.) इति शब्दार्थयोरविनाभावं वदति शाब्दिकः । 'सहोपलंभनियमादभेदो नीलतद्धियो:' इति ज्ञानार्थयोरविनाभावं वदन्ति बौद्धाः । अर्थः, प्रत्ययः, शब्दश्चेतीदं त्रयमपि भिन्नमिति भिन्नानि पदान्येवावेदयन्ति । अतस्सहोपलंभ एव ज्ञानविषययोर्भेदं गमयति-भेदाभावे सहशब्दप्रयोगस्यैवासंभवात् । यत्र यत्रा विनाभावः, तत्र सर्वत्रापीयं चर्चा समाना । कथं निस्तार एतस्मात्कलेरिति चेत्- 
ननु प्रत्यक्षस्थले एवं विवेक्तुं शक्यत्वेऽपि परोक्षभ्रमेषु कथमेवं वक्तुं शक्यमिति चेत्, तत्रापि करणदोष एव मूलम् । करणं चानुमितिस्थले व्याप्तिनिश्चयः । स च व्यभिचारज्ञानाभवसहकृतसहचारदर्शन- मूलः । अतश्च तत्रापि दर्शन एव विश्रान्तिः । एवं शाब्दबोधेऽपि शक्तिभ्रमाद्वा, योग्यत्वादिभ्रमाद्वा शाब्दभ्रमः । अतश्च सर्वत्र भ्रमस्सर्वोऽप्यान्तर एवेति न काप्यनुपपत्तिः ॥ 
नन्वेवं तर्हि कामुकस्य कामिनीदर्शनादिरूपाणां मानसविभ्रमाणामेषां च को विशेष इति चेत्, तेषां विभ्रमाणामधिष्ठानमप्यान्तरं किञ्चित् पूर्वानुभवादिरूपं विज्ञानम् । अत एव ते केवलमानसाः । शुक्तिरजतादि- भ्रमाणां तु बाह्यं शुक्त्यादिकमस्त्याधिष्ठानमित्यस्ति महदन्तरम् । अधिकमन्यत्र ॥ 
स्थूलवस्तुष्वपीत्थं चेत् किमु सूक्ष्मेषु वस्तुषु । गुणक्रियाजातिबुद्धिर्दृश्यते सुविलक्षणा || तत्रापि विवदन्ते हि विद्वांसोऽपि बहुश्रुताः । ततोऽपि गहनं तत्त्वं जीवात्मपरमात्मनोः || व्यर्थो विवाद एतेषु यतः कक्ष्यैव भिद्यते । मायैव केवलं हेतुरत्र सा तु दुरत्यया ।। किं बहुना ! शब्दार्थयोरतिस्थूलयोरप्यभेदं मन्यन्ते केचिच्छाब्दिकाः । विचार्यते चेदमुपरिष्टात् (श्लो. 34) ॥ 
एतदपेक्षया यद्यपि किञ्चिदिव सूक्ष्मा गुणक्रियाजातिबुद्धिः । परन्तु तत्रापि कथञ्चित्सुनिरूपो भेदः, वस्तुस्थैर्यवादे पाकादौ द्रव्यस्य सत्त्वेऽपि गुणानामागमापायित्वदर्शनात् । ज्ञानार्थयोः परं भेदोऽत्यन्तसूक्ष्मः, उभयोरविनाभावस्य दुस्त्यजत्वात् । वस्तुसत्तैव ज्ञानगम्या, ज्ञानं च निर्विषयं न किञ्चिद्दृष्टम् । अथापि ज्ञाने विषयाणामागमापायौ पाकात् रूपपरावृत्तिस्थलन्यायेन कथञ्चिद्विवेक्तुं शक्यौ । शब्दार्थप्रत्ययानामितरेतराध्यासं 
541 
बुद्धिसर: 
वदता पतञ्जलिनाऽयमर्थो दृढीकृतः । ' सहोपलंभः' इत्यत्र सहत्वस्य भेदगर्भत्वमेवात्रोत्तरम् । अत एवाचार्यैस्सर्वतन्त्रस्वतन्त्रैरुदघोषि - ' परश्शतपरिक्षोदात्परस्तादपि वादिभिः । उपलंभबले स्थेयम्' इति । बाधकप्रत्ययादिरहितं ज्ञानं सर्वत्र प्रमाणमिति निर्णीयैव वादेऽवतारः कर्तव्यः । अथवा 'शास्त्रज्ञानं बहुकेशं बुद्धेश्चलनकारणम् । उपदेशाद्धरिं बुद्ध्वा विरमेत्सर्वकर्मसु ।' इति वा स्थातव्यम् ॥ 
सम्यङ्मार्गविहीनानां दुर्वारा दुर्गतिर्दृढम् । अज्ञश्चाश्रद्दधानश्च संशयात्मा विनश्यति ।। 
ज्ञानं संपाद्यतां शुद्धं श्रद्धा वा रक्ष्यतां दृढा । ज्ञानं तु कष्टसंपाद्यं श्रद्धा भाग्यवशाद्भवेत् ॥ गत्यन्तरं तु नास्त्येव संशयादात्मरक्षणे । अथवा कुरु सत्सङ्गं सत्सङ्गस्सर्वभेषजम् ॥ सन्तस्तु दुर्लभा लोके निस्स्वार्थाः करुणामयाः । सर्वार्थदा हिता च स्याद्भगवच्छरणागतिः ॥ यो नो गर्भगतस्यापि रक्षां कल्पितवान् प्रभुः । शेषवृत्तिविधाने तु किं सुप्तस्सोऽथवा मृतः ।। 
अयि भोः? किं प्रक्रान्तं विस्मृतमेव ? न विस्मृतमङ्ग ! उक्तमेवोत्तरम् ' उपलंभबले स्थेयम्' इति । उपलंभो नाम आत्मसाक्षिको दुरभिलपोऽनुभवविशेषः । तत्रापि विप्रतिपद्यन्तं प्रति तु विज्ञानमेवोत्तरम् ॥ 
हन्त वेदान्तविज्ञानं नष्टप्रायं हि दृश्यते । अत एव विवादोऽपि वर्धते च पुनः पुनः ॥ 
प्रकृते उपलभे प्रथममनन्तरञ्च चक्षुरिन्द्रियं स्वकार्यं समानमेव करोति । इतरत्सर्वमान्तरमेव । अतश्च 'इदं रजतम्' इति सत्यरजतस्थलसमानमनुभूयमानं विशिष्टमेकमेव ज्ञानम्, प्रत्यभिज्ञात् इन्द्रियसन्नि- कर्षेण संस्कारसहकृतेन, स्मरणसहकृतेन वा जायमानमन्यथाख्यातिरेवेति सुष्टुक्तमाची ५ 'स्वारस्य- मन्यथाख्यातौ' इति । ‘अख्यातौ लाघवं स्थितम्' इति तु तत्कारणविज्ञानविषयकम्, न तु कार्यभूतान्यथा- ख्यातिरूपज्ञानविषयकम् ॥ 
नन्वस्त्विदं सर्वम् | देहात्मभ्रमे कथं निर्वाहोऽख्यातिमन्तरा ? अयि भो वैदिक! अख्यातिर्वा कथं तत्रेत्युपपाद्यताम् । आत्मा तु स्वप्रकाशः । शरीरं तु जडम् । उभयोरत्यन्तविलक्षणयोः कथं भेदज्ञानाभावः ? न कत्रावस्थानमात्रेण भ्रमो भवेत् । तदा हि घटे जलस्य सत्त्वमात्रेण तयोरप्यभेदभ्रमो भवेत् । अत इदमालोच्यताम् । अन्धकारे स्थितस्य शरीरस्य कथं प्रत्यक्षतया भानम् ? तत्रापि हि भवति 'अहं स्थूलः ' इति मतिः । किं स्थौल्यमपि स्वप्रकाशम् ? इत्यादिकं पूर्वमेव (जीव. 2) गतम् । अत औपाधिका एते भ्रमाः ‘लोहितः स्फटिकः' इतिवत् । उपाधेर्जपाकुसुमस्य उपहितस्य स्फटिकस्य च भेदाज्ञानमेव तत्र कारणम् । भेदज्ञाने जातेऽपि स्फटिको लोहित एव किल दृश्यते? स्फटिकगतशौक्ल्यं तु जपाकुसुमलौहित्येनाभि- भूतम् । अतः प्रत्येकं न गृह्यते स्फटिकः । अतोऽस्त्येवात्रापि द्वयादर्शनरूपाऽख्यातिः कारणम् । एवमेव देहात्मभ्रमेऽपि ‘अयो दहति' इतिवत् औपाधिक एव भ्रमः इति पूर्वमेव सर्वं (जीव. 2) विस्तरेणोक्तम् अज्ञानं कारणं वर्तत एव । ज्ञानं तु अन्यथाख्यातिरेव । या च दिङ्मोहोपपादनप्रक्रिया श्रीभाष्योक्ता, सापि बालोपच्छन्दनमात्रम् । अत एव च पुनरपि पठ्यताम्- 'एतादृशप्रमेयेषु वृथा वेदान्तिनां श्रमः' इत्यादि । 
तत्त्वमुक्ताकलापः 
542 
[अनिर्वचनीयख्यातिविमर्श: ] 
241. दुस्साधा बाधधीभ्यां सदसदितरता कुत्रचित् व्याहतत्वात् 
सत्त्वासत्त्वं च ताभ्यां कथमिव न भवेत्; व्याहतेश्चेत्, समं तत् । 
इदमप्यत्रावधेयम् - शुक्तौ ' इदं रजतम्' इत्यादिभ्रमास्सर्वेऽपि विशेष्यांशे न भ्रमाः । ' इदं' इति निर्दिश्यमानं वस्त्वधिष्ठानभूतं सत्यमेव, निरधिष्ठानभ्रमासंभवात् । अतस्संपूर्णभ्रमात्मकज्ञानं नास्त्येव जगति । अत एव खलु नवीनै: 'स्वव्यधिकरणधर्मावच्छिन्ना या या प्रकारता, तत्तदनिरूपकत्वमेव प्रमात्वम्' इति प्रमालक्षणमभिधाय, तद्भिन्नत्वेनैव भ्रमलक्षणं परिष्करणीयमासीत् । एवं शब्दयोजनमात्रेण स्वस्वरूपेण भ्रमः कथं ज्ञेयः ? अभावद्वयनिवेशनमात्रेण प्रमा वा कथं स्वस्वरूपेण ज्ञेया? अतो विषयम्, ज्ञानम्, शब्दप्रयोगं च पृथक्कृत्य गाढं चिन्त्यतां किमस्तीति । एवं ज्ञानं सर्वं स्वविषये सर्वत्र प्रमैव । 'ज्ञानमेव न जातम्' इति न हि कश्चित्प्रत्यभिजानाति । अतश्च प्रकारांश एव भ्रमः । अथापि विषमिश्रितक्षीरे विषव्यवहारवत् शुक्तौ ' इदं रजतम्' इति ज्ञानं भ्रमः इति सर्वेषां व्यवहारः । अत एव विशिष्टज्ञानात्मकः भ्रमः । एवं भ्रमस्य ‘अज्ञानम्' इति व्यवहारेऽपि अज्ञानं भ्रमहेतु:, न भ्रमः, किन्त्वन्यथाज्ञानमेव भ्रमः । तेन जगतो ब्रह्मशरीरतया ज्ञानाभावमात्रात् जगद्व्यवहारास्सर्वेऽपि न भ्रमरूपाः । न हि चक्षुषा घटग्रहणेऽपि तद्गतगुरुत्वादीनां ग्रहणासंभवेऽपि 'अयं घटः' इति ज्ञानं भ्रमः । अतश्चाज्ञानमन्यत् अन्यथाज्ञानं चान्यदेव । एतेन चान्यथाख्यातिरेव भ्रमः, न त्वख्यातिः । तेन सत्यरजतज्ञानेऽपि तदीयगुरुत्वादीनामग्रहणेऽपि न भ्रमत्वम्। सर्ववस्तुषु सर्वांशानामपि असर्वज्ञदुर्ज्ञेयतयाऽसमग्रज्ञानरूपमज्ञानं दुस्त्यजम् । न तावता जगद्व्यवहारो भ्रममूल इति न कोऽप्यङ्गीकरोति, किन्तु अन्यथा व्यवहार एवेत्यन्यथाख्यातिरेव साधीयसीति मन्तव्यम् । आचार्या अप्यत एव ‘स्वारस्यमन्यथाख्यातौ ' इत्यसूचयन्नेव तत्त्वम् । शिष्टं कुशलमतिभिर्ज्ञेयमित्याशेरते स्म ते । 'नारिकेलमधिरोहतः कियद्दूरं पृष्ठावलम्बनम् ? ' । वस्तुतस्तु- 
अभावं केवलं नैव गृह्णीयाज्जातुचिन्मतिः । शब्दं विस्मृत्य विषयं गाढमन्तर्विचिन्तय ।। भावमन्वेषयेद्बुद्धिः नाभावं जातुचित्त्वपि । तदा भवेयुस्सर्वज्ञाः सुषुप्तौ सर्वमानवाः ॥ अभावरूपा त्वख्यातिः कथं भायाद्विचिन्तय । भावेन पूरणं नूनमावश्यकमतो धियः ।। अतश्च पठ्यतां पुनरपि 'गुरोश्शापस्तु शिष्यः स्यात्' इत्यादि ॥ १५ ॥ 
- 
एवं स्वपक्षमभिधाय, परसंमतानिर्वचनीयख्यातिवादं विमृशति – दुस्साध्येत्यादि । व्याहतत्वात्= विरुद्धत्वात् कुत्रचित् = कुत्रापि बाधधीभ्याम् = बाधप्रतीतिभ्याम् सदसदितरता = सदसद्विलक्षणत्वरूपा- निर्वचनीयता दुस्साधा = साधयितुमशक्या । एकस्य वस्तुनस्सद्भावे हि ज्ञानमेव नियामकम् । तथाऽसद्भावे तन्निषेधप्रतीतिर्नियामिका । रज्जुसर्पस्तु प्रतीयते, अनन्तरं ' नायं सर्प:' इति निषिध्यते च । असतः प्रतीतेरसंभवात् नासत्वम् । सतो बाधायोगाच्च न सत्त्वमिति सत्त्वमपि न, असत्त्वमपि नेति रज्जुसर्पः = सत्त्वेनापि न निर्वचनीयः, असत्त्वेनापि न निर्वचनीय इति अनिर्वचनीयो रज्जुसर्पः, शुक्तिरजतादिश्चेति । सेयं 
1 
543 
दृष्टत्वाद्वा विशेषः; क्वचिदपि न हि नस्सर्वरूपेण सत्त्वं 
नासत्ता चानुपाधिः; न च विमतिरिह ब्रह्मतुच्छातिरेके ॥ १६ ॥ 
बुद्धिसर: 
सदसदितरता दुस्साधा, व्याहतत्वात् । बाधबुद्ध्या हि तस्यासत्त्वमेव निर्णीतम् । ततश्च असत्त्वमेव रज्जुसर्पस्य, न सत्त्वमपि, सत्त्वस्य बाधात् । असतः प्रतीतिः कथमिति चेत्, तदेव खलु विचार्यतेऽद्य परीक्षकैस्सर्वैः । प्रतीयमानत्वात्सदेवेति यद्दुच्यते, तर्हि बाधज्ञानेन कथं सतो बाधः ? तदा हि बाधज्ञानमेव भ्रमरूपं स्यात् । न हीष्टमिदं कस्यापि । प्राथमिकं ज्ञानमेव भ्रम इति संप्रतिपन्नम् ॥ 
ननु बाधबुद्धेः सत्यरजतं विषयः । स तु पुरतो नास्त्येव । परन्तु पुरतः प्रतीयमानत्वात् सत्त्वं तु वक्तव्यम् । परंतु तत्र सत्त्वमन्यादृशं विलक्षणं स्यादिति न विरोध इति चेत्, विलक्षणं तत् सत्त्वं कीदृशमिति वक्तव्यम् । पूर्वं प्रतीतं सत्त्वं प्रातिभासिकम्, न तु व्यावहारिकम् इति चेत्, प्रातिभासिकपदमेव बोधयति तस्यासत्त्वम् । प्रतिभासो नाम भानम् । भानमात्रसिद्धम्, न तु वस्तुतस्सत्ता इति खल्वर्थः । अतः प्रातिभासिकसत्त्वमिति वचनं वन्ध्यापुत्रवचनवव्याहतम् । किं कुर्मः ? असतः प्रतीतिर्न भवितुमर्हति किलेति चेत्, सदपि निषेधं नार्हति किल ! किं कुर्मस्तर्हीति चेत्, कथ्यतां सदसद्रूपत्वम् । उभयनिषेधः कथं घटताम् ? उभयात्मकत्वमेवोच्यताम् । तदिदमाह– सत्त्वासत्त्वं चेत्यादि । ताभ्याम् = प्रतीतिबाधाभ्याम् सत्त्वासत्त्वं च = सदसद्रूपत्वमेव कथमिव = कथं वा न भवेत् ? व्याहतेश्चेत् = परस्परविरुद्धं किलेदमिति चेत्, तत् = व्याहतत्वम् समम्= समानं सदसद्विलक्षणत्वपक्षेऽपि । यस्य प्रतीतिरपि नास्ति, निषेधोऽपि नास्ति, तस्य शशशृङ्गादेरुच्यतां सदसद्विलक्षणत्वम्, न तु शुक्तिरूप्यादेः । शशशृङ्गादेस्सर्वथाऽसत्त्वात्, कथं तद्धर्मस्सदसद्विलक्षणत्वं वन्ध्यापुत्रनामकरणवदिति चेत्, 'एष वन्ध्यासुतो याति शशशृङ्गधनुर्धरः । मृगतृष्णा- म्भसि स्नातः खपुष्पकृतशेखरः ' । इत्यादिवदिदमपि भवतु । असम्बद्धं प्रलपन्तीं जिह्वां को वा निरुन्ध्यात् ? 
- 
अत एव खलु प्रसृतश्शब्दानामर्था-संस्पर्शित्ववादः उद्वेलः । तर्हि कस्समाधिरिति चेत्, परीक्षयाम उत्तरत्र (बुद्धि. 18) सुविस्तरमिदम् । निरुच्यमाने सत्यनिर्वचनीयत्वं त्वनुभवविरुद्धम् । तदिदं वैशिष्ट्यं सिद्धान्त इत्याह- दृष्टत्वादिति । वा = अथवा । अनेनानुपदमुक्तं समत्वं वैभवेनेति भावः । उभयात्मत्वपक्ष एवानुभवस्वारस्यमित्याह - दृष्टत्वादिति । दृष्टत्वमेव = विशेषः । तथा च – 'समम्' इति पदश्रवणेन न सन्तोष्टव्यमिति भावः । परस्परविरुद्धे सत्त्वासत्त्वे कथमेकत्र मिलतः, येन दृष्टत्वाद्विशेषः इत्युच्यत इत्यत्र - कचिदपीत्यादि । नः = तव, मम, सर्वेषामस्माकम् सर्वरूपेण सत्त्वम् = निरुपाधिकं सत्त्वं क्वचिदपि वस्तुनि न हि दृष्टम् । तथा अनुपधिः असत्ता च= निरुपाधिकम् असत्त्वं वा न हि दृष्टम् । न- इत्यनेन सूचितं विवृणोति – न चेत्यादि । इह = घटपटादौ ब्रह्मतुच्छातिरेके = परब्रह्मणः गगनकुसुमादेश्च वैलक्षण्ये विमतिः = अभिप्रायभेदः न च वर्तते कस्यापि । जगति घटपटादौ ब्रह्मवैलक्षण्यम्, तुच्छवैलक्षण्यं च सर्वसंमतमेव हि । अतस्तेषां सत्ता सोपाधिकी । ब्रह्म तु नित्यं विभु सर्वात्मकं च । अतस्तदीया सत्ता देशकालवस्तुस्वरूपरूपोपाध्यतीता । अतः 'इदानीमस्ति', 'तदानीं नासीत्' इति, 'अत्रास्ति, तत्र नास्ति 'तत्त्वमुक्ताकलापः 
242. 
544 
[ अनिर्वचनीयवस्तूत्पत्तिवादविमर्श: ] 
रूप्यं जातं तदा चेत्, न रजतमिति धीरप्रमा स्यादमुष्मिन् 
कार्यासामर्थ्यमात्रात् न तदिति कथनं कल्पतेऽतिप्रसक्त्यै । 
इति च वक्तुं न हि शक्यम् । एवम् 'इदं ब्रह्म, इदं न' इति वस्तुस्वरूपप्रयुक्तसत्तापि न निषेद्धुं शक्या, 'सर्वं खल्विदं ब्रह्म' इति तस्य सर्वात्मकत्वात् । एवं गगनकुसुमादयः कुत्रापि कदापि येन केनचित्प्रकारेणापि ‘अस्ति' इति न व्यवहारार्हाः । अतस्तेषामसत्त्वं निरुपाधिकम् । एतदुभयव्यतिरिक्तं तु सर्वं घटपटादिकम् ‘इदानीमस्ति, तदानीं नासीत् ' ' अत्रास्ति, तत्र नास्ति' 'घटः पटो न' इत्येव सर्वैर्व्यपदेश्यम् । न तावता तेषामनिर्वचनीयत्वम् । एवमेव सत्यरजतादीनां सत्ता सोपाधिक्येव । आपणस्थं सत्यरजतं हि 'आपणेऽस्ति; वीथ्यां नास्ति' 'इदानीमस्ति, तदानीं नास्ति इति व्यपदेशार्हम् । एवम् ' अयो रजतं न' इत्यपि तादात्म्यनिषेधो भवेत् । शुक्तिरजतपदं हि शशशृङ्गपदतुल्यमेव ॥ 
I 
शुक्तिरजतम् = शुक्तौ गृहीतं रजतम्, न तु शुक्तयभिन्नं रजतम्, अस्याप्रसिद्धेः । शुक्तिरजतयोर्भेदस्य प्रामाणिकत्वात् । ननु गगनकुसुमपदात्को विशेष इति चेत्, शुक्तौ भातं रजतम् शुक्तिरजतम् इत्युच्यते । 'गगनकुसुमम्' इत्यत्र तु गगने भातं कुसुममिति नार्थः किन्तु सरसिजं कमलं यथा, तथा गगनजं कुसुममित्येवार्थः । न हि गगने कुसुमं केनापि दृष्टम् । अतश्च शुक्त्यधिष्ठानकभ्रमविषयो रजतं शुक्तिरजत- मित्युच्यते । गगनाधिकरणकं कुसुमं गगनकुसुममित्युच्यते अत्यन्ताप्रसिद्धेरुदाहरणम् । एतदेव तुच्छम् इत्युच्यते । अधिष्ठानाधिकरणपदे न पर्याये । निरधिष्ठानभ्रमासंभवात्, यदवच्छेदेन भ्रमो जायते, तत् अधिष्ठानम् इत्युच्यते । यदवच्छेदेन वस्तु वर्तते, तत् अधिकरणम् इत्युच्यते । शुक्तिरजतमित्यत्र रजतारोपस्यावच्छेदिका शुक्तिः अधिष्ठानम्, अधिकरणं तु पुरः प्रदेश एव । अतश्शुक्तिरजतगगनकुसुम- शब्दयोरन्तरं महद्वर्तते । शुक्त्यभिन्नं रजतं तु गगनकुसुमतुल्यमेव । एवं च ब्रह्मैकमेव सर्वदेशसर्वकालवर्ति, सर्वात्मकं च । इतरत्सर्वं तु घटपटादिकं नियतदेशकालवर्ति परस्परव्यावृत्तं च । अतश्च ब्रह्मव्यतिरिक्तपदार्थानां सत्ता नानौपधिकी । एवं तुच्छस्य गगनकुसुमादेरसत्ता नौपाधिकी, पदार्थस्यैवाभावात् । एवमेव शुक्तिरजतादेरपि सत्त्वासत्त्वे न विरुद्धे इति सदसद्रूपत्वमेव तस्य, न तु सदसदनिर्वचनीयत्वमिति भावः ।। १६ ।। 
वस्तुतस्तु शुक्तिरजतमिति किञ्चिन्नास्त्येव । शुक्तयधिष्ठानकभ्रमविषयरजतमित्येवार्थः । भ्रमकारणा- दिकं सर्वमनुपदमेव प्रदर्शितम् । एतत्तत्त्वमजानन्तः केचन शब्दब्रह्ममात्रनिष्ठाः, रजतमेव पुरतो भातमिति भ्रान्ताः, शब्द-प्रत्यय- अर्थानां साङ्कर्यात्, असतः कथं भानमिति पृच्छन्तः, नवीनब्रह्माणः शुक्तिरजतं स्रष्टुमेवेच्छन्तो वृथा शब्दं वर्धयामासुः । तेषां मतं निराकरोति - रूप्यं जातमित्यादिना । तदा = शुक्तौ रजतभानवेलायां रजतम् = अन्यादृशं किञ्चिद्रजतम् जातम् = उत्पन्नम् चेत् = एवं यदि, 'रजतम्' इति धीः = ' इदं रजतम्' इति ज्ञानम् अमुष्मिन् = एतद्विषये अप्रमा= भ्रमः न स्यात्, विद्यमानस्यैव भानात् । ननु तद्रजतम् आपणस्थरजतवत् नाभरणादिप्रयोजनकारि । अतः प्रसिद्धरजततुल्यत्वाभावात् तद्विषयकं ज्ञानमप्रमेत्युच्यते इत्याशङ्कां समाधत्ते - कार्येत्यादि । कार्यासामर्थ्यमात्रात् = आभरणाद्यर्थक्रियाकारित्वाभाव- 
545 
शुक्तौ चैतत् तदात्वे कथमिव जनयेत् दुर्घटाऽनाद्यविद्या ? 
नाक्षादिस्त्वर्थहेतुः ; न च रजतमतिः; सा हि तेनैव जन्या ।। १७ ।। 
बुद्धिसर: 
मात्रात् न तत्=न प्रमात्वम् । मात्रपदेन वस्तुनः असत्त्वं व्यावर्त्यते । तदानीं वस्तुन उत्पन्नत्वाभिधानात् । इति कथनम्, अतिप्रसक्तयै कल्प्यते = अतिप्रसङ्गस्यापादकं भवति । अर्थक्रियाकारित्वतदभावयोः सर्वत्र तदानीमेव निर्णेतुमशक्यत्वात् । तावन्मात्रान्मिथ्यात्वे आपणस्थरजतादीनामपि यावदर्थक्रियाकारित्वनिर्णयं मिथ्यात्वापत्तिः । अपि च तदात्वे = मिथ्यारजतभानवेलायाम् दुर्घटा = अघटितघटनापटीयस्यपि अनाद्यविद्या= माया शुक्तौ = पुरोवर्तिद्रव्ये शुक्तौ एतत् = अनिर्वचनीयं रजतम् कथमिव = कथं वा जनयेत् ? अघटितघटना- पटीयस्यपि माया बाह्यसामग्रीमन्तरा न हि किञ्चिज्जनयितुं प्रभवेत् । तदा हि पटादिकं तन्तूनन्तरापि भवेत् । अक्षादिस्तु =चक्षुरादीन्द्रियं तु अर्थहेतुः = पदार्थजनकम् न = न भवितुमर्हति । इन्द्रियाणि हि ज्ञानजनकानि, न वस्तुजनकानि । न च रजतमतिः = नापि रजतज्ञानं रजतरूपार्थजनकं भवति । कुतः ? सा हि = रजतमतिर्हि तेनैव = रजतेनैव जन्या = उत्पन्ना । शुक्तौ रजतज्ञानं हि प्रत्यक्षरूपम् । प्रत्यक्षे च विषयः कारणम् । तथा च रजतभ्रमः रजतरूपविषयजन्यः, रजतरूपविषयस्तु रजतज्ञानजन्य इति यद्दुच्यते, तदाऽन्योन्याश्रयः स्पष्टः । अतस्तादात्विकरजतोत्पत्तिवादः न साधीयान् ॥ 
वस्तुतस्तु - अनुपदमेव (पु. 27-28) प्रतिपादितं भ्रमस्थलीयविज्ञानमजानतामत एव विह्वलानां पण्डितानामेवेयं प्रातिभासिकरजतसृष्टिकुकल्पनेति सुज्ञं भवेदित्यवधेयम् ॥ 
ननु स्वाप्नपदार्थानां तादात्विकसृष्टिं वदताम्, प्रातिभासिकरजतोत्पत्तौ कः प्रद्वेषः सुभगाभिक्षुक- न्यायादृते - इति चेत्- 
अहो कियानाग्रहस्ते वासनापीडितो यतः । सत्यं कथं स्फुरेच्चित्ते वासनादिप्रपीडिते । 
‘सृजते ' 'स्रष्टा' इति पदयोः श्रुतावेव दर्शनात्, कोऽत्र स्रष्टा ? इति विचारः श्रुत्यैवोपक्षिप्तः, न तु मानवबुद्ध्या । तदर्थमेवैकमधिकरणं रचितम् । इतरत्सर्वं व्याख्याभेदमात्रम् ॥ 
सन्ध्याधिकरणं पश्य व्याख्याभेदादिकं तथा । जाग्रत्स्वप्नसुषुप्त्याद्या अवस्था वर्णिता नृणाम् ॥ अतस्तासां विचारोऽपि कृतो व्यासमहर्षिणा । प्रातिभासिकवस्तूनां सृष्टिः कुत्र विचारिता? || प्रातिभासिकवस्तूनां स्रष्टा हन्त ! भवानभूः । अचतुर्वदनो ब्रह्मा नूतनः स्वेच्छया सृज ॥ केवलं वासनामूला कल्पना नान्यदस्ति हि । इत्यादिकं सर्वमपि पूर्वमेव निरूपितम् ॥ भ्रमस्य विषये हन्त पण्डितानां कियान् भ्रमः । पूर्वग्रहादिकं त्यक्त्वा साङ्कर्यं च विचिन्त्यताम् ॥ एकैकशस्सर्वमेव पृथक्कृत्य विचिन्त्यताम् । अशक्यं चेत्, गच्छ दूरे, मा संकीर्णय शेमुषीम् ॥ 
किं बहुना ! स्वप्नपदार्थनिर्णयार्थं प्रवृत्ते सूत्रे 'मायामात्रं तु' (ब्र. सू. 3-4-3) इत्यत्र मात्रपदमव- धेयम् । स्वाप्नवस्तुनः मायामात्ररूपत्वकथनात् जाग्रत्प्रपञ्चस्य तद्वैलक्षण्यमावश्यकम् । एवं सत्यपि 'जाग्रत्प्रत्ययो मिथ्या, प्रत्ययत्वात्, स्वाप्नप्रत्ययवत्' इति साधने, दृष्टान्तदान्तिकयोर्वैलक्षण्यमेव न स्यात् । अयं दोषो 
तत्त्वमुक्ताकलापः 
243. 
546 
[ माध्यमिकमतविमर्श: ] 
सत्त्वासत्त्वद्वयाख्यद्वयविरहचतुष्कोटिमुक्तं च तत्त्वम् 
व्याघाताद्यैर्विधूतं न यदि, तव कथं सप्तभङ्गीनिषेधः । तुच्छालीकादिशब्दा: वचन सति परं क्वाप्यसत्त्वे प्रवृत्ताः 
वन्ध्यापुत्रादिशब्दैर्भजति च समतां विध्यलीकादिवादः ॥ १८ ॥ 
भवतामपि समान इति चेत्, सत्यम् । परं तु मायां मिथ्यां न वदामो वयम्, किन्तु अत्याश्चर्यवाची मायाशब्दः । प्रकृते च सा भगवत्संकल्प एव । स च तत्तकार्यानुगुणं विचित्र एवास्मत्प्रश्नातीतः । तर्ह्यविद्यातः को विशेष इति चेत्, असकृदुक्तमिदम् - मा कुरु त्वदभिमताविद्यां भगवन्तं च सममिति । अधिकं मायाविचार एव ( नायक. 41) गतम् । अतश्च जाग्रत्प्रपञ्चस्य कार्यकारणभावादिनिरूपणसंभवात् मायाविकाररूपं तत्, स्वाप्नजगत्तु न तथेति मायामात्रम् । न हि स्वाप्नस्य वस्तुनः कारणादिनिरूपणसंभवः । तर्हि स्वाप्नस्य सत्यत्वं कथमुच्यते ? ईश्वरसृष्टत्वादेव । अपि च न हि स्वाप्नवस्तु सर्वं सत्यं वयं वदामः, किन्तु वस्तु- विशेषानेव । यथा वा जाग्रद्वस्तूनाम् । जगतस्सत्यत्ववादिनो न हि रज्जुसर्पादिकमपि सत्यमभ्युपगच्छन्ति । जाग्रत्प्रपञ्च एवान्यः, अन्यश्च स्वानप्रपञ्चः, तुरीयावस्थावत् । न हि स्वर्गीयो न्यायो भूलोकेऽन्वियात् । अतश्च स्वानप्रपञ्चस्येश्वरसृष्टत्वमन्यत्, अनिर्वचनीयरजतस्योत्पत्तिस्त्वन्येति न सांकर्यं कर्तव्यम् । एतत्सर्वस्योपरि भ्रमस्वरूपं प्रदर्शितमनुपदमेवेत्येतादृशानां वादानां नास्त्येवावकाशो वस्तुत इति ॥ १७ ॥ 
ब्रह्मव्यतिरिक्तस्यानिर्वचनीयत्वरूपमिथ्यात्ववादः प्रतिक्षिप्तः । सर्वमपि तादृशमेवेति वदतां शून्यवादिनां माध्यमिकानां पक्ष : प्रतिक्षिप्यते - सत्त्वेत्यादि । सत्त्वासत्त्वद्वयाख्यद्वयविरहचतुष्कोटिमुक्तम्= सत्त्वाख्या, असत्त्वाख्या, द्वयाख्या = सत्त्वासत्त्वाख्या, द्वयविरहरूपा चेत्येवं चतुष्कोटिभ्यः मुक्तम् = विरहितं च तत्त्वम् व्याघाताद्यैः = परस्परविरोधादिदोषैः विधूतम् = निरस्तम् ॥ 
असच्चेन्न प्रतीयेत, सच्चेन्न बाध्येतेत्यतः सदसद्विलक्षणत्वे कथिते, तर्हि सदसद्दूपत्वमेव वक्तव्यम्, न तु उभयविलक्षणत्वमिति दूषणमुक्तं पूर्वम् (श्लो. 14 ) । तद्दोषपरिहार एतन्मते भवतीत्यभिमानः । सदसद्रूपत्वं व्याहतम्, तर्हि सदसद्रूपत्वाभावरूपा चतुर्थी कोटिरेव कथ्यतामिति चेत्, सापि व्याहतैवेत्यभिप्रायेण चतुर्थकोटिरपि नास्तीत्येते वदन्ति - 'न सन्नासन्न सदसन्न चाप्यनुभयात्मकम् । चतुष्कोटिविनिर्मुक्तं तत्त्वं माध्यमिका विदुः ॥' इति प्रसिद्धमिदम् ॥ 
व्याघातः कुतः ? वस्तुस्थितिरेव तादृशीति चेत्तत्राह - न यदीत्यादि । न यदि = एवमनङ्गीकारे तव = शून्यवादिनः सप्तभङ्गीनिषेधः = जैनसंमत (अद्रव्य. 12 ) सप्तभङ्गीनिराकरणं कथम् भवेत् ? जैनवत् सर्वमविरुद्धं चेत्, कथं तन्मतनिराकरणम् ? अतस्सर्वापलापवादः स्वपक्षस्याप्यपलापे पर्यवस्येत् ॥ 
ननु 'तुच्छेनाभ्वपिहितम्' इति भवदीये वेद एव तुच्छपदं प्रयुक्तम् । 'नासदासीन्नोसदासीत्' इति उपक्रम्य प्रलयकाले सर्वनिषेधो हि प्रतिपिपादयिषितः । एवञ्च तुच्छपदं सर्वनिषेधपरं वर्तत एव । एवं सत्यस्मभ्यं कुतः कुप्यसीत्यत्र - तुच्छेत्यादि । तुच्छालीकादिशब्दाः परम् = 'तुच्छम्' इति, तत्पर्यायः 
547 
बुद्धिसर: 
'अलीकम्' इत्यादिशब्दास्तु एकस्मिन् वस्तुनि वचन सति = कुत्रचित्कालविशेषे सत्येव कापि असत्त्वे = अन्यत्र कालविशेषे असत्त्वे च प्रयुक्ताः, न तु भवत्संमतसर्वापलापे । आदिपदेन मिथ्यानृतादि- 
शब्दा ग्राह्याः || 
ननु वस्तुनः निराकरणं द्विविधम् - विधिरूपम्, निषेधरूपमिति । प्रथमं तमः पदार्थवत् । द्वितीयम् 'शशशृङ्गं नास्ति' इत्यादिकं निषेधमात्रपर्यवसायि । तत्त्वम् तु इतरसर्वनिषेधे भावरूपपर्यवसायि । अतः 'तुच्छम्' इत्यपि एकं तादृशविध्यलीकमिति न सर्वनिषेधमात्रे पर्यवसानम् इत्यत्राह - वन्ध्यापुत्रेत्यादि । विध्यलीकादिवादश्च = विधिरूपः सर्वनिषेधवादश्च वन्ध्यापुत्रादिशब्दैः समताम् = साम्यं भजति । वन्ध्यापुत्र- शब्दोऽर्थशून्यो यथा, तथैव सर्वनिषेधवादोऽपीति' तुच्छम्' इतिपदं नाभावरूपतत्त्ववाचीति, न भवदिष्टसिद्धिः॥ 
1 
अत्रायं सारसंग्रहः - वैभाषिकाः, सौत्रान्तिकाः, योगाचाराः, माध्यमिका इति चतुर्विधा बौद्धदार्शनिका: । 'अभिधर्मविभाषा' नामकम् 'त्रिपिटक' नामक बौद्धागमव्याख्यानमवलम्ब्य प्रवृत्ताः वैभाषिकाः । सुत्तपिटकमवलम्ब्य प्रवृत्ताः सौत्रान्तिकाः । योगः आचारश्चेत्युभयमङ्गीकृत्य प्रवृत्ताः योगाचाराः । मध्यमार्गममवलम्ब्य प्रवृत्ताः माध्यमिकाः । वैभाषिका जगत्सत्यतावादिनः । अथापि सर्वक्षणिकत्ववादिनः । एवं क्षणिकवादे प्रतिष्ठिते, क्षणिकानां कारणत्वासंभवेन तेषां प्रत्यक्षानुपपत्तावापादितायाम्, तह्यस्तु सर्वमानु- मानिकमिति सर्वानुमेयतावादः सौत्रान्तिकैस्समर्थितः । अनुमानस्य दृष्टान्तावलम्बित्वात्, सर्वस्याप्यनुमेयत्वाद्दृष्टान्त- संभवे प्रदर्शिते, तर्हि मास्तु सौत्रान्तिकपक्षः । बाह्यार्थस्य सर्वस्यापि कल्पितत्वेन आन्तरं विज्ञानमात्रं सत्य- मस्तु । तदेव मायापरपर्यायया संवृत्त्या बहिर्वदवभासत इति क्षणिकविज्ञानवादोऽवतारितः । क्षणिकवादे क्षणिकानां कारणत्वानुपपत्त्या क्षणिकविज्ञानपरंपरानुवृत्तेरसंभव आपादिते, मास्तु तदपि । शून्यमेव परममन्तिमं तत्त्वं तच्छपदाभिधेयमिति सर्वापलापवादोऽवतारितः । एवं हेतुवादे प्रवर्तिते सर्वापलापवाद एव पर्यवसानं मन्वाना बौद्धाः, माध्यमिकमतमेवान्तिमकाष्ठेत्यातस्थुः । एवं भिक्षुपादप्रसरणन्यायेन सर्वक्षणिकत्ववाद- बाह्यार्थानुमेयत्ववाद - बाह्यार्थशून्यवाद सर्वशून्यवादान्, 'व्यवस्थितेऽस्मिन् परिणामवादे स्वयं समायाति विवर्त - वादः' (सं.शा.) 'प्रतिष्ठितेऽस्मिन् क्षणिकत्ववादे स्वयं समायाति हि शून्यवादः' इत्यवतारयामासुः ॥ 
एवं सति लोकव्यवहारः कथं घटेत? इत्याक्षेपे, व्यावहारिकसत्यपारमार्थिकसत्यभेदकल्पनावत्, सांवृतसत्यपारमार्थिकसत्यभेदमकल्पयन् । शून्यं तत्त्वं परमार्थसत्यम्, इतरत्सर्वं सांवृतसत्यमिति वर्णयामासुः । तथा च शून्यविवर्तरूपमिदं जगदिति वर्णयन्त एते 'शून्यविवर्तवादिनः' इति प्रथामापुः । शून्यस्य विवर्तरूपं चेत् शून्यस्य निषेधरूपत्वात् तत्कार्यभूते जगति 'घटोऽस्ति' इत्यादिविधिरूपप्रत्ययाः कथं घटेयुरित्याक्षेपे, शशविषाणशब्दश्रवणेन यथा कश्चन भावरूपोऽर्थः प्रतीयत इव, तथैव घटपटादयश्शब्द- विकल्परूपाः, वस्तुतस्तु शशविषाणतुल्या एव ते । अङ्गीकृत्य च तथैव केचिच्छाब्दिकाः शशविषाणादिशब्दा बुद्धिकल्पितार्थवाचकाः, अन्यथा तेषां प्रातिपदिकत्वासंभवेन सुबादिप्रत्ययानुत्पत्तिप्रसङ्ग इति वर्णयन्ति । अत एव किल शब्दानामर्थासंस्पर्शित्ववादोऽपि प्रवर्तितः । किं बहुना ! 'अपवरके तमोऽस्ति' इत्युक्ते हि कश्चन भावरूपः पदार्थः प्रतीयत इव, किन्तु अपवरके प्रकाशाभावमात्रं प्रतीयेत । अभावो भावान्तररूप इति 
तत्त्वमुक्ताकलापः 
548 
वदतां मते हि भूतले घटो नास्ति' इति कथनमात्रेणाभावः कश्चिन्नातिरिक्तः प्रतीयेत । एतत्पक्षे सर्वं विधिरूपम्। एवमेव विधिरूपो वा निषेधरूपो वाऽर्थः सर्वोऽपि अभावरूप एव । आद्यः विध्यलीकमिति, द्वितीयः निषेधालीकमित्युच्यते । आहत्य सर्वमभावरूपम् । अभावश्च तुच्छ (जड. 46) इति तुच्छमेव परमं तत्त्वम् । तथा च - 'इदं वस्तुबलायातं यद्वदन्ति विपश्चितः । यथा यथार्थाश्चिन्त्यन्ते विशीर्यन्ते तथा तथा ।।' इति सुसूक्ष्मपरिशीलने अन्ते किञ्चिदपि नावशिष्येतेति शून्यमेव तत्त्वमिति । 
सर्वस्यापि निषेधे प्रमाणानामपि निषेधसिद्ध्या न किञ्चित् वक्तुं निरूपयितुं वा शक्येत । ततश्च स्वपक्षस्थापनम्, परपक्षनिषेधश्च न सिद्ध्येत् । ततश्च शून्यरूपं तत्त्वमपि प्रामाणिकं न स्यात् । तदपीष्ट- मेवास्माकमिति चेत्, तर्हि तादृशस्य कथास्वनधिकार एवोदघोषि महामेधाविभिः 'अधिकारोऽनुपायत्वान्न वादे शून्यवादिनः' (श्लो. वा. निरा. 12 ) इति । ननु अस्ति किल तमश्शब्दः विधिरूपोऽपि निषेधार्थकः । तद्वत् 'तमो नास्ति' इति शब्दोऽपि तेजोऽस्ति इति भावपर्यवसायी शब्दः । अतो विध्यलीकनिषेधालीका- वङ्गीकार्याविति चेत्, जगतो विधिनिषेधात्मकद्वैरूप्यं वदतां यथाप्रमाणं केचन विधिरूपाः पदार्थाः केचन निषेधरूपाः पदार्था इति यथाप्रमाणं व्यवस्था वक्तुं शक्या । न किञ्चिद्वर्तते जगति इति वदतस्तव द्वैरूप्यमेव नास्ति वस्तुत इति विध्यलीकनिषेधालीकविभागो वा कथं संगच्छेत? शशशृङ्गवन्ध्यासुतादिपदानि सन्ति किल केवल कल्पितार्थकानीति चेत् ? वस्तुतस्तानि न पदानि, अर्थशून्यत्वात् । 'शक्तं पदम्' इति हि कुशल- मतयः । ‘सुप्तिङन्तं पदम् ' ' ते विभक्तयन्ताः पदम्' इति महर्षय इति चेत्, रामपदात् सुप्रत्यये कृते इत्यादिव्यवहारे का गतिः ? ' राम ' इत्यत्र सुपः अभावात् तस्य पदत्वं च कथम् ? किमधिकोक्त्या ! शब्दशास्त्रे हि संज्ञापदानां वृद्धिगुणादीनां शब्द एवार्थः, न त्वतिरिक्तः कश्चनार्थः । 'रामाभिषेके मदविह्वलायाः हस्तात् च्युतो हेमघटस्तरुण्याः । सोपानमासाद्य करोति शब्द - ठठठठठठठठठठठम् ॥' इत्याद्यनुकरण- शब्दस्थले ठठंठठंठं इत्यादिपदं हि द्वितीयान्तम् । तत्र प्रातिपदिकस्य ध्वन्यतिरिक्तोऽर्थ : केनापि न वक्तुं शक्यः । 'पूर्वं तुनोक्तम्, अद्यापिनोक्तम्' इत्यादिकथा अपि प्रसिद्धाः । अतश्शशशृङ्गादिपदानामपि आनुपूर्व्येवार्थः । न हि तादृशेन पदेन कश्चनाखण्डोऽर्थः कस्यापि बुद्धौ भासते । 'शशशृङ्गं नास्ति' इत्याद्यपि अस्मद्गृहे शशशृङ्गं नास्ति इत्यर्थे न प्रयुज्यते, किन्तु शशस्य शृङ्गं नास्ति इत्यर्थ एव । ननु वैज्ञानिकः पदार्थोऽस्तीति वदन्ति किल केचिदिति चेत् ? यदि वक्ता प्रामाणिकस्तदा कृत्वा चिन्तयेति गृह्यताम् । कथं तर्ह्याचार्यैः ‘एष वन्ध्यासुतो याति शशशृङ्गधनुर्धरः । मृगतृष्णांभसि स्नातः खपुष्पकृतशेखरः ॥ ' इत्यादिश्लोकोदाहरणमिति चेत्, इदमपि परोक्तानुवादरूपम् (परानुकरणं) इति गृह्यताम् । ननु तादृशश्लोक- श्रवणे प्रतीयते कश्चनार्थ इति चेत्, कस्य प्रतीयते ? प्रतीयेत मुग्धानां किञ्चित् । किञ्चिदिव बालानां प्रतीयत इव, विवेकिनां तु न कश्चन प्रतीयेत । प्रत्येकपदस्यार्थवत्त्वात् वाक्यार्थः प्रतीयत इव ॥ 
- 
ननु भोः ! कथमेवमाग्रहः – विवेकिनां तादृशपदैर्बोध एव न भवतीति । तर्ह्यच्यताम् – 'अग्निना सिञ्चति' इति वाक्याद्बोधो भवति, न वेति । कस्य भवेद्बोध: ? व्यस्तप्रयोगे स्यादपि कथञ्चित्तथा विभक्ति- श्रवणात् । ‘शशशृङ्गधनुर्धरः' इति समासे कथम्? शशशृङ्गमेकं ज्ञात्वा, तस्य धनुष्टुम्, तस्य धारणमिति 
549 
बुद्धिस 
खलु बोधो वक्तव्यः । शशशृङ्गज्ञानमूलमितरत्, तदेव कथम् ? सेचने अग्निकरणकत्वाभाववत्, शश- संबन्धाभावः शृङ्गे यदि बोधितः, तर्हि तदुपरि कथमन्वयबोधः ? समासे शक्तिवादिनां तु मते, तत्समस्त- पदस्य कुत्र शक्तिः ? कथं बोध: ? शाब्दभ्रमस्यापि काचिद्व्यवस्था आवश्यकी । अत एतादृशपदानां पदत्वसिद्ध्यर्थं आनुपूर्वीपरत्वकथनमेव प्रातिपदिकत्वे वरम् । शिष्टास्तु - 'एतादृशशब्दप्रयोगाद्वरं मौनम्' इत्येव मन्येरन् । यतश्शब्दप्रयोग एवादृष्टविशेषजनकस्तेषां सताम् ।। 
अतः प्रामाणिकैः पुंभिरधर्मभयकर्शितैः । पदानि ह्यर्थशून्यानि वर्ज्यान्येव न संशयः ॥ 
ननु भोः ! किमेवं क्षोभयन्ति भवतो वचांसि जिज्ञासून् ! भ्रामयन्ति हि जनान् मृदुमतीन् ॥ युक्तयोऽपि च लभ्यन्ते दृष्टान्ता विविधा अपि । रमणीयं भाति सर्वं कथं वा निर्णयो भवेत् ॥ श्रद्धैव चेद्गतिः पुंसां, सा श्रद्धा वा कथं भवेत् । मौढ्याच भेदः श्रद्धायाः कथ्यतां हृदयंगमम् ॥ श्रद्धैव चेद्गतिः पुंसां, विचारो विपुलः कुतः । श्रद्धा न तावत्सुलभा मौढ्यं तु सहजं स्थितम् ॥ श्रद्धा यदि तु सिद्धा स्यात् मार्गो लब्धस्तु देहिनाम् । शास्त्राणां वा क उद्देशो निश्चितं किञ्चिदुच्यताम् ।। सत्यं सत्यं पुनस्सत्यं यदुक्तं भवता बत । मातैव चेद्विषं दद्यात् रक्षकः कः शिशोर्वद || पण्डिता ब्राह्मणा लोके जनानां मार्गदर्शकाः । केशाकेशिरतास्ते हि किं कुर्युरितरे जनाः ।। मायामात्रमिदं त्यक्त्वा शरणं याहि मायिनम् । नूनं स दर्शयेन्मार्गं सत्यमेतत् ब्रवीमि वः ।। एतदर्थक एवायं यत्नो मम कथञ्चन । सारं वक्ष्ये ऋतं वक्ष्ये हितं वक्ष्ये यथाबलम् ॥ ज्ञानं विज्ञानमेतद्धि द्वयमुत्तारकं नृणाम् । ज्ञानमेव परं श्रेष्ठं नृणामुत्तारकं सदा ॥ विज्ञानं तु विवेकाय केवलं स्यान्न चान्यथा । विज्ञानस्यापि मूलं हि ज्ञानमेव सदा मतम् ।। प्रमाणमूलो यत्नः स्यात् हानोपादानगोचरः । विचाराद्यपि विज्ञानविशेषः स्यात् सहायकः ॥ न हि दृष्टान्तमात्रेण वस्तुसिद्धिः कदाचन । मत्वैतत्सर्वमाचार्यैरुक्तस्सम्यङ्किनिश्चयः ।। परश्शतपरिक्षोदात्परस्तादपि वादिभिः । उपलंभबले स्थेयम् इति सर्वहितं वचः ॥ परश्शतेत्यादिकं हि विज्ञानं कथ्यते बुधैः । उपलंभेत्यादिकं च ज्ञानमत्राभिधीयते ॥ धर्माधर्मादिकं सर्वं ज्ञानाधीनं मतं सताम् । ज्ञानस्यैव विकासः स्याद्विज्ञानं क्रमशो मतम् ॥ ज्ञानं विशुद्धं विमलं सर्वोत्तीर्णं परात्परम् । नित्यतृप्तं तथा नित्यनिरपेक्षं निरञ्जनम् । कदाचित्तल्लीलयैव दयया वा स्वभावतः । अवरुह्यावरुह्यैव धत्ते विज्ञानरूपताम् ।। । ।। । 
न विज्ञानमृते किञ्चित् जगत्यामस्ति किञ्चन । किन्तु क्वचित्तु विज्ञानं कयाचित्तु व्यपेक्षया । प्रोच्यते ज्ञानशब्देन ऋतसत्यादिशब्दवत् । जात्यन्धपुत्रमरणकथापि स्मर्यतां मुहुः ॥ अतो मायामिश्रितं स्याद्विज्ञानमवधीयतां । वादा विज्ञानरूपाः स्युः तर्करूपाश्च ते मताः ॥ मानानुग्राहकस्तर्कः न मानं स स्वतन्त्रतः । ज्ञानविज्ञानयोर्भेदज्ञानं तूत्तारकं भवेत् ॥ ज्ञानविज्ञानयोस्तत्त्वं ज्ञात्वा शान्तस्सुखी भवेत् । क्षणिकत्वादिकं सर्वं स्याद्वा वैज्ञानिकं भुवि ॥ व्यवहाराय नैव स्यात् वैराग्याय भवेन्नृणाम् । दुर्बलानां सदा बाह्यसुखैकासक्तचेतसाम् ॥ 
तत्त्वमुक्ताकलापः 
550 
[शून्यवादेऽनुपपत्तयः] 
244. 
व्याघातातिप्रसङौ प्रमितिपरिभवे मानतोऽमानतो वा 
मानान्मानस्य सिद्धौ स्वतदितरपरित्राणमेकप्रवृत्त्या । 
वैज्ञानिकं भवेद्बौद्धदर्शनं हितकृद्भवेत् । वैदिकं दर्शनं तु स्यात् ज्ञानमूलं हितं नृणाम् ॥ एवमेव भवेन्मिथ्यावादो वैराग्यदो नृणाम् । न तु साधनवेलायामेतद्युज्येत लेशतः ॥ सत्सङ्गस्तु सदा कार्यः किन्तु सन्तस्सुदुर्लभाः । विश्वासः क्रियतां स्वात्मन्यथवा परमात्मनि ॥ बुद्धौ न क्रियतां जातु यत्सा मायाऽबलात्मनाम् । ज्ञानमन्यद्बुद्धिरन्येत्येतच्चाप्यवधीयताम् ॥ १८ ॥ 
ननु न वयं दुराग्रहाच्छून्यवादं प्रवर्तयामः, वस्तुस्थितिरेव तादृशीति ब्रूमः । त्रिपुटी हि सर्वव्यवहारमूला । सा तु सुदुर्निरूपा । तथा हि-प्रमाणम्, प्रमेयम्, प्रमाता इति तत्त्वत्रयं त्रिपुटीपदवाच्यं सर्वव्यवहारमूलम् । अत्र त्रिषु प्रमाणमेवेतरद्वयमूलम् । प्रमाणस्य विषयः प्रमेयम्, प्रमाणस्याश्रयः प्रमाता इति व्युत्पत्तिरेवैतत् प्रदर्शयति । चिदचिदीश्वरतत्त्वज्ञानमिदं द्रढयेत् । इदं मूलभूतं प्रमाणं केन सिद्धम् ? किं स्वत एव सिद्धम् ? उतान्येन सिद्धम् ? नाद्यः कल्पः सिद्धेर्नियमेन साधनापेक्षणात् । केन कस्य इति प्रश्नस्यानतिक्रमणात् । अन्यथा सर्वमपि स्वतस्सिद्ध्येत् । अस्तु तथैवेति चेत्, न कोऽपि प्रश्नः, न किमप्युत्तरमिति स्यात् । शशविषाणमपि स्वतस्सिद्धं स्यात् । अन्येनेति द्वितीयकल्पे, किं प्रमाणेन प्रमाणसिद्धि:, उताप्रमाणेन ? नाद्यः, अनवस्थाप्रसङ्गात् । न द्वितीयः, व्याघातात्, अतिप्रसङ्गाच्च । अप्रमाणेन प्रमाणस्य सिद्धौ, सिद्धं तत् प्रामाणिकं कथं स्यात्, अप्रमाणेन सिद्धं न हि किञ्चित्प्रामाणिकं भवेत् । यदि भवेत्, प्रमाभ्रमविभाग एव दुर्निरूपः । प्रमाणस्य दुर्निरूपत्वे प्रमाता, प्रमेयं च सुदुर्निरूपमिति त्रिपुट्या एव क्षये व्यवहारस्सर्वोऽपि विलीन एव दृश्यते किल लोक इति चेत्, अविचारितरमणीयोऽयं लोकव्यवहारः स्वाप्नव्यवहारवत् । स्वप्नेऽपि चलन्ति बहवो व्यवहाराः । किं ते प्रमाणं भवेयुः ? अतो दुर्निरूपं सर्वम्, अत एव शून्यमेव परमं तत्त्वमिति वदतां माध्यमिकानां मतम्, अस्मिन्नेव मार्गे गतवन्तम् 'वादादिकथासु विजयों मम वा माध्यमिकस्य वा' इति भुजमास्फालयन्तं खण्डनकारमतं चाशंक्य समाधत्ते - व्याघातेत्यादि । यद्यप्यग्रे (श्लो. 61) तादृशानां कथायामनधिकारं वक्ष्यति, परं तु वस्तुस्थितिं जिज्ञासमानस्य शिष्यस्य मनस्समाधानार्थं च तस्य प्रामाणिकमुत्तरमिहाऽऽचार्यः परमवात्सल्येन प्रादर्शयदिति मन्तव्यम् । मानतः, अमानतो वा प्रमितिपरिभवे व्याघातातिप्रसङ्गौ दुर्वारौ। प्रमाणमेव किञ्चिन्नास्तीति प्रमाणादुच्यते, उताप्रमाणादुच्यते ? आद्ये कल्पे व्याघातः, प्रमाणं किञ्चिनास्तीति वदतैव प्रमाणस्य कस्यचिदङ्गीकारात् । अप्रमाणतस्तथा कथने तु, इतरमतमपि तथैव कुतो न सिद्ध्येत्, अतस्तेन स्वपक्ष एव सिद्ध्यति, न परपक्ष इत्यनियमादनिष्टप्रसङ्गः ॥ 
ननु प्रतिबन्दीयम् । न हि प्रतिवन्दीकथनमात्रेण भवदिष्टसिद्धिः । स्वपक्षस्य दोषानतिवृत्तेः । अतो निर्दिष्टमुत्तरमुच्यताम् इत्यत्राह - मानादित्यादि । प्रमाणं प्रमाणादेव सिद्ध्यति, न त्वप्रमाणात् । एवं मानात् 
551 
साधीयानेष पन्थाः समयिभिरखिलैरर्थ्यतां सार्थनीत्या 
बुद्धिसर: 
नो चेत् उच्छिन्नलोकव्यवहृतिनियमाः कामचाराः कथाः स्युः ॥ १९ ॥ 
मानस्य सिद्धौ तर्ह्यनवस्था जागरूकेत्यत्र – एकप्रवृत्त्या = एकेनैव व्यापारेण स्वतदितरपरित्राणम् = स्वपरनिर्वाहकसमाध्या, स्वस्य स्वविषयस्य चेत्युभयोः रक्षणम् भवति । यथा लोके दीपादि प्रकाशकम्, प्रकाश्यञ्च । दीपादिर्हि यथा घटादिकं प्रकाशयति, तथैव स्वात्मानमपि प्रकाशयति । तद्वत्प्रमाणज्ञानमपि आत्मानं विषयं च द्वयमपि प्रकाशयति, अतो नानवस्था ॥ . 
ननु घटादिर्हि अप्रकाशात्मकः, अतः प्रकाशकापेक्षा । दीपे तु प्रकाशप्रश्नस्यैवानुदयात्, सदैव प्रकाशात्मा, प्रकाशकं नापेक्षत इति चेत्, प्रकृतेऽपि तथैव । प्रमाणज्ञानस्य स्वतः प्रकाशात्मत्वात् न प्रकाशकान्तरापेक्षा । ननु 'न ह्यङ्गुल्यग्रम् आत्मानं स्पृशति' । कथमेकमेव प्रकाशकं प्रकाश्यं च स्यात् ? इति चेत्, दीपः कथं घटादेः प्रकाशकं स्वमपि प्रकाशयेत् ? ननु दीपः स्वं न प्रकाशयति, अपि तु घटादिक- मेव । स्वयं तु प्रकाशात्मा, अप्रकाशप्रसक्तिरहित इति चेत्, समानमेतत् प्रकृतेऽपि । आशयानभिज्ञोऽसि देवानांप्रियः । दीपे प्रकाशप्रश्न एव नोदेति, घटादावेव स उदेति । अतो दीपः प्रकाशक एव घटादेः, न स्वविषये, तत्र प्रश्नस्यैवानुदयात् इति चेत्, कुतो नोदेतिं प्रश्न इति पृच्छामोऽसुराणांप्रियं त्वाम् । स्वतः प्रकाशमानत्वादिति चेत्, चक्षुर्निमीलनेऽपि किं प्रकाशते दीपः ? तदा सामग्रयभावात् न प्रकाशते दीपः इति चेत्, का सामग्री? चक्षुरेव । कं प्रति ? किं घटं प्रति ? उतात्मानं प्रति ? उभयं प्रत्येवास्तु का हानिः ? न हानिर्भोः कस्यापि । कुतो भीतिः ? परन्तु एकैव सामग्री एकदैव द्वयं कथं कुर्यात् ? प्रदीपवत् स्यात् । एक एव दीपः घटं प्रकाशयति, वर्तिं विकारयति तैलं च नाशयति, तद्वत्स्यात् । तर्ह्येक एव दण्डः घटं जनयतु, नाशयतु च युगपत्, शक्तेः सत्त्वात् । अविरुद्धमेव कार्यद्वयं जनयेत्, न तु विरुद्धम्, तादृशसामग्र्यभावादिति चेत्, तर्हि प्रमाणमप्यविरुद्धं द्वयं प्रकाशयतु, का हानिः ? इति प्रकृतेऽपि तत्समानम् । न ह्यङ्गुल्यग्रं स्वात्मानं स्पृशति किलेति चेत्; 
सङ्गीतकमिदं वो हि बहुधैव मुहुः श्रुतम् । दृष्टान्तमात्रमत्र त्वं वक्षि दाष्टन्तिकं स्मर || दृष्टान्तमात्रविश्रान्ताः सिद्धान्ता हन्त पश्यत । दाष्टन्तिकगति कोऽपि न जानाति किमद्भुतम् ॥ अङ्गुल्यग्रं च दीपश्च द्वयं तुल्यं कथं भवेत् ? जडोऽपि सन् प्रदीपोऽयं घटादीन् दर्शयत्यहो । तस्मादपि जडस्त्वं हि कथं जातो विचिन्तय । स्वप्रकाशात्मके दीपे नोदेति प्रश्न एव चेत् ॥ प्रमाणेऽपि कुतो न स्यादियं रीतिरिति स्मर । नाङ्गुल्यग्रं न दीपो वा ज्ञानं सर्वप्रकाशकम् ।। धर्मिग्राहकमानाख्यं प्रमाणं सर्वतो बलम् । आत्मानं त्वं न जानीषे तत एवं ब्रवीष्यहो ! | त्यक्त्वा वाग्विस्तरं भूयः मौनमाश्रियतां सदा । क्रियतां तप अत्युग्रम् द्रक्ष्यस्यन्तरहोऽखिलम् ।। 
एवं वस्तुस्थितिं प्रतिपाद्य, गत्यन्तराभावमाह - साधीयानित्यादिना । साधीयान् = अतिशयेन अङ्गीकारार्हः एष एव पन्थाः = मार्गः अखिलैः समयिभिः = सैद्धान्तिकैः सार्थनीत्या= समुदायनीत्या 
तत्त्वमुक्ताकलापः 
552 
[ योगाचारमतविमर्श: ] 
245. ज्ञानाकाराधिकं हि प्रथितमिदमिति श्वेतपीतादि बाह्यं 
तादात्म्ये तस्य साध्ये सहमतिनियमाद्यन्यथैवात्र सिद्धम् । 
1 
अर्थ्यताम्= इष्यताम् । समानजनसमुदायः सार्थं इत्युच्यते । मानवसमाजनीतिः सार्थनीतिः । एकः श्रोता वा भवेत्, वक्ता वा भवेत् । उभयत्रापि परस्परसंमतप्रक्रिया आवश्यकी । अन्यथा 'आम्रान् पृष्टः कोविदारानाचष्टे' इत्यसम्बद्धप्रलापः स्यात्सर्वोऽपि । यदि प्रमाणप्रमेयव्यवस्थैव न स्यात्, तर्हि सर्वैर्मौनिभि- र्भवितव्यम् । तदेव प्रकारान्तरेणाह - नो चेदित्यादि । नो चेत् = एवं व्यवस्थाया अनङ्गीकारे उच्छिन्नलोक- व्यवहृतिनियमाः उच्छिन्नाः = परित्यक्ताः लोकव्यवहारसंबन्धिनो नियमाः यासु ताः कथाः वादजल्परूपाः प्रसङ्गाः । तत्त्वबुभुत्सुकथा वादः, विजिगीषुकथा जल्पः । कामचाराः = स्वेच्छाचाररूपाः स्युः ॥ 
उपदेशो जिगीषा वाऽन्योन्यभावानभिज्ञयोः । ऋते शब्दप्रयोगात्ते केशाकेश्यवसानकाः ॥ अत एतादृशा वादा न कस्यापि हितप्रदाः । एतस्मान्मौनमेव स्याद्वरं व्यर्थप्रलापनात् ॥ शून्यं तत्त्वमिति प्रोच्य किं करिष्यसि तद्वद । किं न भुङ्गे न वा शेषे पत्नीं वा किं न पश्यसि ॥ अग्रासनं च ताम्बूलद्वयं गृह्णासि वा न वा? एतावत्येव विश्रान्ता कथा ते ह्याखिला बत ॥ हिरण्यनिधिवृत्तान्तं न कदापि स्मरस्यहो । दौर्भाग्यं कीदृशं तेऽभूत् आत्मानं प्रथमं स्मर | जानामि सर्वं भो ब्रह्मन् दयया प्रेरितो ह्यहम् । वच्मि सत्यं परं लोकहितायैव तु केवलम् ॥ मा क्लिश्यतु वृथा लोक इति मत्वा वदाम्यहम् । वैराग्यसिद्धये तीव्रविषयासक्तचेतसाम् ।। किं दयाऽप्यस्ति ते विद्वन् ! तर्हि वच्मि हितं शृणु । त्यक्त्वा त्वग्रासनं पूर्वं ताम्बूलद्वयमेव च ।। यदि वक्षि तदा वाक्यं श्रद्धेयं ते भवेन्मम । पशुकर्माणि सर्वाणि कुर्वन्नेवं ब्रवीषि हि ।। परोपदेशं कुर्वंस्त्वमात्मानं प्रथमं स्मर । जानामि मन्त्रसिद्धेस्ते प्रभावमतुलं तदा ।। किमासीद्रावणादीनां सिद्धानां स्मर वैभवम् । किं कुप्यसि वृथा ब्रह्मन् ! शून्यवादो न पातकः ।। न श्रुतं किं पदं शून्यं पठितं विष्णुनामसु । तावद्दूरं गतश्चेत् त्वं नैवं वक्षि कदा चन ।। तत्कक्ष्यायां भवेच्छून्यपदं पूर्णसमार्थकम् । तावद्ज्ञातुं न शक्तश्चेत् व्याख्यां वा शरणं व्रज ॥ सर्वापलापवादीति प्रथां मा गच्छ निन्दिताम् । प्राणिनां सुहृदं चापि शरणं गच्छ मा चिरम् ॥ १९ ॥ 
1 
एवं माध्यमिकसंमतं शून्यवादं विमृश्य, तत्कनिष्ठं विज्ञानवादं विमृशति - ज्ञानेत्यादि । योगाचारा वदन्ति - विज्ञानं नाम किञ्चित्तत्त्वं निर्धर्मकं स्वतस्सिद्धं क्षणिकम्, अथापि प्रवाहतोऽनाद्यस्ति । तदेव संवृत्त्याख्यदोषवशात् प्रमाणप्रमेयप्रमातृरूपेण भासते । तदाहुः - 'अविभागोऽपि बुद्ध्यात्मा विपर्यासित- 
। दर्शनैः । ग्राह्यग्राहकसंवित्तिभेदवानिव लक्ष्यते ।।' इति । तदेतत्प्रतिवक्ति - 'इदम्' इति बाह्यं श्वेतपीतादि ज्ञानाकाराधिकम् = ज्ञानाकारापेक्षया अतिरिक्तम् हि प्रथितम् = प्रसिद्धम् = सर्वानुभवसिद्धम् । अर्थसद्भावे हि ज्ञानमेव प्रमाणम् । ज्ञानञ्च ज्ञेयमन्तरा नानुभूयते । एवं ज्ञानार्थयोः सहैवोपालंभात्; प्रत्येकं केनाप्यनुपलंभात् 
553 
ग्राह्यात्मत्वान्मृषा स्यान्मतिरपि, यदि वा ग्राह्यमप्यस्तु तथ्यं 
किञ्चान्योन्यं विरुद्धैर्युगपदवगतैर्धीरभिन्ना कथं स्यात् ॥ २० ॥ 
बुद्धिसर: 
वस्तुद्वयं तत्र वर्तत इत्यत्र किं प्रमाणमिति प्रश्नः । अयं प्रश्नो गुणगुणिनोरपि समानः गुणगुणिभावविषये वक्तव्यं पूर्व (जड. 8) मेवोक्तम् । ज्ञानार्थयोर्विषये वक्तव्यमत्रोच्यते ॥ 
ज्ञानं ह्यान्तरं सर्वानुभवसिद्धम् । अर्थस्तु घटादिर्बाह्य इत्यपि सर्वानुभवसिद्धम् । आन्तरे ज्ञाने अर्थोऽध्यस्त इति कथने तु, आन्तरस्य ज्ञानस्य ' अहम्' इत्येवानुभवात्, विषयस्य बाह्यस्य 'इदम् ' इत्येवानुभवाच्च विरोध: । अध्यस्तस्य अधिष्ठानसमानाधिकरणतया निर्देश एवाध्यासस्थले सर्वत्र । यथा 'इदं रजतम् ' ' अयं सर्प:' इति । प्रकृते विज्ञानात्मनः 'अहम्' इत्येवप्रतीतेः, तस्मिन्नध्यस्तं रजतादिकं 'अहं रजतम्' इत्येवानुभूयेत, न तु 'इदं रजतम्' इति बाह्यतया । यथा बाह्यं शरीरमात्मन्यहमर्थेऽध्यस्तं 'अहं स्थूलः' इत्येव व्यवह्रियते, तथा ॥ ननु 'अर्थः ज्ञानाभिन्नः, ज्ञानेन सहैवोपलंभात्, यद्यतो भिद्यते, तत् सहैव नोपलभ्यते । यथा घटपटौ' इति व्याप्तेस्सत्त्वादुक्तानुमानेन ज्ञानार्थयोरभेदसिद्धिः । न च तदा 'इदम्' इति प्रतीतिर्न स्यादिति शङ्क्यम्, 'यदन्तर्ज्ञेयतत्त्वं तद्बहिर्वदवभासते ' इति कथनात्, 'इदम्' इति बाह्यतयोल्लेखः संवृत्त्या भवतीति मिथ्यैव । यथा स्वप्ने विज्ञानात्मन्यध्यस्तमपि इदमित्येव सर्वं प्रतीयते, न त्वहमिति, तथा। सर्वमिदं संवृतेः प्रभाव इति चेत्, तत्राह - तादात्म्य इत्यादि । अत्र = अर्थे बाह्ये तादात्म्ये = ज्ञानाभेदे साध्ये= उक्तेनानुमानेन साध्ये - साध्यमाने सति सहमतिनियमादि= सहोपलंभनियमादि अन्यथैव = ज्ञानस्यार्थस्य चाविनाभावादिना उपपन्नम् = युक्तम् । 'कार्यकारणभावाद्वा स्वभावाद्वा नियामकात् । अविनाभावनियमो दर्शनान्न नदर्शनात् ॥' (प्र.वा. 1 33 ) इति कार्यकारणयोरविनाभावमङ्गीकृतवता त्वया अविनाभावमात्रा- द्यद्यभेदः, तर्हि कार्यकारणयोप्यभेदापत्तिः कुतो विस्मृतेत्यर्थः । तथा च हेतोरन्यथासिद्धत्वादप्रयोजकमनु- मानम् । एवमनङ्गीकारेऽनिष्टमप्यापादयति - ग्राह्येत्यादि । ग्राह्यात्मत्वात् = ज्ञानस्य ग्राहकस्य ग्राह्येण विषयेणा- भेदात् ग्राह्यं यदि मिथ्या, तर्हि तदभेदात् मतिरपि = ग्राहकं ज्ञानमपि मृषा = मिथ्या स्यात् । यदि वा = अथवा ग्राह्यमपि = विषयोऽपि तथ्यम् अस्तु, ज्ञानस्य सत्यत्वाङ्गीकारात् ज्ञानाभिन्नः विषयः सत्यो भवतु ।। 
ननु ज्ञानार्थयोरभेदेऽपि ज्ञानाधीनसिद्धिकस्य विषयस्य ज्ञानव्यतिरेकेणैव मिथ्यात्वम्, ज्ञानात्मना तु सत्यत्वमिष्टमेवेति चेत्, दूषणान्तरमाह – किञ्चेत्यादि । यदि ज्ञानार्थयोरभेदः, तर्हि अन्योन्यं विरुद्वै: = परस्परविरुद्धैः युगपत् अवगतैः = एकस्मिन्नेव काले ज्ञायमानैः विषयैः सह धीः = ज्ञानम् अभिन्ना कथं स्यात् ? अग्नि जलं च यदा पुरतो युगपत्पश्यति, तदा तदुभयविषयकं प्रत्यक्षं भवति । ज्ञानविषययोः अग्निजलयोः तदुभयविषयकस्य ज्ञानस्य चाभेदे, अग्निजलयोरप्यभेद आवश्यकः । एकमेव ज्ञानं परस्परवस्तु- द्वयात्मकमेकं कथं स्यात् ? ज्ञानैक्ये तु तदभिन्नविषययोर्विरोधान्न संभवति । 'तदभिन्नाभिन्नस्य तदभिन्नत्व'- नियमात् अग्निजलयोरप्यैक्यप्रसङ्गः । अग्न्यभिन्नं तद्विषयकज्ञानम् । तस्मिन्नेव ज्ञाने जलमपि विषयः । अतः जलमपि ज्ञानाभिन्नम् । तथा च अग्न्यभिन्नज्ञानाभिन्नं जलम् अग्न्यभिन्नं स्यादिति लोके कुत्रापि विरोध एव न स्यात् । अतो ज्ञानार्थयोर्नाभेदसंभवः ॥तत्त्वमुक्ताकलापः 
554 
पूर्वपक्षिणोऽयमाशय: - यदा घटादिवस्तुविषयकं ज्ञानं भवति, तदा 'अयं घटः' इत्युल्लेखो भवति । अयमुल्लेखः किं ज्ञानस्य, उत विषयस्य, उतोभयो : ? न केवलं ज्ञानस्य, निर्विषयस्य ज्ञानस्यो - ल्लेखासंभवात् । अत एव न विषयस्य, ज्ञानाविषयस्य घटादेरुल्लेखासंभवात् । नाप्युभयोः, उल्लेखद्वया- दर्शनात्। एवं समस्यायाम् उल्लेखद्वयादर्शनात्, 'अयम्' इति विषयस्यैव स्पष्टं निर्देशात् । पुरोवर्तिवस्तु- विषयकत्वात्, आन्तरस्य ज्ञानस्य तथोल्लेखासंभवाच्च । ज्ञानमन्तरा कथं विषयोल्लेख इति चेत्, ज्ञानं त्वस्त्येव । परन्तु तदानीं नोल्लिख्यते, आकारद्वयानुल्लेखात् । समनन्तरक्षणे तु 'घटमहं जानामि ' इत्यनुव्यवसायेन सविषयकज्ञानविषयकमानसप्रत्यक्षेण ज्ञानं गृह्यत इति नैय्यायिका: । एवमेव मीमांसकेषु मिश्राश्च । भाट्टास्तु, सत्यमुलेखो विषयस्यैव । ज्ञानमन्तरा एवमुल्लेखासंभवात् अनेन ज्ञानमनुमीयत इत्याहुः । ज्ञानस्वप्रकाशत्ववादिनः प्राभाकरास्तु ज्ञानमन्तरा विषयप्रकाशाभावत्, निर्विषयस्य ज्ञानस्याप्य- दर्शनाच्च, ज्ञानार्थयोरुभयोरप्युल्लेखस्य एकरूपत्वादयमुल्लेख उभयोरेव । योगाचारास्तु आकारद्वयानुल्लेखस्तु सिद्ध एव । परन्तु ज्ञानार्थयोर्मध्ये ज्ञानस्यैव प्राधान्यात् ज्ञानस्यैवायमुल्लेखः । यद्यपि ज्ञानं स्वतो निराकार- मेव । आकारोल्लेखस्तु विषयसान्निध्ये तस्यैव वासनावशाद्भवति । अतश्च ज्ञातापि कल्पित एव । ज्ञानमेकं तु स्वतस्सिद्धम् । इतरत्सर्वं कल्पितमेवेत्याहुः । अत्र च मूलयुक्तिः 'सहोपलंभनियमः एव । यत्र यत्राविनाभावः, तत्र सर्वत्राप्येवं विवदन्त एव विद्वांसः प्रस्थानभेदान् वर्णयामासुः । यथा ज्ञानार्थयोः, शब्दार्थयोः, गुणगुणिनोः, क्रियाक्रियावतोः, जातिव्यक्त्योः, अवयवावयविनोरित्यादौ द्रष्टव्यम् । किं बहुना ! जीवब्रह्मणोर्विषयोऽप्येतादृश एव, क्षीरसर्पिषोरिव उभयोरविनाभावादिति सिद्धान्तिनः ।। 
एतादृशस्थले सर्वत्रापि सहोपलंभः कयो : ? इति प्रश्नस्य जागरूकत्वात् वस्तुद्वयमावश्यकमेव । किञ्च सहोपलंभनियमादित्यादि वदद्भिः पूर्वपक्षिभिः, व्याप्तेरपि अविनाभावरूपताऽङ्गीक्रियते – 'कार्यकारण- भावाद्वा स्वभावाद्वा नियामकात् । अविनाभावनियमो दर्शनान्न नदर्शनात् ॥' इति । (दर्शनात्=अन्वय- दर्शनात् । नदर्शनात्=व्यतिरेकदर्शनात् नेत्यर्थः । ) । कार्यकारणयोरप्यविनाभावस्य, तत्प्रयुक्तसहोपलंभस्य च दर्शनात्, उभयोरभेदप्रसङ्गः । अन्ततः अविनाभावस्य पदार्थद्वयसापेक्षत्वात्पदार्थद्वयमस्त्येव । केचित्तु एतादृशस्थले भेदाभेदवादमवतारयन्ति । भेदाभेदयोः परस्परविरुद्धात् भेद एव साधीयान् । अभेदस्त्व- न्यथासिद्धः । अभेद एव साधीयान्, भेद एवान्यथासिद्ध इत्यद्वैतिनः ।। 
परं तु 'नाभाव उपलब्धेः ' ( ब्र.सू. 2-2-27) इत्याद्यधिकरणं ज्ञानार्थयोरभेदवादनिरसनपरमेव सर्वैरप्याचार्यैर्व्याख्यायीत्ययमंशोऽवधेयः । अतोऽत्र कुमारिलश्लोक एव स्मर्तव्यः - 'युक्त्यानुपेतामसती प्रकल्प्य यद्वासनामर्थनिराक्रियेयम् । आस्थानिवृत्त्यर्थमवादिबौद्धैः ग्राहंगतास्तत्र कथं चिदन्ये ।' इति ॥ 
परिक्षणीयः स्वात्मैव सर्वेण स्वहितेप्सुना । यद्यपीदं कष्टसाध्यं, साधनीयं तथापि तत् ॥ 
यद्यपि कुमारिलश्शंकराचार्यात्प्राचीन:, अथापि 'अन्ये' इति मण्डनमिश्रादयः स्युः । सर्वेषां वादानां प्राचीनत्वं हि सर्वैरप्यङ्गीक्रियत एव, अतः अर्थात् शाङ्करमतमपि कटाक्षयतीदम् ॥ २० ॥ 
246. 
555 
[ बाह्यार्थस्य दुर्निरूपत्वनिरासः ] 
हन्त त्रय्यन्तपक्षे कणभुगभिमतो नावयव्यस्ति कश्चित् 
सङ्घातो नांशतोऽन्यः; तदणुषु न भवेत् दृश्यतेत्यन्धचोद्यम् । संसगैर्विश्वमेतद् घटत इह यथादृष्टि दृश्याणुपक्षे 
नादृष्टं कल्पयामः परिणतिभिरसौ दृश्यतादिः श्रुते स्यात् ॥ २१ ॥ 
बुद्धिसर: 
श्वेतपीतादीनां बाह्यानां भेदस्य प्रत्यक्षसिद्धत्वमङ्गीकृत्य, तद्विषयिण्यां बुद्धौ विषयविषयिणोरभेदात्, ‘तदभिन्नाभिन्नस्य' इत्यादिनियमात्, श्वेतपीतादिभेदोऽपि न स्यात् इति प्रत्यक्षविरोध आपादितः । परं तु बाह्यस्यार्थस्यैव दुर्निरूपत्वात् प्रत्यक्षमपि दुर्निरूपमित्याशंक्य समाधत्ते - हन्तेत्यादि । हन्तेत्याश्चर्ये, अनुकंपायां वा। एतावदपि न जानासि किल इति । पूर्वपक्षमनुवदति । त्रय्यन्तपक्षे = वेदान्तिनां मते कणभुगभिमतः = कणाददर्शनसंमतः कश्चित् अवयवातिरिक्तः अवयवी न अस्ति = नास्त्येव, अवयवातिरिक्तावयविनो विस्तरेण पूर्वमेव निरासात् (जड. 20) । अस्तु नाम ! प्रकृते किमायातमित्यत्राह - संघात इत्यादि । संघातः = अवयव- संघातःअंशतः=तद्धटकैकदेशापेक्षयानान्यः । तत्= तस्मात् एवमवयवविवेचने अणुषु = परमाणुषु अन्त्यावयवेषु दृश्यता = प्रत्यक्षसिद्धतान भवेत्। परमाणूनामतीन्द्रियत्वात् । तत्संघातोऽवयवी कथमैन्द्रियकः स्यात् । तथा च जगति प्रत्यक्षमेव दुर्निरूपम् । एवं सति तदादाय श्वेतपीताद्यभेदापादनमत्यन्तासम्बद्धम् । 
-- 
अयं विचारो यद्यपि पूर्वमेव विस्तरेण निरूपितः । अथापि पुनः स्मारयाम इत्यभिप्रायेणोत्तरयति- इति अन्धोद्यमिति । स्पष्टमुपपादितमपि न जानासि किलेति अन्धपदमुक्तम् । किमुक्तं पूर्वमित्यत्र- संसर्गैरित्यादि । एतत् विश्वम् = उक्तं सर्वमपि इह = एतन्मते संसर्गेः = अवयवानां परस्परसंयोगविशेषैः घटते = युज्यते । एवञ्च प्रत्येकावयवापेक्षया यद्यपि संगतो नातिरिक्तः, परं तु कणादमते संमतः अवयवानां संबन्धविशेषो न निराक्रियते । परस्परसंयोगविशेषविशिष्टत्वेन संघातः प्रत्येकापेक्षया विलक्षण एवेति परमाणूनामतीन्द्रियत्वेऽपि अवयविन ऐन्द्रियकत्वं संगच्छत एव । इदं च परमाणूनामतीन्द्रियत्वमभ्युप- गम्योक्तम् । वस्तुतस्तु - यथादृष्टि = यथोपलंभम् दृश्याणुपक्षे = दृश्य एवाणुरपि, अवयवपरंपरायाः तत्संमत- त्र्यणुक एव विश्रान्तेरिति सिद्धान्ते अदृष्टम् = अतीन्द्रियम् किञ्चित् न कल्पयामः = अनुमानान्न साधयामो वयम् । अतश्च अदृश्यैः परमाणुभिः कथं दृश्यत्र्यणुकोत्पत्तिः ? इत्याक्षेपस्य नास्त्यवकाशः । परिणाममूलकैरवस्थाभेदैरेव एतादृशानां विरोधानां सुपरिहरत्वेऽतिरिक्तावयविनो निराकरणेऽप्युपपत्तेः प्रदर्शि तत्त्वात् । नन्वस्त्विदं सर्वम् । ब्रह्मैव भवतां जगत उपादानम् । ब्रह्म तु सर्वधा नैन्द्रियकम् । तर्हि तत्कार्यभूतं जगत् कथमैन्द्रियकं स्यादिति चेत्तत्राह - श्रुते श्रुतिसिद्धे जगदुपादानभूते ब्रह्मणि असौ दृश्यतादिः = लोके प्रत्यक्षसिद्धो दृश्यत्वादिस्तु परिणतिभिः स्यात् = परिणामविशेषैः स्यात् ॥ 
अत्रैव चिन्त्यं वैजात्यं परिणामविवर्तयोः । परिणामविशेषः स्याद्विवर्त इति निश्चयः ॥ वृथा तु पण्डितैस्सर्वैः शब्दमात्रपरायणैः । शब्द एवाभिवृद्धोऽभूत् नार्थो लब्धः समग्रतः ।। सर्व खल्वीश्वरसरे विस्तरेणैव वर्णितम् । पश्यन्तु सर्वं तत्रैव को लाभः पिष्टपेषणे ।। २१ ।। 
तत्त्वमुक्ताकलापः 
556 
[आत्मख्यातिविमर्शः ] 
247. 
आत्मख्यातौ मतीनां मिथ इतरतया संविदन्या न सिध्येत् 
अन्योन्यार्थानभिज्ञाः कथमिव च धियो वादजल्पादि कुर्युः । मानाभासादिसीमा न कथमपि भवेद् ग्राह्यमिथ्यात्वसाम्यात् 
सर्वं तत् संवृतेश्चेत्, न खलु सदितरा साऽपि तत्तन्नियन्त्री ॥ २२ ॥ 
ख्यातिवादप्रसक्तावागतं शून्यवादविचारं परिसमाप्य, शून्यवादिकनिष्ठस्य योगाचारस्य संमतामात्म- ख्यातिं विमृशति - आत्मख्याताविति । आत्मख्यातौ = अहंप्रतीतिनियामकं विज्ञानाख्यं वस्तु स्वयं विषयरूपेण भासते, न तु विषयो बाह्यस्सत्योऽस्ति इत्यङ्गीकारे मतीनाम् = क्षणिकविज्ञानानाम् मिथः = परस्परम् इतरतया = भिन्नत्वात् संविदन्या = विज्ञानव्यतिरिक्तमन्यत् न सिद्ध्येत् = बाह्यं वस्तु न सिद्धयेदेव । इष्टमेवा- स्माकमिति चेत्, तत्राह - अन्योन्येत्यादि । अथवा, अन्या संवित् = स्वात्मव्यतिरिक्ता संवित् = विज्ञानम् न सिद्ध्येत् = न प्रसिद्ध्येत् =न प्रकाशेत, विज्ञानानां स्वप्रकाशत्वेऽपि स्वं प्रत्येव स्वस्य प्रकाशत्वात् परात्मनः स्वं प्रत्यप्रकाशरूपत्वात्, परात्मा न ज्ञायेत । अस्तु का हानिरित्यत्र - अन्योन्येत्यादि । अन्योन्यम् = परस्परं ये अर्था: ज्ञानाज्ञानसुखदुःखादयः तदनभिज्ञा: तद्विषयज्ञानशून्याः धियः = विज्ञान- रूपाः (पुमांसः) वाद- जल्पादि च = वादकथाम् जल्पकथां वा, आदिपदेन व्यवहारसामान्यं ग्राह्यम्, कथमिव कुर्युः, न कथञ्चिदपि । अपि च ग्राह्यमिथ्यात्वसाम्यात् = ग्राह्याणां विषयाणाम् मिथ्यात्वस्य समानत्वात् मानाभासादिसीमा = प्रमाणाप्रमाणादिविषयिणी मर्यादा=व्यवस्था कथमपि न भवेत् = सर्वथा न भवेत् । एतत्सर्वं संवृतिपदवाच्यया वेदान्तिसंमतया अविद्ययैव प्रचलति अविद्याया माहात्म्यादेवेति चेत्, तत्राह - तत् सर्वम् उक्तं सर्वमपि संवृतेश्चेत्= संवृत्त्यैव संपद्यत इति चेत्, सापि = संवृतिरपि सदितरा= सद्रूपविज्ञानभिन्ना मिथ्याभूता संवृतिरपि तत्तन्नियन्त्री = तत्तद्व्यवस्थायाः प्रयोजिका न खलु = नैव भवेत्, मिथ्यात्वादेव । अतश्च सर्वव्यवहारविलोपः ॥ 
= 
- 
= 
= 
1 
अयमत्र संग्रहः – विज्ञानपदवाच्या धातु (वस्तु) विशेषाः क्षणिकपरंपरारूपा अनन्तास्सन्ति । त एव संवृतिवशात् अहमर्थाः आत्मपदवाच्या भवन्ति । वस्तुतस्त्वहमर्थः आत्मा नाम कश्चिन्नास्ति । नैरात्म्य- वादिनो हि ते । तदेव विज्ञानं संवृतिवशादेवार्थान् कल्पयित्वा विहरति, व्यवहारादिकं करोति । शुक्तिरजता- द्यध्यासोऽपि संवृतिवशादात्मन्येव कल्पितः । विज्ञानस्यैव तन्मते आत्मस्थानापन्नत्वात्, एतत्संमतख्याति - वादस्य आत्मख्यातिः इति संज्ञा । परं त्वेतत्पक्षे क्षणिकपरंपरायाः परस्परं भिन्नत्वात्, विषयाणां तत्तद्विज्ञान अध्यासस्य वैय्यक्तिकत्वेन, एकस्य ज्ञानाज्ञानादिकम् अन्येन ज्ञातुं न शक्येत । अतश्च 'अयं मदुक्तं जानाति, न वा भ्रान्तो, वा न वा' इत्यादिकं ज्ञातुं न शक्येत । अतश्च लोकव्यवहारस्सर्वोऽप्युच्छिद्येत । वादादिकथा अपि न कर्तुं शक्याः, परस्पराभिप्रायज्ञानासंभवात् । सर्वमिदं मायास्थानापन्नसंवृतिप्रभावादुपपद्यत इत्यपि न, संवृतेरपि मिथ्यात्वात्, सापि स्वयमात्मानं कल्पयेदित्यपि वक्तुं न शक्यम्, तर्हि स्वतन्त्रपदार्थान्तरत्वापत्तेः, 
248. 
557 
[ ज्ञानार्थभोर्भेद आवश्यकः ] 
एकाकारप्रतीतिर्निजमतिविहता; नैव दृष्टे गुरुत्वम् 
व्यर्थाऽस्मिन् संमतिस्ते; बहिरपि नियतं वक्ष्यते ग्राह्यलक्ष्म । व्याघातो लिङ्गसंख्यापरिमितिवचसां नास्त्युपाधिप्रभेदात् 
बुद्धिसर: 
एकं नानाकृति स्यात्; निजगुणभिदया बाधिते धीः स्वहेतोः ॥ २३ ॥ 
विज्ञानवदेव सत्या स्यात् । किञ्च बाह्यार्थस्य सत्यस्याभावात्, प्रमायाम् अप्रमायां वा विषयभूतस्य च मिथ्यात्वात्, मिथ्याविषयत्वादुभयोर्वैलक्षण्यं वा कथम्? इदमपि संवृतिप्रभावादिति चेत्, तर्हि न कापि व्यवस्था स्यात् जगति । ततश्च जगदान्ध्यमेव स्यात् । बन्धमोक्षव्यवस्थाद्यपि न स्यात्, गुरुशिष्यभावादिरपि न स्यादिति सर्वैर्मौनिभिर्भवितव्यमिति ॥ २२ ॥ 
ज्ञानार्थयोरभेदे परस्परव्यवहारो न स्यादित्युक्तम् । वस्तुतस्तु स्वव्यवहारोऽपि न स्यादिति प्रदर्श- यति - एकाकारेत्यादि । एकाकारप्रतीतिः = एकरूपा प्रतीतिः, बाह्यार्थस्याभावात्, ज्ञानस्य चैकत्वात्, विषयाणां तदभिन्नत्वात्, विलक्षणविषयिण्यः प्रतीतयो न स्युः । अतश्च सा निजमतिविहता = स्वानुभव- विरुद्धा । किं कुर्मः आकारद्वयानुपलंभात्, एक एव पदार्थः सिद्धः । स च बाह्यो वा स्यात्, आन्तरो वा स्यात् । आन्तरज्ञानमन्तरा बाह्यप्रकाशस्यैवासंभवात्, आन्तरमनिवार्यं तदङ्गीकुर्मः, लाघवात् । अन्यथा गौरवमनिवार्यमिति चेत् — दृष्टे = प्रत्यक्षदृष्टे विषये गुरुत्वम् = गौरवम् नैव भवेत् । युक्त्या वस्तुकल्पने लाधवगौरवविचारः, न तु प्रत्यक्षदृष्टेऽपि । अन्यथा क्षणिकपरंपराऽपि भिन्ना न स्यात् । तथा चापसिद्धान्तः । ननु ज्ञानार्थयोर्मध्ये ज्ञानमुभयसंमतम् अर्थस्तु नास्मत्संमतः । उभयसंमतं गृह्यताम्, विप्रतिपन्नं त्यज्यता - मित्यत्र - अस्मिन् = बाह्येऽर्थे ते संमतिः व्यर्था न हि भवत्संमत्यैव सर्वं भवेत्, असंभवाददर्शनाच्च । नन्वान्तरं वस्तु सर्वसंप्रतिपन्नम् । बाह्यं तु दुर्निरूपमित्यत्र - बहिर्विषयेऽपि ज्ञानप्रत्यनीकम् अप्रकाशत्वम्, प्रकाश्यत्वं वा लक्षणं वक्ष्यत एव = उच्यत एव सामान्यलक्षणम् । विशेषलक्षणान्यपि गन्धवत्त्वादीनि, सास्नादिमत्त्वादीनि । न हीमानि बुद्धिरूपाणि । बाह्यान्तरविभागस्य दुर्निरूपत्वप्रसङ्गात्, तयोः परस्परसापेक्ष- त्वादन्यतरापह्नवेऽन्यस्याप्यपायात् । अतोऽस्मत्संमतः, युष्मत्संमत इति विभाग एव दुर्निरूपः ॥ 
ननु बाह्यं तावद्दुर्निरूपम् । लिङ्गभेदोऽपि दृश्यते, एकस्यां स्त्रियाम् ' दाराः' इति पुंलिङ्गशब्दः, संख्याभेदश्च विरुद्धः । अणु, महत्, ह्रस्वम्, दीर्घमिति परिमाणभेदोऽपि दुर्निरूपः, परस्परसापेक्षाणीमानि परिमाणानि, नेत्थमिति निष्क्रष्टुं शक्यन्ते । ह्रस्वोऽपि दीर्घः स्यात्, दीर्घोऽपि ह्रस्वः स्यात् । अल्पमपि महत् स्यात् । महदपि अल्पं स्यात् । एवमनन्ताव्यवस्थादर्शनात् बाह्यं नाम किञ्चिन्नास्त्येवेत्यत्राह - व्याघात इत्यादि । लिङ्गम् पुंस्त्वादि । संख्या = एकत्वादिः । परिमितिः अणुत्वादिः । एतत्प्रतिपादकानां वचसां = शब्दानाम् उपाधिभेदात् व्याघातः = विरोधः नास्ति । प्रथमं शब्दार्थयोरत्यन्तं भिन्नत्वात् । स्त्रियामपि पुंलिङ्गशब्दः, एकस्यामपि बहुवचनप्रयोगश्च न विरुद्ध:, शब्दगतं हि पुंल्लिङ्गबहुवचनत्वादिकम्, 
तत्त्वमुक्ताकलापः 
249. 
558 
[ अनुमानेन बाह्यार्थनिरासविमर्श: । 
धीत्वात् स्वान्यार्थशून्या विमतमतिरिति स्वोक्तिबुद्ध्यादिभग्नम् 
ज्ञानज्ञानेऽतिचार: क्षणिकविविधधीसन्ततेः संमतत्वात् । 
न त्वर्थगतम् । तर्हि 'एको घटाः' इत्यपि प्रयुज्यताम् । कं पृच्छसि ? नाहं नियन्ता व्यवहाराणाम् । अनूचानः खलु व्यवहारः । तदेव कथमिति पृच्छामः । तात्पर्यभेदादपि स्यात् । शब्दगतानां लिङ्गानां प्रयोजकाः सत्त्वादिगुणा एवेति वदन्ति शब्दतत्त्वज्ञाः । सत्त्वगुणप्रधानं पुंस्त्वम्, रजोगुणप्रधानं स्त्रीत्वम्, उभयसाम्ये नपुंसकत्वमिति । अधिकं तत्तच्छास्त्रादवगम्यताम् । परिमितिभेदस्तु सापेक्ष इति प्रसिद्धमेव । अणु, अणुतरम्, अणुतममित्यादयोऽपि सन्ति । तत्राप्यवान्तरभेदाश्च प्रत्यक्षसिद्धाः । प्रत्यक्षमेव यदि दूरीक्रियेत, तर्हि भोजनादिकमपि त्याज्यं स्यादिति वृथा चर्चेयम् । 
नन्वस्त्विदं सर्वं कथञ्चित् । 'एकं नीलं महदुत्पलम्' इत्यादिप्रतीतौ, एकस्मिन्नेव वस्तुनि संख्यारूपपरिमाणजातीनां सत्त्वदर्शनात् एषां परस्परं विरोधाच्च सा प्रतीतिर्विरुद्धा, गुणानामेकाधि- करणकानां सांकर्यं च दुर्वारमिति सर्वं बुद्धिमात्रकल्पितं वदाम इत्यत्राह - एकमित्यादि । एकं वस्तु निजगुणभिदया= स्वीयगुणानां रूपरसादीनां भेदेन नानाकृति स्यात् = नानाधर्मविशिष्टं भिन्नमेकं स्यात् । तथा च धर्मी नैकरूपं स्यात्, धर्माश्च परस्परं संकीर्येरन् । न दोषः परस्परविरोधाभावात् । अविरुद्धास्तु धर्माः धर्मिणं न भेदयेयुः । एक एव निरूपकभेदात् पिता भवति, पुत्रो भवति, पौत्रो भवति, पतिर्भवति, भ्राता भवति । कथं सांकर्यम् । एकमेव नीलं, पीतं च न स्यात् । एकं द्वे च न स्यात् । विचारितमिदं बहुधा पूर्वमेव । वस्तुतो ज्ञानार्थयोरभेदवाद एवैषां साङ्कर्यमनिवार्यम्, एकस्मिन्नेव ज्ञाने सर्वेषां मेलनात् । ननु ‘एकश्चन्द्रः' इति ज्ञाने सत्यपि 'द्वौ चन्द्रौ' इति प्रत्ययोऽपि दृश्यते किल दोषवशादिति चेत्, तदपि समानम्, अनादिवासनाया दुर्निरूपत्वादिति चेत्, न । कुतः - बाधिते विषयेऽपि धीः = विपरीतधीः स्वहेतोः = अंगुल्यवष्टंभादितत्कारणाद्भवति । एतच्च सर्वानुभवसिद्धम् । अन्यत्रापि तदनुगुणानादिवासनैव कारणं स्यादिति चेत् । हन्त ! ' अज्ञश्चाश्रद्दधानश्च संशयात्मा विनश्यति' इत्यस्य लक्ष्यभूतोऽसि । एवं संशयभीतः भोजनादिकं कथं स्वीकुर्यात् । मा देह्यवकाशं हृदयदौर्बल्यस्य । बहुधा विचारितोऽयं बाह्य- मिथ्यात्ववादः । अतो बाह्यं वस्तु दुरपह्नवम् ॥ २३ ॥ 
अनुमानात् बाह्यापलापवादमनूद्योत्तरयति - धीत्वादित्यादि । विमतमतिः = विप्रतिपन्नं ज्ञानम् स्वान्यार्थशून्या= स्वव्यतिरिक्तविषयशून्या, धीत्वात् = ज्ञानत्वात् । तथा चानुमानम् - विमतं ज्ञानम्, स्वव्यतिरिक्तविषयशून्यम्, ज्ञानत्वात् । स्वाप्नधीवत् इति दृष्टान्त ऊह्यः । उत्तरम् - इति = इत्येतत् स्वोक्तिबुद्ध्यादिभग्नम् = स्ववचनविरुद्धं स्वानुभवविरुद्धं च । स्वव्यतिरिक्त इत्यनेनैव स्वभिन्नं किञ्चित् तच्छब्देन वक्तव्यम्, अन्यथा शब्दभेद: कथमिति वचनविरोधः । स्वानुभवविरोधः तत्तन्मनस्साक्षिकः । ज्ञानं ह्यान्तरम्, विषयास्तु बाह्याः स्पष्टं सर्वानुभवसिद्धाः । किञ्च - ज्ञानज्ञाने = ज्ञानविषयकज्ञाने अतिचारः 
= 
' 
250. 
559 
दृष्टान्तः साध्यशून्यो, न च निरुपधिकासत् प्रतीतं क्वचिन्नः 
तावन्मिथ्यात्वक्लृप्तौ न तु फलति तवाशेषबाह्यार्थभङ्गः ॥ २४ ॥ 
[निरुपाधिकासतः प्रतीतिविमर्श: ] 
प्रत्यक्षं संप्रयुक्ते, स्मृतिरपि विदिते, व्याप्तिसिद्धेऽनुमा स्यात् 
शाब्दी धीरन्वितादौ भवति, तदनुगा भ्रान्तिधीः क्वाप्यसिद्धे । 
बुद्धिसर: 
व्यभिचारः । तादृशं ज्ञानमेव नास्तीत्यत्र - क्षणिकविविधधीसन्ततेः = स्वभिन्नानां क्षणिकविज्ञानपरंपराणां भेदस्य संगतत्वात् । न हि यूयमैकात्म्यवादिनः । अनन्तक्षणिकपरंपराणामङ्गीकृतत्वात् । ताश्च परंपरा न स्वलक्षणप्रत्यक्षसिद्धाः अङ्गीकृताः, किन्त्वनुमानेनैव ज्ञेयाः । एवञ्च तेषां ज्ञानविषयत्वं सिद्धमेव । ता न मिथ्याः । अतो व्यभिचारः । स्वान्यार्थविषयवति तादृशानुमाने धीत्वहेतोः सत्त्वात् । किञ्च - दृष्टान्तः = स्वाप्नधीः साध्यशून्यः = स्वान्यार्थशून्यत्वाभाववान्, स्वाप्नार्थविषयत्वात् । तत्रापि विषयविषयिभावस्यानु- भवसिद्धत्वात् । ननु भोः ! भ्रमे असन्त एव विषया भासन्त इति सर्वानुभवसिद्धम् । अतो गत्यन्तराभावात् बाह्यविषयशून्याः स्वाभिन्नविषयका एव स्वाप्नप्रत्यया इति कथमसिद्धिरिति चेत् न । कुतः ? निरुपधिकासत् = कुत्राप्यविद्यमानं वस्तु नः क्वचित् = कुत्रापि न च प्रतीतम् = न ह्यनुभवसिद्धम् । न हि शशशृङ्गादिकं केनापि स्वप्ने दृष्टमिति कश्चित् ब्रवीति । तत् कुतः ? सर्वथासतो भानं भ्रमेऽपि निराकृत- मेव । स्वाप्नविचारोऽपि कृतचर एव बहुधा । अतः स्वप्नोऽपि नासद्विषयकः । ततश्च दृष्टान्तासिद्धिः । तावन्मिथ्यात्वक्लृप्तौ = कालदेशाद्युपाधिभेदेनासद्विषयत्वसाधने तव = निरुपाधिकासद्विषयत्वं साधयितुं प्रवृत्तस्य तव अशेषबाह्यार्थभङ्गः कयापि रीत्या बाह्यं किञ्चिन्नास्तीति बाह्यार्थनिराकरणम्, न तु फलति= नैव सिद्ध्यति, सोपाधिकासद्विषयकत्वस्यैवाङ्गीकारात् । अतः स्वप्नदृष्टान्तेनापि बाह्यवस्तुनिराकरणं सर्वथा न संभवति । तथोक्तं सूत्रकारेणापि – 'वैधर्म्याच्च न स्वप्नादिवत्' इति । 'न स्वप्नादिवत् जाग्रत्प्रत्यया भवितुमर्हन्ति ।' कस्मात्? वैधर्म्यात् । वैधर्म्यं हि भवति स्वाप्नजागरितयोः । किं पुनर्वैधर्म्यम् ? बाधाबाधाविति ब्रूमः । बाध्यते हि स्वप्नोपलब्धं वस्तु प्रतिबुद्धस्य 'मिथ्या मयोपलब्धो महाजनसमागमः' इति । नैवं जागरितोपलब्धं वस्तु स्तम्भादिकं कस्याञ्चिदप्यवस्थायां बाध्यते' (ब्र.सू. 2-2-29- शं) इति । अतः स्वप्नदृष्टान्तेन ज्ञानानां विषयशून्यत्वं न साधयितुं शक्यम् ॥ २४ ॥ 
1 
= 
- 
'न च निरुपाधिकासत्प्रतीतं क्वचिन्नः' इत्युक्तं विशिष्य प्रदर्शयति - प्रत्यक्षमित्यादि । प्रत्यक्षम् संप्रयुक्ते = इन्द्रियसम्बद्धे विषये स्यात् । इन्द्रियसंबन्धः असता कथं स्यात् ? स्मृतिरपि विदिते = पूर्वमेवा- नुभूते विषये स्यात् । व्याप्तिसिद्धे = व्याप्त्या गृहीते विषये अनुमा= अनुमितिः च स्यात् । शाब्दी धी: = शब्दजन्यं ज्ञानमपि अन्वितादौ = पूर्वावगतशक्त्योपस्थितानां अर्थानां परस्परमन्वयविषयकं भवति । प्रमास्थले यथा तथा भवतु । भ्रमस्थले असद्विषयत्वमनिवार्यं किल! 'असदेव रजतं मया गृहीतम्' इत्यनुभवोऽपि । ततश्च तत्र सिद्धं ज्ञानानामालम्बनशून्यत्वमित्यत्राह - तदनुगा = प्रत्यक्षादिप्रमाणैः पूर्वमवगतार्थविषयिणी भ्रान्तिधीः = भ्रमात्मकं ज्ञानमपि क्वापि असिद्धे = कुत्रचित् असति भवति, न तु सर्वथा असति । परत्र पूर्व- 
तत्त्वमुक्ताकलापः 
251. 
560 
व्योमाम्भोजादिशब्दोऽप्यनियतमतिकृत् स्यात् पदार्थ त्यजेच्चेत् 
नो चेत् स्यादन्यथाधीर्ध्रुवमिह, यदि वाऽनन्वितत्वाप्रतीतिः ॥ २५ ॥ 
[विषयाणां वासनाकल्पितत्वविमर्शः ] 
नेष्टः स्वान्यग्रहश्चेत्, क्वचिदपि न हि धीर्धर्मिणी वः कृतान्ते 
बुद्ध्यात्मा वासनाऽतो न च किमपि तयाऽपेक्षणीयं बहिष्ठम् । धीसन्ताने त्वनादौ भवति च निखिला वासनैकः क्षणस्तत् 
निश्शेषध्वंसिनी सा युगपदखिलमप्युद्वमेत् कल्पनौघम् ॥ २६ ॥ 
दृष्टावभासः खलु भ्रमः । न हि सर्प पूर्वमदृष्टवतः रज्जौ सर्पभ्रमः संभवति । पुरोदेशेऽसतो भानम्, न सर्वथाऽसतः । अतश्च निरुपाधिकासद्विषयज्ञानं जगति कुत्रापि नास्त्येवेत्यसत्ख्यातिः न कथाञ्चिदपि साधीयसी ।। 
ननु गगनकुसुमादिपदानि लोके श्रुतचराणि । तेन च जायमानो बोधोऽसद्विषय एव दृष्टान्तोऽस्तीति चेत्- व्योमाम्भोजादिशव्दोऽपि = गगनारविन्दादिपदमपि पदार्थम् = समासघटकपदानामर्थं यदि त्यजेत्, तदा अनियतमतिकृत् भवेत् । तत्पदं शृण्वतां नियतविषयकबोधाजनकमेव भवेत् । तदा सति हि गगना- रविन्दशशशृङ्गवन्ध्यासुतादिपदानि शृण्वतां नियतबोधजनकानि न भवेयुः, दृश्यते च नियतकल्पितविषयक- बोधः । परन्तु न निरुपाधिकासद्विषयकबोधः । अयमंशः पूर्वमेव (श्लो. 18) विस्तरेण विमृष्टः । अथवा अव्युत्पन्नानामर्थबाधमजानतां यदि कश्चन बोधः तेन पदेन जायेत, तदा - नो चेत् = तादृशबोधो न भवतीति यदि नाङ्गीक्रियते, बोधो यदि भवेदित्यर्थः । तदा तादृशधी : इह = एतद्विषये अन्यथाधीः = अन्यथाख्यातिरेव ध्रुवम् । यदि वा = अथवा अनन्वितत्वाप्रतीतिः = असंसर्गाग्रहः, तथा चाख्यातिः । भ्रमस्थलेऽन्यतरवाद एव पर्यवसानस्य पूर्वं प्रदर्शनात् । निरुपाधिकासत्ख्यातिस्तु न साधीयसी ॥ २५ ॥ 
ननु विषय एव नास्तीति न वयं ब्रूमः, किन्तु ज्ञानातिरिक्तो विषयो बाह्यो नास्तीत्येव ब्रूमः । अतोऽसत्ख्यातिः कथमित्यत्राह - नेष्ट इत्यादि । स्वान्यग्रहः = स्वलक्षणविज्ञानातिरिक्तवस्तुविषयकज्ञानम् इष्टो न चेत् = यदि न संमतः, तर्हि वः कृतान्ते= स्वलक्षणविज्ञानातिरिक्तानङ्गीकर्तॄणां मते धीः = ज्ञानम् क्वचिदपि = कस्मिन्नपि विषये धर्मिणी - विषयवती न हि भवेत् । अतो बाह्यार्थस्य कस्याप्यनङ्गीकारे असत्ख्यातिरनिवार्या । ननूक्तमेव किल स एव विषय इतीति चेत्, एकस्यैव विषयत्वं विषयित्वं च कथम्? वासनावशादिति चेत्, तत्राह - वासना = बाह्यवस्तुकल्पिका वासनापि बुद्ध्यात्मा - विज्ञानाभिन्नैव, अतिरिक्तस्यानङ्गीकारात् । अतः तया= स्वलक्षणधिया अपेक्षणीयम् = स्वभिन्नवस्तुदर्शने अपेक्षणीयम् = कारणतयापेक्षितम् बहिष्ठम्= बाह्यं स्वव्यतिरिक्तम् किमपि = किञ्चिदपि न च = नैवास्ति । अतो बाह्यवस्तु- कल्पनापि न संभवति ॥ 
ननु स्वभिन्नं वस्त्वेव नास्तीति न स्वभिन्नक्षणिकविज्ञानपरंपराणामनन्तानां सत्त्वादिति चेत्, ता अपि परंपराः स्वतन्त्राः परस्परं नोपकुर्युरेव । यद्युपकुर्युः तर्हि, अनादौ तु धीसन्ताने वर्तमाना निखिला च 
252. 
561 
[ सौत्रान्तिकमतविमर्श: ] 
स्वाकारोऽर्थै: स्वबुद्धौ निहित इति च नाऽऽधारहानाद्ययोगात् 
स्वच्छे छाया परस्मिन् न च भवति; न च स्यादसौ रूपशून्ये । 
बुद्धिसर: 
वासना एकः क्षणः भवति = भवेत् । अनादित्वकथनं वासनानामानन्त्यप्रदर्शनार्थम् । सर्वेऽपि क्षणा:= पदार्थाः क्षणिकाः, तेषु तारतम्यादिकमपि नास्ति, निर्धर्मकत्वात् तत्प्रयुक्तं तारतम्यमपि नास्ति । पूर्वक्षणः उत्तरक्षणं प्रति कारणमुच्यते । एवं सर्वेषामप्युत्तरक्षणानां सर्वेऽपि क्षणाः पूर्ववर्तिनः । ततश्च सर्वान् प्रति सर्वस्यापि पूर्वत्वाविशेषेण कारणत्वानपायात्, सर्वेऽपि क्षणाःक्षणिकविज्ञानपरंपरा अविशेषादेकीभवेयुः । ततश्च वासना अप्यनादिकालप्रवृत्ताः तत्तत्परंपरायामेव संक्रमेरन्, नान्यपरंपरायामिति व्यवस्था च दुर्वचा । ततः किमित्यत्र - तदित्यादि । तत् = तस्मात् सा = वासना निश्शेषध्वंसिनी = यदा निरवशेषं नश्यन्ती= निरन्वयविनाशिनी भवति, तदा अखिलमपि = समस्तमपि कल्पनौघम् = स्वकार्यकल्पनासमुदायम् युगपत्= एकस्मिन्नेव क्षणे, उद्धमेत्= बहिः प्रकाशयेत् । सर्वा अपि वासनाः स्वाः स्वाः कल्पनाः युगपदेव कुर्युः, सन्तानैक्यव्यवस्थाया दुर्वचत्वात्, कल्पनाव्यवस्थापि दुर्वचा भवेदेव । कल्पनास्तु अनन्ता विचित्राश्च । कल्पका वासना अपि क्षणिकाः । युगपत्सर्ववासनानां नाशात् सर्वा अपि क्षणिकविज्ञानपरंपरा युगपत् मुच्येयुरिति जगदेव निष्क्रियं स्यात् । सन्तानैक्यव्यवस्थाया असंभवात् । उच्छेदो नाम निरन्वयविनाशः= संपूर्णनाशः । अतश्च युगपत्सर्वकल्पनाप्रादुर्भावात्, न स्यादिति पूर्वमेव (जड. 29) प्रतिपादितम् । स एव न्यायो वासनाविषयेऽपि समान इति प्रदर्शनाय श्लोकः ॥ २६ ॥ 
एवं माध्यमिककनिष्ठस्य योगाचारस्य मतं परीक्ष्य, प्रत्यक्षं प्रति विषयः कारणम् । कारणत्वं पूर्वक्षणवर्तिन एव, न समानकालिकयोः । सिद्धस्यैव कारणत्वात्, कार्यत्वस्य च साध्यत्वरूपत्वात् । अतः पूर्वक्षणवर्ती विषयः स्वाकारं ज्ञाने आदधाति, स्वसमानाकारं ज्ञानं करोति । इदमेव ज्ञानेनार्थग्रहणमित्यस्यार्थः । तथोक्तम्- 'भिन्नकालं कथं ग्राह्यमिति चेद्ग्राह्यतां विदुः । हेतुत्वमेव युक्तिज्ञाः ज्ञानाकारार्पणक्षमम् ॥” इति । एवं वदतः योगाचारकनिष्ठस्य सौत्रान्तिकस्य घटादिभिः स्वाकारः = पृथुबुध्योदरत्वादिरूपः आकारः स्वबुद्धौ = स्वविषयकबुद्धौ निहितः = आरोपितः इति च = इत्येवं वादश्च न = न युक्तः । कुतः - आधार- हानाद्ययोगात् = आकारस्य यः आधारः व्यक्तिः, तस्य हानम् - त्यागः तस्यासंभवात् । पृथुबुध्नोदरा- द्याकाराः आश्रयं द्रव्यं परित्यज्यान्यत्र कथं संक्रमेरन् ? कथम् स्वाकारस्य अन्यत्रारोपः ? न जानास्यभिप्रायम् । यथाऽतिसन्निहितमपि मुखं न गृह्यते, दर्पणप्रतिबिम्बितं तु गृह्यते, तथा पुरः स्थितोऽप्यर्थ: बुद्धौ प्रति- बिम्बितो गृह्यते । स एव ग्रहणपदार्थ इत्यत्राह - स्वच्छ इत्यादि । स्वच्छे= स्फटिकवदनाच्छादके परस्मिन् = विज्ञाने छाया = प्रतिफलनम् न च भवति । दर्पणादौ हि रसलेपवशात् प्रतिफलनम् । विज्ञानं हि न तादृशम्, किन्तु स्फटिकवदतिस्वच्छम् । तथा च चक्षुरिन्द्रियं न तत्र प्रतिबद्धं भवेत् । प्रत्युत तत् प्रविश्य तत्पार्श्ववर्तिनं वस्तु गृह्णीयात् । अतः प्रतिबिम्बस्य न प्रसक्तिः । किञ्च - असौ = प्रतिबिम्ब: 
तत्त्वमुक्ताकलापः 
253. 
562 
साम्यासत्त्याद्ययोगाद्विषयविषयिणोर्नापि भेदाग्रहः स्यात् 
नैकाकारोपरक्तं द्वयमपि; स च ते ग्राह्यतो नातिरिक्तः ।। २७ ।। 
[संसर्गजाकारवादनिरासः ] 
संसर्गात् बोध्यबुद्ध्योरभिदधति सिताद्याकृतेस्सिद्धिमन्ये 
सादेश्यात् तन्मतेऽसौ न तु भवति; तथा कालजोऽतिप्रसक्तः । व्यंशे नैवाभिमुख्यम्; विषयविषयिताऽत्राकृतेः प्रागसिद्धा 
क्वास्याः संसृष्टनाशे जनिरिति कुसृतिः पूगताम्बूलनीतिः ॥ २८ ॥ 
रूपशून्ये विज्ञाने न च स्यात् = नैव स्यात् । रूपवद्वस्तु रूपवत्येव दर्पणजलखण्डादौ प्रतिबिम्बेत | विज्ञानं तु रूपशून्यम् । अतस्तत्र प्रतिफलनं न संभवति ॥ 
ननु माषराशिगता मषीगुळिका न पृथग्ज्ञायेत, तथा ज्ञानविषययोः संबन्धात् ज्ञानाद्भिन्नतयाऽर्थो न ज्ञायते इति चेत्, तदपि न । कुतः ? विषयविषयिणोः = ज्ञानार्थयोः साम्यासत्त्याद्ययोगात् = माषमषी- गुळिकयोरिव साम्यस्य, सामीप्यस्य चासंभवात् भेदाग्रहोऽपि = ज्ञानार्थयोः परस्परभिन्नाकारताया अग्रहोऽपि न स्यात् । अर्थस्तु बाह्यः, ज्ञानं तु आन्तरम् । कथं तयोरेकराशिता ? आदिना कालदेशभेदग्रहणम् । माषमषीगुळिकयोः समानदेशत्वं समानकालत्वं च प्रत्यक्षसिद्धम् । नैवं विषयविषयिणोः । ननु आकारद्वया- नुपलंभे हेतुर्वक्तव्यः । ज्ञानं तु निराकारम् । ज्ञानमन्तरा अर्थकारो न ज्ञायेत । एवं सति तयोः परस्परापेक्षत्वेन परस्परोपरञ्जनेनाकारो भिन्नतया नोपलभ्यत इति चेत्तत्राह - नैकेत्यादि । द्वयमपि = ज्ञानम्, अर्थश्च एका- कारोपरक्तं न = ज्ञानस्य स्वतो निराकारत्वेन, दृश्यमानाकारः अर्थस्यैव । अत उभयोरेकाकारत्वं नास्त्येव । यतः - स च = आकारोऽपि ते = निराकारज्ञानवादिनः तव ग्राह्यतः = ज्ञानविषयत्वापेक्षया नातिरिक्तः, आकार- स्यापि बाह्यत्वात् । बाह्य आकार आन्तरस्य ज्ञानस्य कथं भवेत् ॥ २७ ॥ 
बौद्धैकदेशिसंमतं ग्राह्यग्राहकप्रकारमनूद्य निरस्यति - संसर्गादित्यादि । बोध्यबुद्ध्योः = विषय- विषयिणोः संसर्गात् = परस्परसंबन्धात् सितात्याद्याकृतेः = सितनीलादिविषयस्य सिद्धिम् अन्ये बौद्धाः अभिदधति । अनुभूयमान आकारः अर्थस्य वा, ज्ञानस्य वा ? इति संशये, उभयोरपि प्रत्येकं नायमाकारः, किन्तु परस्परसंबन्धान्नूतन एवायमाकारो जातः । यथा ताम्बूलस्य, पूगस्य, चूर्णस्य च संयोगे पूर्वं प्रत्येकमसतो रक्तरूपस्योत्पत्तिः, तद्वदेवेत्याशयः । तदेतन्न संभवति । कुतः - तन्मते सादेश्यात् अति- रिक्तस्य देशस्य कालस्य वानभ्युपगमात् तस्य मते असौ = परस्परमेलनम् न तु भवति । प्रत्युत - कालजः = कालकृतस्तु संसर्गः तथा = उक्तरीत्यैव अतिप्रसक्तः = अनुमानादौ भिन्नकालवर्तिनो विषयस्यापि ज्ञानेन ग्रहणदर्शनात् । ननु एकदेशावच्छेदेन, एककालावच्छेदेन वा न तयोर्मेलनमुच्यते । किन्तु अर्थो ज्ञानं च परस्परसापेक्षपदार्थो, यथा अयः अयस्कान्तश्च । एतौ हि उभौ प्रत्येकं न किञ्चिद्विकारं प्रदर्शयतः । उभौ यदा मिलतस्तदा आकर्षणाख्यो व्यापारो दृश्यते । तद्वदेव ज्ञानार्थयोः परस्परविलक्षणसान्निध्यात् विलक्षणमर्थ- प्रदर्शनं नाम व्यापारो भवतीति ब्रूम इत्यत्राह - व्यंशे = पूर्वं विषयविषयिभावरहिते वस्तुनि आभिमुख्यम्= 
254. 
563 
[निरधिष्ठानख्यातिवादनिरासः ] 
भ्रान्तौ रूप्यादिरर्थो विलसति निरधिष्ठान इत्याहुरेके 
तन्नाधिष्ठानदृष्टेरनियतिविरहादन्यथाऽतिप्रसङ्गात् । निष्ठ्यूतस्वाक्षिदोषप्रभृतिषु च भवेत् केशगुच्छादिबुद्धिः 
किञ्चैषाऽप्यन्यथाधीर्यदनिदमिदमित्यत्र भातं ब्रवीषि ।। २९ ।। 
- 
बुद्धिसर: 
अभिमुखीभावरूपो धर्मः नैव भवति । स्वतो विषयविषयिभावं निराकुर्वताम्, पूर्वं विषयविषयिणोरसिद्ध्या आभिमुख्यं वा तयोः कथं वक्तुं शक्यम्, अन्योन्याश्रयात् । अन्योन्याश्रयमेवोपपादयति — अत्र = प्रकृते आकृतेः = परिदृश्यमानाकारात् प्राक् विषयविषयिता असिद्धा । उभयोस्संसर्गात् खलु आकारः सिद्ध्यती- त्युच्यते । संसर्गश्च विषयविषयिभावश्चेत् अन्योन्याश्रयदोषे पर्यवसानम् = आकारसिद्धौ विषयविषयिभाव- सिद्धिः, विषयविषयिभावसिद्धावाकारसिद्धिरिति । किञ्च पूर्वं प्रत्येकमसत आकारस्य नूतनतया सिद्धिरपि दुर्वचेत्याह - क्वेत्यादि । संसृष्टनाशे = संसर्गाधारभूतयोः ज्ञानार्थयोः नाशे = प्रतिक्षणं नाशे, अस्या: = तदाधारकस्याकारस्य जनिः = उत्पत्तिः क्र = कुत्र भवेत्, न हि निराधारं किञ्चिदुत्पद्येत । आहत्य - इति इति हेतोः, पूगताम्बूलनीतिः = पूगताम्बूलचूर्णानां संयोगात् नूतनस्य रक्तरूपस्योत्पत्तिन्यायः पूर्वं प्रदर्शितः कुसृतिः = कुकल्पना । क्षुद्रकल्पना, उक्तबहुविधदोषग्रस्तत्वात् । अन्ततः - सर्वं क्षणिकम्, परस्परमननुगतं स्वलक्षणमात्रमिति मते, प्रत्येकमसतः द्वाभ्यां जातः आकारः उभयोश्चेत्, उभयानुगतः कश्चन पदार्थोऽङ्गीकृतो भवति । तथा च सामान्याख्यानुगतवस्तुनिराकरणव्यग्रस्य बौद्धस्य, उभयाधिष्ठानक आकारः कण्ठे गडुरेव स्यात् ॥ २८ ॥ 
सौगतसंमतामन्यामसत्ख्यातिं निरधिष्ठानख्यातिरूपामनूद्य निरस्यति - भ्रान्तावित्यादि । भ्रान्तौ= विप्रतिपन्ने भ्रमात्मकज्ञाने रूप्यादिः अर्थः = रजतादिरूपः पदार्थः निरधिष्ठानः विलसति = प्रतिभाति इति एके= केचित् आहुः । अधिष्ठानाङ्गीकारे हि इन्द्रियसन्निकर्षाद्युपपादनक्लेशः । शुक्त्या साकमिन्द्रियसन्निकर्षः, भातं तु रजतस्य । कथमेवमित्याद्याक्षेपाणामवकाशः साधिष्ठानभ्रमवादे । निरधिष्ठानभ्रमवादे तु न कोऽपि क्लेशः । ननु तर्हि पुरतश्शुक्तिशकलं दृष्ट्वैव रजतमिति भ्रमति । तत्कथं निरधिष्ठानो भ्रम इति चेत्- वासनोद्बोधकतया तदुपयुज्यते । उद्बुद्धा वासना तु असन्तमप्यर्थं प्रदर्शयति ॥ 
बौद्धाः खलु महाबुद्धियुक्ताः मायावशीकृताः । बुद्धिरेव महामाया व्यक्ताप्यत्यन्तदुस्त्यजा ॥ ज्ञानबुद्धयोस्तु गंभीरं वैषम्यं वेत्ति को बुधः । परस्परोपरक्ते ते बन्धं पोषयतो वत ! ।। 
तदेतन्निराकरोति–तन्नेति । कुतः ? अधिष्ठानदृष्टेः = अधिष्ठानस्य शुक्तिशकलादेर्दर्शनात् । तत्त्वाकस्मिकमित्युक्तम्, उद्बोधकविधया सहकरिष्यतीत्यत्र - अनियतिविरहादिति । रजतभ्रमस्य शुक्तिदर्शनान्वयव्यतिरेकानुविधायित्वदर्शनात् । अन्वयव्यतिरेकौ हि कार्यकारणभावग्राहकौ । न चोद्बोधक- त्वेनाप्यन्वयव्यतिरेकौ गतार्थाविति शक्यम्, आकाशे रजतभ्रमप्रसङ्गात् । भ्रान्तस्तु पुरतः स्थितं शुक्तिशकल-तत्त्वमुक्ताकलाप: 
255. 
564 
[ निर्विषयख्यातिनिरासः ] 
ख्यातिं भ्रान्तिस्वरूपां जगदुरविषयां केऽपि; तत् धीविरुद्धम् 
ख्यातिः कस्यापि पुंसः क्वचिदपि विषये सिद्धिरूपा हि सिद्धा । अत्रार्थासत्त्वतः स्यादियमविषयता, सर्वथाऽसत्त्वतो वा 
तादृक्त्वेऽप्यन्यथाख्यात्यसदधिगमयोरेव पर्याय एषः ॥ ३० ॥ 
= 
मङ्गुल्या निर्दिश्य हि वदति 'अत्र रजतं दृश्यते' इति । अन्यथा = एतत्सर्वनिरासे अतिप्रसङ्गात् =प्रवृत्त्या- द्यनुपपत्तिरूपातिप्रसङ्गस्य प्रसङ्गात् । तर्हि कामुकः कामिनीं पुरतः कथं पश्यति । कदाचिचक्षुषः पुरतः केशपुञ्जादेरसतो भानं वा कथमित्यत्र - निष्ठ्यतेत्यादि । केशगुच्छादिबुद्धिः केशसमूहादिभ्रमश्च निष्ठ्यूत- स्वाक्षिदोषप्रभृतिषु =निष्ठ्यूतम् = बहिर्गळितः यः चक्षुर्गोळकगतः तिमिरादिदोषः तत्प्रभृतिषु भवेत् । प्रभृतिपदेन चक्षुर्गोळकोपरिभागगतान्त्रादिपरिग्रहः । पुञ्जादीत्यत्र आदिपदेन उन्दुकपरिग्रहः । उन्दुकम् = उदरस्याधोभागे अन्तः परिवृत्त्य वर्तमानोऽतिदीर्घावयवविशेषः । कामुकस्य तदीयमस्तिष्कस्यान्तर्वर्तमानं कामिन्या आकारं गाढभावनारूपदोषवशाद्बहिरिव स पश्यति । पूर्वदृष्टं वस्तु यदा स्मरन्ति पुरुषाः, तदा तद्वस्तुन आकारादिकमपि स्मरन्ति । कदाचित्तु वस्तु सामान्यतः स्मरेयुः, आकारस्य स्मरणमस्फुटं भवेत् तत्र कारणं तद्वस्तुनि विद्यमानप्रीत्यादेस्तारतम्यमेव । प्रीतेरतिगाढत्वे तु पुरतः पश्यन्त इवानुभवो भवति । एवमेव रामाद्भीतस्य मारीचस्य च वचनम् - 'वृक्षे वृक्षे च पश्यामि चीरकृष्णाजिनाम्बरम्' इत्याद्यपि । किं बहुना ! किञ्च = अपि च एषा अन्यथाधी : = अन्यथाख्यातिरेव । यत् = यस्मात् अनिदम् = अपुरः स्थितम् भातम् = पुरः स्थितमिव भातीति ब्रवीषि, अतः अन्यथाख्यातिरेव ।। २९ ।। 
1 
/ 
भ्रान्तौ विषयस्यैवाभावात् चर्चा व्यर्थेति वादं निराकरोति - ख्यातिमित्यादि । केऽपि = केचित् बौद्धाः, भ्रान्तिस्वरूपां ख्यातिम् = विलक्षणज्ञानम् अविषयाम् = विषयरहितां जगदुः । सर्पासक्तमनसः रज्वभानम्, रजतासक्तस्य शुक्तयभानमात्रं भ्रमस्थले । यथा अख्यातौ विशेषाकाराभानमात्रम्, तद्वत् । एकत्रा- सक्तस्य मनसोऽन्यत्रासक्त्यसंभवात्, अन्यांशाभानात् भ्रान्त इत्युच्यते । यथा 'मधु पश्यसि दुर्बुद्धे ! प्रपातं नैव पश्यसि' इति । अत्र मध्वासक्तस्य प्रपाताभानं स्पष्टम् । विषयासक्तमनसः पापाभानवत् । सिद्धान्त- संमतेऽख्यातिवादेऽपि समानमिदम् । अतो भ्रान्तिः निर्विषयैवेति । तत्प्रतिवक्ति – तत् = ख्यातेनिर्विषयत्वम् 
। धीविरुद्धम् = ज्ञानस्वरूपस्य विरुद्धम् । न हि निर्विषयं ज्ञानं कुत्रचित् कस्याप्यनुभवसिद्धम् । धीस्वरूपं प्रदर्शयति = ख्यातिः = ज्ञानं नाम कस्यापि पुंसः = कस्यचित्पुरुषस्य क्वचिदपि विषये = कस्मिश्चिद्विषये सिद्धिरूपा हि सिद्धा = प्रकाशरूपा हि लोके सर्वत्र प्रसिद्धा । अतो ज्ञाने विषयः आश्रयश्चात्यन्तमावश्यकौ । विषयो ज्ञेय इत्युच्यते । आश्रयः ज्ञाता इत्युच्यते । एवञ्च ज्ञानं चेत् ज्ञेयमावश्यकम्, ज्ञाताप्यावश्यकः । अतो जगत्सर्वं त्रिपुट्यात्मकम्, अन्यतमलोपे त्रिपुट्या एव नाशः, व्यवहारस्य सर्वस्याप्यभाव एव ॥ 
ननु 'भ्रान्तं मया, विषयो नासीदेव' इति प्रतिसन्धानस्यानुभवसिद्धत्वात् विषयाभावो भ्रान्तावुल्लिख्यते किलेति चेत्तत्राह - अत्रेत्यादि । इयम् अविषयता = निर्विषयता अत्र = पुरोदेशे अर्थासत्त्वतः स्यात् ? उत 
565 
[ज्ञानविभागः, लक्षणं च] 
बुद्धिसर: 
256. 
प्रत्यक्षादित्रयं च स्मृतिरिति च मतिः श्रुत्यभीष्टा चतुर्धा 
प्रत्यक्षं त्वत्र साक्षात् प्रतिपदनुमितिर्व्याप्यतो व्यापके धीः । 
सर्वथा सत्त्वतो वा = कुत्राप्यसत्त्वाद्वा स्यात् । नान्या गतिः । तादृक्त्वेऽपि = पुरतोऽसत्त्वे सर्वथाऽसत्त्वे वा एषः = भवद्वादः अन्यथाख्यात्यसदधिगमयोः = अन्यथाख्यात्यसत्ख्यात्योः अन्यतरस्य पर्यायः - पर्यायेणा- भिधानम् । पुरतोऽसत्त्वेऽन्यथाख्यातिः, सर्वथाऽसत्त्वेऽसत्ख्यातिः । न नूतनं किञ्चित् ॥ 
ननु भोस्तव पक्षेऽपि समानमिदमुच्यते । यद्यख्यातिस्तदाऽपि स्याद्विरोधो दर्शनात्पुरः ।। पुनः पुनस्तु मा पृच्छ, मां मा मज्जय संकटे । सर्वमुक्तं पूर्वमेव वृथा कालं तु मा कुरु ॥ परश्शतपरिक्षोदादितिन्यायेन कथ्यते । प्रवर्तकं तु नाज्ञानं कुत्राऽपि स्यान्मनीषिणः ॥ हेतुःस्यादन्यथाज्ञाने त्वज्ञानं तावदेव हि । अख्यातिः स्यात्तु विज्ञानम् ज्ञानं स्यादन्यथामतिः ।। प्रभाकर उपादेयो वैदिकानां विशेषतः । केवलेभ्यः तार्किकेभ्यः इति सारोऽत्र गृह्यताम् ॥ ३० ॥ 
प्रसक्तं ख्यातिवादं समाप्य, प्रकृतं बुद्धिविचारमुपक्रमते - प्रत्यक्षादीति । प्रत्यक्षादित्रयम् = प्रत्यक्षानुमानागमाः त्रीणि च प्रसिद्धानि, तद्वत् वैदिकानां स्मृतिरिति च मतिः = प्रमारूपा बुद्धिः चतुर्धा = चतुर्विधा श्रुत्यभीष्टा = श्रुतिसंमता । 'स्मृतिः प्रत्यक्षमैतिह्यम् । अनुमानं चतुष्टयम्' इति श्रुतिः । ऐतिह्यम् = शब्दः । ननु स्मृत्युपक्रमो विभागः श्रुत्या प्रदर्शितः । आचार्यैस्तु प्रत्यक्षोपक्रमः प्रदर्श्यते । एतत्कस्य हेतोः ॥ 
बहुग्रन्थप्रसाध्योऽयं विषयोऽद्यतनस्थितौ । क्व तद्वैदिकविज्ञानम्, क्व चाद्यतना नराः ।। 
स्वयं प्रमाणरूपास्ते ऋषयो धूतकल्मषाः । प्रमाणं परमात्मैव तेषां तत्र रतात्मनाम् ।। तत् स्मृत्वा दयया किञ्चिद्ब्रूयुस्तेऽन्यदपि स्वयम् । स्मृतिरेव ततस्तेषां प्रमाणं प्रथमं मतम् ॥ प्रत्यक्षादीत्यादिकं तु लोकसिद्धमनूद्यते । अलमेतावदेवात्र प्रकृतं कथ्यतेऽधुना ।। एतन्निष्कर्षः अग्रे तत्तत्प्रकरणे ( श्लो. 77, 127 ) द्रष्टव्यः ॥ 
- 
क्रमशो लक्षणानि – प्रत्यक्षमित्यादि । इतरप्रमाणवैलक्षण्यं सर्वेतरमूलत्वञ्च 'तु' शब्देनोच्यते । साक्षात् प्रतिपत् । साक्षात्काररूपा संवित् प्रत्यक्षमित्युच्यते । सक्षात्काररूपा प्रमा प्रत्यक्षमित्यर्थः । ' अहमिदं साक्षात्करोमि' इत्यनुव्यवसायप्रयोजकसाक्षात्कारत्वरूपानुगतधर्मवत्त्वे सति प्रमात्वं प्रत्यक्षलक्षणम् । प्रथमदल- मात्रोक्तौ भ्रमेऽतिव्याप्तिः । द्वितीयमात्रोक्तावनुमित्यादावतिव्याप्तिः । व्याप्यतः = व्याप्यस्य ज्ञानात् व्यापके धीः=व्यापकविषयकं ज्ञानम् अनुमिति: । अत्र व्याप्यज्ञानादिति वक्तव्ये व्याप्यतः इति कथनम्, व्याप्यस्य धूमादेरेव हेतुतया लोके प्रयोगात् । 'पर्वतो वह्निमान् धूमात्' इत्येव सर्वोऽपि वदति । धूम एव हेतुः । वस्तुदृष्ट्या धूमं प्रति वह्निः हेतुः । वह्निज्ञानं प्रति तु धूमज्ञानं हेतुः । प्रकृते धूमज्ञानस्य हेतुत्वे तस्य पक्षनिष्ठत्वं न स्यात् । धूमज्ञानं किलात्मनि वर्तते । वह्निस्तु पर्वतेऽनुमेयः । अतो धूम एव हेतूकर्तव्यः । 
तत्त्वमुक्ताकलापः 
257. 
566 
शाब्दी वाचाऽर्थबुद्धिः; स्मृतिरपि कथिता संस्क्रियामात्रजाता 
येषामिष्टाऽन्यथाधीः पृथगभिदधिरे तैरिहान्येऽपि भेदाः ॥ ३१ ॥ 
[निर्विकल्पकसविकल्पकविमर्श: ] 
ईदृक्त्वात्यन्तशून्ये न हि मिषति मतिर्नापि युक्तिस्तथात्वे सामग्रीभेदवेद्ये पृथगवगतिरस्त्वत्र नैषाऽन्यथात्वात् । 
अधिकं पश्चात् । वाचा = शब्देन अर्थबुद्धिः = वाच्यभूतार्थविषयकं ज्ञानम् शाब्दी = शब्दजन्या प्रमा । स्मृतिरपि संस्क्रियामात्रजाता कथिता - तल्लक्षणज्ञैरभिहिता 'संस्कारमात्रजन्यं ज्ञानं स्मृतिः' इति । ननु संशयविपर्ययादीनां कुत्रान्तर्भावः ? इति चेत्तत्राह - येषामित्यादि । येषाम् = विदुषाम् अन्यथाधी = अन्यथा- ख्यातिः इष्टा, तैः इह = ज्ञानविभागे अन्येऽपि भेदा: संशयविपर्ययतर्करूपा भेदाः पृथक् = अप्रमा- विभागतया प्रत्येकम् अभिदधिरे = अभ्यधायिषत, इष्टं चेद्गृह्यताम् ॥ 
वयं तु वैदिकाः कालं वृथा नैव क्षिपेमहि । इदं वेदान्तशास्त्रं हि न लोकायतमुच्यते ॥ ३१ ॥ 
एवं प्रमाणविभागं सामान्यलक्षणं चोक्त्वा, तद्विभागं परीक्षितुकामः, प्रथमं प्रत्यक्षे सर्वसंमतं निर्विकल्पकसविकल्पकविभागं विमृशति - ईदृक्त्वेत्यादि । ईदृक्त्वात्यन्तशून्ये = ईदृक्त्वेन अत्यन्तं शून्ये= रहिते विषये मतिः न हि मिषति = न प्रसरति । 
अत्र तार्किकः प्रत्यवतिष्ठते । अनुक्तोपालंभ एवेदं सर्वम् । को वा वदति निर्विकल्पकं ज्ञानमनुभव- सिद्धमिति । अतीन्द्रियमेव तत्सर्वदा सर्वेषाम् । इत्यत्राह - नापीत्यादि । तथात्वे प्रकारशून्यज्ञाने युक्तिरपि न । निर्विकल्पकम् इति पदं हि विकल्परहितमित्यर्थकम् । तेन निर्विकल्पकं ज्ञानम् 'इदं विशेषणम्' 'इदं विशेष्यम्' इत्यादिकल्पनारहितम्, अत एव वस्तुस्वरूपमात्रविषयकम्, अत एव विशेष्यविशेषणभावरहितम्, अत एवातीन्द्रियमिति ते वदन्ति । ज्ञानं स्वप्रकाशमिति वादिनां वेदान्तिनां तु अतीन्द्रियं किमपि ज्ञानं न भवितुं अर्हति । किन्तु ' इत्थमिदम्' इत्युल्लेखार्हमेव सर्वमपि ज्ञानं लोकेऽनुभवसिद्धम् । अतस्सर्वमपि ज्ञानं विशेषणविशेष्यभावसहितमेव । तस्य निर्विकल्पकपदवाच्यत्वं कथमिति चेत्, विवक्षितविशेषणरहितत्वादेव । यथा दूरात् जनसमुदायं पश्यन् पृच्छति ' को विशेषस्तत्र' इति । प्रतिवक्ति कश्चित्तद्देशादागतः ' न कोऽपि विशेष :' इति । अस्य प्रतिवचनस्य 'भवत्कुतूहल हेतुर्विशेषः न कोऽप्यस्ति' इत्येवार्थः, न तु तत्र जना एव न सन्ति इति । अतस्सर्वमपि ज्ञानं किञ्चित्प्रकारकमेव, अत एव किञ्चिद्विशेष्यकं च ॥ 
1 
1 
ननु तर्हि विशेषणविशेष्ययोर्भिन्नेन्द्रियग्राह्यत्वे का गतिः ? यथा 'सुरभि कुसुम' मित्यादौ । विशेषणं गन्धः घ्राणेन्द्रियग्राह्यः । विशेष्यं तु कुसुमं चक्षुरिन्द्रियग्राह्यम् । न च युगपदिन्द्रियद्वयेन ज्ञानद्वयं जायेत, मनसोऽणुत्वेन युगपदिन्द्रियद्वयेन संयोगासंभवात् । अतस्तत्र विशिष्टबुद्धिं प्रति विशेषणज्ञानस्य कारणत्व- स्यावश्यकत्वात्सर्वत्रापि एकरूपेण विशेषणज्ञानस्य कारणत्वं युक्तम्, लाघवादिति चेत्तत्राह - सामग्रीत्यादि । सामग्रीभेदवेद्ये= सामग्र्योर्भेदेन ग्रहणस्थले पृथगवगतिः = प्रत्येकं विशेषणज्ञानं पूर्वम् अस्तु । अत्र = 
567 
धीत्वादेर्वा विशिष्टं प्रथयति जनिता बुद्धिराद्याक्षयोगैः 
तस्मात् संस्कारशून्येन्द्रियजनितमतिर्निर्विकल्पेति वाच्या ॥ ३२ ॥ 
बुद्धिसर: 
विशेषणविशेष्ययोरुभयोरपि एकसामग्रीवेद्ये विषये गवादिज्ञाने एषा न=प्रत्येकं विशेषणस्यावगतिः मा अस्तु, का हानिः ? कुतः ? अन्यथात्वात् = विलक्षणत्वात् । विशेषणविशेष्ययोर्भिन्नेन्द्रियग्राह्यविषयापेक्षया एकेन्द्रियग्राह्यविषयस्य विलक्षणत्वेन तदनुगुणतया कार्यकारणभावस्यापि विलक्षणत्वस्य सहजत्वात् । 'येन इन्द्रियेण या व्यक्तिर्गृह्यते, तन्निष्ठा जातिस्तेनेन्द्रियेणैव गृह्यते' इति तेऽपि वदन्ति ॥ 
= 
नन्ववं तर्हि विशेषणस्य भिन्नेन्द्रियेण ग्रहणस्थले आद्यं ज्ञानं निर्विशेषणकं स्यादेवेत्यत्राह- धीत्वादेरिति । आद्याक्षयोगै: प्रथमेन्द्रियसंयोगैः जनिता बुद्धिः, धीत्वात् = बुद्धित्वादिकारणात् विशिष्टं प्रथयति = विशेषणविशिष्टमेव वस्तु प्रकाशयति । तथा च तत्राप्यन्ततो जात्यादिविशेषणविशिष्टमेव ज्ञानं भवति, एकेन्द्रियग्राह्यत्वात् । अतः सर्वमपि ज्ञानं विशिष्टविषयकमेव || 
तर्हि निर्विकल्पकसविकल्पकयोः को भेद इत्यत्र - तस्मात् = सर्वबुद्धेरप्येवं विशिष्टविषयत्वात् संस्कारशून्येन्द्रियजनितमतिः - संस्काररहितेन इन्द्रियेण जाता बुद्धिः निर्विकल्पेति वाच्या= निर्विकल्पक- ज्ञानमित्युच्यत इति वक्तव्यम् । संस्कारसहितेन्द्रियजन्यं ज्ञानं सविकल्पकमुच्यत इति अर्थात्सिद्धम् ॥ 
ननु दूरात् मन्दालोके स्थितं वस्तु पश्यन् वदति 'किञ्चिदस्तीति तु ज्ञायते । तत्किम्, कीदृशम् इति तु न ज्ञायते' इति । तत्र वस्तुमात्रविषयं दर्शनम् तत् न विशेषणविषयकमिति तन्निर्विकल्पकं कुतो न स्यादिति चेत्, किञ्चित्वमेव तत्र विशेषणम् । अशक्यनिर्णयत्वमेव वा तत्र प्रकारोऽस्त्येव । रूपजात्याद्यज्ञानात् ' न ज्ञायते ' इति वदन्ति । सर्वथाऽज्ञाने 'किञ्चिद्दृश्यते' इति कथं वदेत् ? अतो निष्प्रकारकमित्यस्य विवक्षिताप्रकारकत्वमित्येवार्थः । न तु सर्वविशेषरहितमिति, तदा हि शब्द एव न प्रसरेत् ॥ 
ननु तादृशोऽप्यस्त्यनुभवः । 'किमिति मया वक्तुमेव न शक्यते इत्यपि कदाचिद्वयवहारादिति चेत्, तदापि पुरोवर्तित्वादिकं प्रकारो भवत्येव । अन्ततः अज्ञायमानत्वमपि प्रकार एव । पुरतः पश्यति कथमज्ञायमानत्वमिति चेत्, विशिष्य ज्ञानाभावात्तथेति स्वरसत एव ज्ञायते । न हि कश्चिदन्धस्तथा व्यपदिशेत् । यदा चान्धो वदेत् 'न किञ्चिन्मया ज्ञायते' इति, तत्र धर्म्यपि न ज्ञायत इत्येवार्थः । अतो ज्ञानं चेत्, नियमेन किञ्चित्प्रकारकमेव भवेत् इति सम्यगुक्तम् - ईदृक्त्वेत्यादि । 
ननु अस्ति 'विशिष्टबुद्धिर्विशेषणज्ञानजन्या, विशिष्टबुद्धित्वात्, दण्डीति विशिष्टबुद्धिवत् ?' इति । दण्डमेव यो नापश्यत् स तदा 'दण्डी' इति कथं जानीयात् ? अतः दण्डीतिबुद्धौ दण्डज्ञानं कारणम् । कारणत्वं च पूर्ववृत्तित्वनियतम् । अतः पूर्वं विशेषणज्ञानम्, अनन्तरं विशिष्टज्ञानमिति आवश्यकम् । ननु तर्ह्यनवस्थेति चेत्, नानवस्था । दण्डीति बुद्धौ पूर्वं दण्डज्ञानमावश्यकम्, दण्डबुद्धिं प्रति तु कारणभूतं दण्डत्वज्ञानं न विशिष्टबुद्धिरूपम्, किन्तु तदेव निर्विकल्पकमित्युच्यते । ननु 'जात्य - खण्डोपाध्यतिरिक्तपदार्थानां किञ्चिद्रूपेण भानम्, जात्यखण्डोपाध्योस्तु स्वरूपतो भानम्' इति हि भवतां गीतम् । जातिभानं निर्विशेषणकमपि भवेदिति, किमर्थं ज्ञानान्तरानुधावनमिति चेत्, शब्दो ज्ञातो भवता, न 
तत्त्वमुक्ताकलापः 
568 
प्रमेयरहस्यम् । ‘दण्डी” इति बुद्धौ दण्डो विशेषणतया भासते । तद्ज्ञानं च दण्डीति विशिष्टबुद्धिं प्रति कारणम् । कारणभूतं दण्डज्ञानमपि दण्डत्वविशिष्टविषयकत्वात् पूर्वं दण्डत्वज्ञानमपेक्षते । तत्तु न विशिष्ट- विषयकम्, अनवस्थाप्रसङ्गात् । किन्तु दण्डत्वमात्रविषयकम् । अत एव तदतीन्द्रियम्, निर्विशेषणकज्ञानस्य कुंत्राप्यदर्शनात् । ' दण्डी' इति ज्ञाने, यदा विशेषणतया दण्डो भासते, तदा तत्र भासमानं दण्डत्वमेव स्वरूपतो भासते निर्विकल्पके तु 'भासते' इति वक्तुमशक्यत्वादेवातीन्द्रियं तदित्युच्यते । तथा च दण्डबुद्धौ यदा दण्डत्वं विशेषणतया भासते, तदा तन्निर्विशेषणकनिर्विकल्पकेनोपस्थापितम् । यथा गोज्ञानं गोत्वज्ञानमन्तरा न भवितुमर्हति, गोः गोत्वविशिष्टत्वात् । तत्र विशेषणतया भासमानं तु गोत्वम् आत्मानमश्वत्वादिभ्यो व्यावृत्तं प्रदर्शयदेव गामप्यश्वादिभ्यो व्यावर्त्य प्रदर्शयति । केवलगोत्वमात्रविषयकं ज्ञानं तु निर्विकल्पकमतीन्द्रियमेव ॥ 
1 
ननु ' गोत्वम्' इति पदेन जायमानं ज्ञानं किंरूपम् ? तेन हि पदेन गोत्वजातिबोधो भवति सर्वेषाम् । तद्ज्ञानं किं निर्विशेषणकं उत सविशेषणकम् ? आद्ये तस्यातीन्द्रियत्वप्रसङ्गः । द्वितीयेऽनवस्थाप्रसङ्गः इति चेत्, गोत्वत्वरूपेणैव तत्र गोत्वभानम् । न चानवस्था, गोत्वत्वस्य गवेतरासमवेतत्वे सति, निखिलगो- समवेतत्वरूपत्वेनातिरिक्तत्वाभावादित्यादिकं पूर्वमेव ( जड. 9 ) गतम् । परन्त्विदमपि शास्त्रीये व्यवहारे, लौकिके व्यवहारे तु गोपदस्यैव प्रयोगान्न काचिदनुपपत्तिः । न हि लोको गोत्वपदं जानाति, किन्तु पण्डित एव । एवञ्च चक्षुषा गोत्वविशिष्टबोधे जननीये गोत्वरूपविशेषणज्ञानमावश्यकम् । तच्च निर्विकल्पकम् अतीन्द्रियम् । अतो नानवस्था इति निष्कर्षस्तार्किकाणामस्वप्रकाशज्ञानवादिनाम् । एवं सति युक्तिर्नास्तीति कथमुच्यत इति चेत्- 
I 
स्वप्रकाशज्ञानदृष्ट्या तद्युक्तीनां अप्रतिष्ठितत्वात्तथोक्तम् । 'येनेन्द्रियेण या व्यक्तिः गृह्यते, तन्निष्ठा जातिरपि तेनैव गृह्यते' इति न्यायात् गोगोत्वयोरुभयोरपि चक्षुर्ग्राह्यत्वेन युगपद्ग्रहणे विरोधाभावात् । अत्र सर्वत्र पण्डितैलौकिको व्यवहारः कीदृश: ? शास्त्रीयो विश्लेषणप्रकारः कीदृश इति विमर्शनीयम् । लोकदृष्टव्यवहारविश्लेषणमात्रमेव शास्त्रस्य = विज्ञानस्य कृत्यम् । केवलं शास्त्रीयव्यवहारमवलम्ब्य पुनः पुन- 
शब्दवर्धने विषया एवापगच्छेरन्नित्याद्यवधेयम् ॥ 
- 
अयमत्र सारसंग्रहः – सर्वप्रमाणमूर्धन्ये प्रत्यक्षेऽपि विवदन्ते मेधाविनः । इन्द्रियार्थसन्निकर्षजन्यं प्रत्यक्षं कीदृशं विषयं प्रदर्शयति ? इन्द्रियं कथं वस्तु प्रदर्शयति ? प्राप्यकारि, उताप्राप्यकारि ? इत्यादिरूपेण बहुधा विचारयन्ति । कीदृशं विषयं प्रदर्शयतीति प्रकृतो विचारः ॥ 
तत्र बौद्धाः प्रत्यक्षज्ञानं स्वलक्षणपदवाच्यं पुरोवर्ति वस्तु प्रदर्शयतीति वदन्ति । स्वलक्षणं नाम स्वमेव लक्षणं निरूपकं यस्य तत् । प्रथमाक्षसंयोगो यत्र, तन्मात्रविषयकं स्वलक्षणमित्युच्यते । चक्षुरिन्द्रियं हि पुरोवर्तिना गवादिना प्रतिफलनरूपेण संयुज्यते । अतस्तावन्मात्रं इन्द्रियग्राह्यम् । पुरोवर्ति विशेष्यरूपं सर्वव्यावृत्तं वस्तु प्रथमं गृह्यत इत्यर्थः । अनुवृत्ताकारभानं प्रति सजातीयानां ज्ञानस्य, व्यावृत्ताकारभानं प्रति विजातीयानां ज्ञानस्यावश्यकत्वात्, प्रथमाक्षसंयोगकाले एतदुभयस्याभावत् वस्तुमात्रविषयकं तत् । इदमेव 
569 
बुद्धिसर: 
स्वलक्षणप्रत्यक्षमित्युच्यते, निर्विकल्पकं व्यक्तिमात्रविषयकमिदमेव प्रमाणम् । अनन्तरं ये विकल्पे भासन्ते, वासनाकल्पिताः, न वस्तुरूपाः । अत एव विकल्पा इति एतेषां संज्ञा । एत एवेतरैः सविकल्पकपदे- नोच्यन्ते । एते विकल्पा न प्रमाणम् । एवं वदतामेषां सामान्यनिराकरणमत्र प्रधानापेक्षितम् ।। 
एतद्विपरीततया मण्डनमिश्रादयः - विशेषस्य दुर्निरूपत्वात् सामान्यमेव प्रत्यक्षेण गृह्यत इति वदन्ति । इदमेव महासामान्यं सत्तेत्युच्यते । सन्मात्रमनुवृत्तं सत्यम्, व्यावृत्तं मिथ्येति साधने व्यग्रा एते || 
एवं परस्परं प्रतीपगामित्वे युक्तीनां समानत्वे वस्तुतत्त्वं किम् ? इति ज्ञेयं चेत् तटस्थदृष्टिः आवश्यकी । इन्द्रियं किं करोति, तस्य व्यापारः कीदृश: ? कियान् ? बुद्धिः कथं विकसति ? कथं प्रसरति ? इत्यादिकं सावधानं परीक्षणीयम् । बाला अपि कदाचित् एकस्मिन् देशे विलक्षणं कञ्चन प्राणिनं पश्यन्तः, अनन्तरं देशान्तरं गताः, तत्सदृशं प्राणिनं तत्रापि यदा पश्यन्ति, ते तदा वदन्ति 'अयं प्राणी पूर्वमेव मया तत्र दृष्टः' इति । ‘अयम्' इति पुरतः स्थितं निर्दिश्य वदन्ति । पुरतः स्थिता व्यक्तिस्तु पूर्वं न दृष्टा । तत्तुल्या अन्या व्यक्तित्र दृश्यते । अथापि वदन्ति पूर्वमेव दृष्टः इति । प्रत्युत ' पूर्वं नायं दृष्टः' इति कथनमसत्यरूपमिति सर्वे जानन्ति । कथमिदं युज्यते ? अत्रैवं निर्णेतव्यम् - चक्षुरिन्द्रियं यद्यपि पुरोऽव- स्थितेनैव संयुक्तम् । परन्तु चक्षुरिन्द्रियद्वारा मनोऽपि तत्र व्यापृणोत्येव । मनोऽपि ज्ञानकारणम् । अतः प्रथमं यदा चक्षुः 
व्यक्तिं गृह्णाति, तदा मनः अन्यत्किञ्चित् तत्र गृह्णाति । तत् ज्ञाने मुद्रितं भवति । प्रथमव्यक्तिग्रहणे न तत् स्फुटीभवति । यदा च तज्जातीयं, तत्समानाकारं वान्यत् कालान्तरे पश्यति, तदा व्यक्तिमपि पश्यति, अन्यदपि सहैव स्मरति । यत् पश्यति स विशेषात्मा व्यक्तिः, यत् स्मरति स सामान्यात्मा । अतश्च सर्वं सामान्यविशेषात्मकम् । प्रत्यक्षं विशेषद्वारा सामान्यं गृह्णाति, शब्दानुमाने सामान्यद्वारा विशेषं गृह्णीतः ॥ 
1 
एवञ्च यदा इन्द्रियं प्रप्रथमं नूतनं वस्तु गृह्णाति, तदेन्द्रियं विशेषमात्रं गृह्णाति, बुद्धिस्तु तद्द्वारा सामान्यमपि गृह्णात्येव । परं तु तदा तथा न ज्ञायते । अतः तदा तद्ज्ञानं निर्विकल्पकमित्युच्यते । तादृश- वस्त्वन्तरमनन्तरं यदा पश्यति, तदा प्रत्यभिजानाति ' तदेवेदम्' इति । एवं सामान्यमूलकं ज्ञानं सविकल्पक- मित्युच्यते । अतश्च संस्कारसहितेन्द्रियजन्यं ज्ञानं सविकल्पकम्, संस्काररहितेन्द्रियजन्यं ज्ञानं निर्विकल्पकमिति निष्कर्षः । ज्ञानस्य स्वप्रकाशत्वमते नित्यातीन्द्रियं किञ्चिद्ज्ञानं सर्वथा न संभवति । लोकानुभवदृष्ट्या तु ज्ञानमनुव्यवसायगम्यम् । अनुव्यवसायः स्वप्रकाशः स्याद्वा । तस्यान्तरत्वात् तार्किकाणां न तत्रास्था । आन्वीक्षिकी किल लोकदृष्टवस्तुविषयकं लोकायतमित्युच्यते ॥ 
ननु तर्हि प्रत्यभिज्ञायाः सविकल्पकस्य च को विशेष इति चेत्, प्रत्यभिज्ञापि सविकल्पकप्रभेद एव । भिन्नदेशे, भिन्नकाले वा दृष्टयोः व्यक्त्यैक्यावगाहिनी प्रत्यभिज्ञा । व्यक्तिभेदे सत्यपि साजात्यमूलकैक्या- वगाहि सविकल्पकम् । यथा 'सैवेयं गूर्जरी' इति । इयमेव व्यक्तयैक्यावगाहिनी चेत्, प्रत्यभिज्ञैव । साजात्यमूलौपचारिकैक्यावगाह्ययमपि प्रत्यभिज्ञाविशेष एव । संस्कारो न्यग्भूय, इन्द्रियमेव यदा सजातीय- व्यक्तयन्तरं गृह्णाति, तदा शुद्धं सविकल्पकम् । यथा द्वितीयादिसिंहदर्शनम् । अत्र संस्कारोऽतीन्द्रियः 
A 
तत्त्वमुक्ताकलापः 
258. 
570 
[वैभाषिकोक्तसविकल्पकबाधपरिहारः ] 
लिङ्गाद्यव्यापृताक्षान्वयवति विषयेऽक्षार्थजन्यो विकल्पः 
संस्कारस्त्विन्द्रियाणामिह सहकुरुताम्; तावता न स्मृतित्वम् । न स्यात् तस्यान्यथात्वं बहुविहतिहतैः कल्पनात्वादिलिङ्गैः 
स्याद्वाऽनैकान्त्यमेषामनियतिमविसंवादिबाधश्च सूते ॥ ३३ ॥ 
सहकरोति । अतीन्द्रियं तु ज्ञानं नास्त्येव । संमुग्धं ज्ञानम्, बालमूकादिसदृशज्ञानमित्यादिकं तु इक्षुक्षीरगुडादिमाधुर्यानुभववत् वक्तुमशक्यमपि ज्ञानस्य निष्प्रकारकत्वं साधयितुं न प्रभवति । अतो विवक्षित- विकल्पाभावमात्रान्निर्विकल्पकपदं प्रयुज्यत इत्येव तत्त्वम् ॥ 
I 
1 
नन्वस्त्विदं सर्वं तत्तथैव । भिन्नसामग्रीवेद्यस्थले विशिष्टबुद्धिं प्रति विशेषणज्ञानहेतुतायामनवस्था- प्रसङ्गः कथं वारणीयः । 'सुरभि कुसुमम्' इत्यादौ हि घ्राणेन्द्रियेण पूर्वं सौरभे गृहीते, अनन्तरं चक्षुषा कुसुमे गृहीते च तद्ज्ञानं भवति । अत्रानवस्थायाः कथं वारणमिति चेत्, तत्र विशेषणस्य सौरभस्य ग्रहणवेलायां सौरभ्यमितरव्यावृत्तमेव गृह्यते । अतस्तत्र ज्ञानान्तरापेक्षा न भवत्येव । यथा एकसामग्रीवेद्यत्वात् जातेः स्वतो- व्यावर्तकत्वम्, तथैव विशेषणस्य भिन्नसामग्रीवेद्यत्वेन, पूर्वं जायमानं विशेषणज्ञानमेकसामग्रीवेद्यत्वात् सुगन्धत्वाविशिष्टमेव सौरभ्यं विषयीकरोतीति, एकसामग्रीवेद्यविशेषणविशेष्यज्ञानपर्यन्तं विशेषणज्ञानपरंपरा आवश्यक्येव । परं तु सर्वमपि ज्ञानं सप्रकारकमेव, न निष्प्रकारकं किञ्चिदनुभवसिद्धम्, अतीन्द्रियं तु ज्ञानं वेदान्तिनां नास्त्येव ॥ ३२ ॥ 
= 
= 
ननु यदि संस्कारसहकृतेन्द्रियजन्यं ज्ञानं सविकल्पकम्, तर्हि तस्य प्रामाण्यं डोलायितमेवेति वदन्तं बौद्धं वैभाषिकं समाधत्ते - लिङ्गेत्यादि । लिङ्गाद्यव्यापृताक्षान्वयवति = लिङ्गव्यापाररहितेन्द्रियान्वय- व्यतिरेकानुविधायिनि विषये पुरोवर्तिनि जातः विकल्प: सविकल्पकं ज्ञानम् अक्षार्थजन्य: - इन्द्रि- यार्थसन्निकर्षजन्य एव भवति, निर्विकल्पकवत् । अतो निर्विकल्पकं यदि प्रमाणम्, तर्हि तद्वदेवेदमपि प्रमाणमेव । लिङ्गादीत्यादिना शब्दपरिग्रहः । लिङ्गशब्दे हि परोक्षसामग्र्यौ । तथा न विकल्पकसामग्रीत्यर्थः । अतः परोक्षस्थले यथा तथा वा भवतु, इन्द्रियान्वयव्यतिरेकानुविधानस्थले प्रामाण्यं न डोलायेत, तदा हि सर्वोऽपि लोकव्यवहार उच्छिद्येत । ननु 'संस्कारसहकृत' इत्युक्तत्वात्, सविकल्पकेंऽशतः स्मृतित्व- मायातम् । स्मृतिश्च न प्रमेति सर्वतीर्थकारसंमतम् । अतश्च सविकल्पकस्य प्रामाण्यं संशयितमेवेति चेत्, तत्राह - संस्कारस्त्विति । संस्कारस्तु इह = सविकल्पके इन्द्रियाणां सहकुरुतां कामम्, न तु तत्करणम् । तावता=तावन्मात्रेण सविकल्पकस्य स्मृतित्वं न । ततश्चेन्द्रियजन्यनिर्विकल्पकवदेव सवि- कल्पकमपि प्रमाणमेव ॥ 
1 
ननु सविकल्पकमिति संज्ञैव तस्याविश्वसनीयत्वं वदति इत्यत्राह - न स्यादित्यादि । बहुविहति- हतैः = बहुविधव्याधातैः हतैः = ध्वस्तैः कल्पनात्वादिलिङ्गैः तस्य = सविकल्पकस्य अन्यथात्वम् = भ्रमत्वम् 
571 
- बुद्धिसर: 
न स्यात् । आदिपदेन निर्विकल्पकभिन्नत्वम्, संस्कारजन्यत्वादिकं गृह्यते । एषाम् = उक्तहेतूनाम् अनैकान्त्यं वा स्यात्=क्षणिकत्वाद्यनुमानानामपि विकल्पत्वात्, तस्य भ्रमत्वाभावात् व्यभिचारः स्पष्टः । यदि तान्यनु- मानानि भ्रमरूपाणि, तर्हि तै: क्षणिकत्वादिकं न सिद्ध्येत् ॥ 
ननु शुक्तिं दृष्ट्वा रजतबुद्ध्या प्रवृत्तस्य रजतं न प्राप्यते । तद्वत् सुखसाधनं जानन् धनवनिता- द्यार्जयति । अन्ते च ' भ्रान्तं मया' इत्यनुसन्धत्ते च । एवं विसंवादित्वदर्शनात् विकल्पा न प्रमाणमिति चेत्, तत्राह - अविसंवादिबाधश्च = अविसंवादिनोऽपि ज्ञानस्य बाध यद्दुच्यते, तर्हि स बाधः अनियतिम् = अव्यवस्थामेव सूते=जनयति= जनयेत् । यत्र कुत्रचित् विसंवाददर्शनमात्रेण सर्वमपि अप्रमेति कथने, सत्य- रजतं दृष्ट्वा प्रवृत्तस्य रजतप्राप्तिदर्शनात्, शुक्तिरजतज्ञानस्य सत्यरजतज्ञानस्य च वैलक्षण्यमेव न स्यात् । तदेवं कुत्रचित् सुखदुःखादिभावनादृष्ट्या भ्रन्तित्वमात्रेण, सर्वाधारभूतवस्तुविषयकमपि ज्ञानं भ्रान्तिरेवेति साधनम्, मरुमरीचिकाजलज्ञानादु ःखे पतितस्य दीनस्य नदीजलादपि पलायनायते । आनुकूल्यप्रातिकूल्य- विषयोऽन्यः, अन्यच्च वस्तुस्वरूपमिति भावः ॥ 
अत्रैवं संग्रहः – सर्वकनिष्ठा वैभाषिकसंज्ञकबौद्धाः स्वलक्षणज्ञानसंज्ञकं निर्विकल्पकमेकमेव प्रमाणम् । तच्च प्राथमिकेन्द्रियसंयोगजन्यम्, वस्तुस्वरूपमात्रावगाहि । अनन्तरं पुरुषवासनावशाद्विविधा धर्माः कल्पिताः तत्र भासन्ते । यथा 'परिव्राट्कामुकशुनामेकस्यां प्रमदातनौ । कुणपः कामिनी भक्ष्यमिति तिखो विकल्पनाः ।।' इति । अतः 'विकल्पोऽवस्तुनिर्भासाद्विसंवादादुपप्लवः' । भवद्भिरपि संस्कारासहकृते- न्द्रियजन्यं ज्ञानं निर्विकल्पकम्, संस्कारसहकृतेन्द्रियजन्यं ज्ञानं सविकल्पकमित्यङ्गीकृतम् । संस्कार एव भावना, वासना इत्युच्यते। वासनानां पुरुषभेदेन, कालभेदादिना च भेदात्, तत्तत्पुरुषस्य हेयत्वोपादेयत्वानुगुणं धर्माः कल्प्यन्ते । अतस्ते न वस्त्वनुबन्धिनः । अत एवं तादृशकल्पितधर्मविशिष्टविषयकं सविकल्पकज्ञानम्, विकल्पपदवाच्यं न प्रमाणम् । तथा चानुमानम् - विमतं ज्ञानम् अप्रमा, विकल्परूपत्वात्, शुक्तिरजतादि- विकल्पवत् इति । तदेतन्न क्षोदक्षमम् । यद्यपि मानववासनाकल्पितास्सन्ति बहवः आकाराः हेयत्वोपादेयत्व- प्रयोजकाः तत्तदर्थेषु । परन्तु बुद्धिषु उदासीनत्वरूपा तृतीयाऽपि कक्ष्या प्रामाणिकी । न हि सर्वेऽपि परिव्राजकाः कामुका वा । सन्त्येव शान्तस्वान्तास्साधवोऽपि । तेषां दृष्टिस्तु न कल्पितविषयिणी, किन्तु यथार्थविषयिण्येव । अतः तत्कक्ष्यायां पुरोवर्तिनि भासमाना आकारा मिथ्या न भवितुमर्हन्ति, तादृशाकाराणां कदापि बाधाद्यदर्शनात् अन्यथा अधिष्ठानमपि मिथ्या भवेत् । पुरोवर्तिनि अध्यासहेतुभूता ऊर्ध्वत्वादयः सत्या यदा स्युः, तदैव स्थाणुत्वादेरध्याससंभवः । तत्र यद्यूर्ध्वत्वादिकमपि मिथ्या, तर्हि कल्पना कथं प्रवर्तेत । सर्वमेतत्परित्यज्य यद्याग्रहः क्रियते, तदा विकल्पमिथ्यात्वसाधकानुमानानामपि विकल्परूपत्वात् मिथ्यात्व- प्रसक्त्या, तैरिष्टसाधनमेव न स्यात् । अतश्च- 
I 
वैराग्यजननार्थं चेदुच्यते, न निषिध्यते । वस्तुतत्त्वोपदेशे तु यद्यथा, तत्तथा वदेत् ॥ 
यच्च संस्कारजन्यत्वादप्रमाणमित्यादि, तत्सर्वं पूर्वमेव ( जड. 26) समाहितम् ॥ ३३ ॥ 
तत्त्वमुक्ताकलापः 
572 
. 
[शब्दाध्यासानुमाननिरास: ] 
259. 
शब्दात् प्रागर्थसिद्धेः, परमपि च तयोरक्षभेदादिबोधात् 
शब्दैक्ये वाच्यभेदादपि बहुषु पदेष्वेकवाच्यप्रसिद्धेः । साम्यासत्त्याद्ययोगात्, युगपदवगतेर्व्यक्तिजात्यादिशब्दैः 
शब्दाध्यासो न युक्तः; प्रथयति विषयं किन्तु संज्ञा तटस्था ॥ ३४ ॥ 
- 
शब्दाध्यासवादं विमृशति - शब्दादित्यादि । लोके हि सर्वोऽपि प्रत्ययः शब्दानुविद्ध एव दृश्यते । न हि शब्दमन्तरार्थः, अर्थमन्तरा शब्दो वा कुत्रचिदनुभूयते । तेन तत्तद्वाचकशब्दस्य वाच्यस्य अर्थस्य चाविनाभावो वर्तते । यत्राविनाभावस्तत्रान्यतरेणैव निर्वाहे अन्यतरन्नास्तीति सहोपलंभनियमवादप्रसरणेन शब्द एवार्थात्मना भासते इति शब्दविवर्तवादिनो वदन्ति । तदेतन्न युज्यते, उभयोरविनाभावस्यासिद्धत्वात्। कुतः ? शब्दात् प्राक् अर्थसिद्धेः = अर्थस्य प्रसिद्धेः । अर्थं दृष्ट्वा शब्दं स्मरन्ति । तत्र प्रथममर्थः, अनन्तरं शब्दः । परमपि च अर्थस्य सिद्धेः । शक्तिज्ञानरहितस्य हि शब्दे श्रुतेऽप्यर्थप्रतीतिर्न भवति । अनन्तरं तु भवति । ततश्च तयोर्नाविनाभावः । किञ्च तयोः = शब्दार्थयोः अक्षभेदादिबोधात् = तत्तद्ग्राहकस्येन्द्रियस्य भिन्नतयावगमात् । अर्थ : चक्षुरादिग्राह्यः, शब्दस्तु श्रोत्रग्राह्यः । एवं भिन्नेन्द्रिय- ग्राह्यत्वस्य सर्वविदितत्वान्न तयोर्युगपदवगतिसंभवः । ततश्च कुत्रापि न शब्दाध्याससंभवः, भिन्नेन्द्रिय- वेद्यत्वात् । अपि च - शब्दैक्ये सत्यपि वाच्यभेदात् = वाच्यस्य अर्थस्य भिन्नत्वात् । यथा हर्यादिपदं नानार्थकम् । तस्य पदस्य केनार्थेनाविनाभावः ? कथं वा तन्निर्णयः ? न तावन्मात्रम् । एकस्यैवार्थस्य वाचकानि भाषापदान्यनन्तानि सन्ति, भाषाणामसंख्येयत्वात् । अतः कीदृशभाषापदेनार्थस्याविनाभावः ? कथं वा तन्निर्णयः ? विनिगमकं वा किमस्ति ? एवम् - बहुष्वपि पदेषु सत्सु एकवाच्यप्रसिद्धेः = एकस्यैवार्थस्य प्रसिद्धेः । स्वर्गनाकत्रिदिवादिपदानि स्वर्गवाचकानि । केन पदेन स्वर्गस्याविनाभावः ? कथं वा निर्णयः ? अपि च साम्यासत्त्याद्ययोगात् = साम्यम् = उभयोस्समानधर्मता, तस्या अयोगात् । शब्दस्तु आहंकारिको भिन्न- जातीयः । अर्थास्तु भिन्नजातीयाः । एवम् - आसत्तिः = एकदेशवर्तित्वम्, तस्याप्ययोगात् । शब्द आकाशगतः, अर्थस्तु यथायथं तद्व्यतिरिक्ते भूतलादौ । आदिपदेन शब्दे तीव्रत्वमन्दत्वादयोऽनुभूयन्ते, नैतेऽर्थे दृश्यन्ते । किञ्च – व्यक्तिजात्यादिशब्दैः युगपदवगतेः = व्यक्तिवाचकजातिवाचकगुणवाचकपदैः द्रव्यवाचकपदैश्च सहैव प्रयोगे तेषां सर्वसांकर्यप्रसङ्गात् । एकदैव बोधजननात् । ' नीलमुत्पलम्' इत्यादिसमानाधिकरणवाक्येषु जातिगुणादिपरस्परविरुद्धधर्मैर्विशिष्ट एकोऽर्थः एकदैव प्रतीयते, न तु क्रमेण । यदि शब्दार्थयोरभेदः, तर्हि जातिगुणयोरप्यभेदप्रसङ्गः । न चैष युक्तः । एभिः कारणैः शब्दाध्यासो न युक्तः । कथं तर्हि कदाचित् शब्दानुविद्धोऽपि अनुभूयते ? इत्यत्र – किन्तु = परंतु संज्ञा = वाचकपदम् तटस्था - प्रत्येकमेव वर्तमाना सती अर्थं प्रथयति प्रकाशयति । वाच्यवाचकयोरविनाभावाभावेऽपि तयोर्वाच्यवाचकभावसंबन्धस्य नियतत्वात्, एकसंबन्धिज्ञानविधया शब्दः अर्थं स्मारयति, अर्थो वा शब्द 
I 
1 
260. 
573 
[शब्दाध्यासानुमाननिरासः ] 
धीत्वाच्छन्दानुविद्धां विमतमतिमुशन्त्यत्र शाब्दाः, न सत् तत् 
तस्यार्थस्मार्यभावात्; स्फुरतु च स कथं बालमूकादिबोधे । सूक्ष्मा वाङ्नात्र कल्प्या; न हि समधिगता तादृशी क्वापि संज्ञा 
वाचः सूक्ष्माद्यवस्थाकथनमपि विदुर्भावनाद्यर्थमाप्ताः ॥ ३५ ॥ 
बुद्धिसर: 
स्मारयति । अपि च शब्दार्थयोरविनाभावे हि अग्निपदोच्चारणे जिह्वा दग्धा स्यादित्यादि न्यायसूत्रभाष्यादौ द्रष्टव्यम् । अतः शब्दाध्यासो न युक्तः ॥ ३४ ॥ 
I 
शब्दाध्यासानुमानं निरसितुमनुवदति - धीत्वादित्यादि । अत्र = शब्दाध्यासविषये शाब्दाः = वैय्याकरणाः हरिप्रमुखाः, विमतमतिम् = विवादविषयां बुद्धिम् धीत्वात् = बुद्धित्वादेव हेतोः शब्दानुविद्धाम् उशन्ति = इच्छन्ति इति पूर्वपक्ष: । तथा चेत्थमनुमानम् - " विमता बुद्धिः शब्दानुविद्धा, बुद्धित्वात्, संप्रतिपन्नतादृशबुद्धिवत्' इति । वाच्यवाचकयोरत्यन्तपरिचये सति उभयोस्सहैव भानं सर्वानुभवसिद्धम् । तद्दृष्टान्तेन सर्वा अपि बुद्धयः शब्दानुविद्धा एवेति साधयाम इति ते वदन्ति । तदेतन्निराकरोति - तत् न सदिति । कुतो न सत्? इत्यत्र - तस्य = शब्दस्य अर्थस्मार्यभावात् = अर्थेन स्मार्यमाणत्वात् । हस्तिदर्शने हस्तिपकस्मरणवत्, एकसम्बन्धिज्ञानविधया अर्थे दृष्टे तद्वाचकस्य शब्दस्य स्मरणं भवेत् । एतदेव ज्ञापयति तयोर्भेदं हस्तिहस्तपकयोरिव । अतोऽप्रयोजकं तदनुमानम् । किञ्च – बालमूकादिबोधे = बालानां पदज्ञानशून्यानाम्, तथा मूकानाम् = जन्मनैव शब्दानभिज्ञानां च बोधे = अनुभवे सः शब्दः कथं स्फुरतु = कथं स्फुरेत्, तेषां शब्दपरिचयस्यैवाभावात् । तथा चोक्तानुमाने बाधः । आदिपदेन अव्युत्पन्नपुरुषग्रहणम् । ननु तत्रापि सूक्ष्मः शब्दो भासत एवेत्यत्र - अत्र = उक्तबालमूकादिबोधस्थले सूक्ष्मा वाक् न कल्प्या= कल्पयितुं न शक्या, केवलयोगिगम्यस्य तादृशशब्दतत्त्वस्य लौकिकानुभवविषयत्वासंभवात् । यतः- क्वापि = लोके कुत्रापि तादृशी सूक्ष्मा संज्ञा न हि समधिगता = प्रसिद्धा, अलौकिकत्वादेव । ननु तन्त्र- शास्त्रेषु सूक्ष्मशब्दसद्भावः प्रतिपाद्यते । अतः सूक्ष्मश्शब्दो वर्तत एवेत्यत्र = वाच इत्यादि । वाचः = शब्दस्य सूक्ष्माद्यवस्थाकथनमपि = स्थूलत्वसूक्ष्मत्वाद्यवस्थाभेदकल्पनमपि भावनाद्यर्थम् = तथानुसन्धाना- द्यर्थम्, आप्ताः = प्रामाणिकाः विदुः । स्थूलस्यैव शब्दस्य मनसा तथानुसन्धानार्थम्, धर्मविशेषोत्पत्त्यर्थं वा तथा विदुः । एतत्तु लेशतोऽपि शब्दपरिचयशून्यस्य बालमूकादेरसंभवि । अतोऽनुमानेन सर्वत्र शब्दानु- वेधसमर्थनम् आग्रहमात्रम् । 
ननु वेदान्ती सन्नपि कथमेवं भाषसे? नामरूपव्याकरणश्रुतिरेव किं विस्मृता । नामरूपव्याकरणमेव किल सृष्टिं वदन्ति श्रुतयः । अतो रूपेण साकं नामाप्यविनाभूतमेवेति चेत्, 
तिष्ठन्नाकाश एव त्वं भाषसे चेत्, अहो, बुध! अवरुह्य भुवं पश्य सर्वं शान्तं भविष्यसि ॥ लौकिकीं वृत्तिमाश्रित्य वयमत्र वदाम भोः ! साङ्कर्यं नैव कर्तव्यं तत्त्वलौकिकमार्गयोः ॥ ३५ ॥तत्त्वमुक्ताकलापः 
584 
योग्यादृष्ट्या च तकैरपि तमपनुदेच्छङ्कितं निश्चितं वा 
साम्यं नात्राऽऽहुरेके; तदभिमतमिह व्यापकादर्शनादि ॥ ४३ ॥ 
उपाधेर्लक्षणमाह - साध्येत्यादि । अयम् = उपाधिः साध्यव्यापी = साध्यव्यापकः समः = साध्यव्याप्यश्च । व्याप्तिः किल द्विविधाः समा, विषमा च । यथा यत्र यत्र पृथिवीत्वम्, तत्र गन्धवत्त्वम्; यत्र यत्र गन्धवत्त्वम्, तत्र सर्वत्र पृथीवीत्वमिति समव्याप्तिः । यत्र यत्र घटत्वम्, तत्र सर्वत्र पृथिवीत्वम्, यत्र यत्र पृथिवीत्वं, तत्र सर्वत्र न घटत्वम्, पटे व्यभिचारात् । इयं विषमव्याप्तिः । प्रकृते साध्यस्योपाधेश्च समव्याप्तिः वर्तते । साधनाव्यापकश्च निपुणैः = उदयनादिभिः समगणि= परिगणितः । नव्यैः साध्यव्याप्यत्वपरि- त्यागः न नैपुण्यसूचक इत्यभिप्रायेण 'निपुणैः' इत्युक्तम् । आर्द्रेन्धनसंयोगादेरुपाधित्वं हि स्वगतसाध्य- व्याप्यत्वस्य स्वसन्निहिते वह्नावारोपणादेव । एवं सति उपाधिलक्षणे साध्यव्याप्यत्वानिवेशे तस्योपाधित्वं कथं स्यात् ? अतस्तद्विशेषणमावश्यकमित्यभिप्रायः । एवं तर्हि नवीनैस्तद्विशेषणं कथं परित्यक्तमिति चेत्, तद्विशेषणम् उपाधेः स्वरूपं यद्यपि प्रदर्शयति, तथापि प्रयोजनाभावालक्षणे न निवेश्यते, अन्यूनानतिप्रसक्त- लघुधर्मस्यैव लक्षणत्वौचित्यादिति तेषामभिप्रायः । अधिकमनुपदं व्याक्तीभविष्यति ।। 
- 
চ 
उपाधेर्निरसनप्रकारमाह – योग्येत्यादि । योग्यादृष्ट्या = योग्यानुपलब्ध्या = अभावग्राहकसहकारिणोऽ भावेन, तकैर्वा=अनुकूलतर्कैर्वा शंकितम् = सन्दिग्धम्, निश्चितं वा तम् = उपाधिम् अपनुदेत्= निरा- कुर्यात् । उपाध्यभावः कुत्रचित् प्रत्यक्षेणैव निश्चेतुं शक्यः । अथवा तर्केण तदभावो निर्णेयः । शंकाविषस्तु सर्वत्र सहजः । बुद्धिमता तु यत्नशीलेन भवितव्यमित्यर्थः । नवीनतार्किकाणां पक्षमाह - साम्यमित्यादि । एके = गङ्गेशोपाध्यायादयः अत्र = उपाधिलक्षणे साम्यम् = साध्यसमव्याप्तिम् नाहुः = नाङ्गीचकुः । कुत इत्यत्र – तदित्यादि । इह=उपाधिलक्षणे व्यापकादर्शनादि = साध्यव्यापकस्योपाधेः अनुपलंभमात्रम् उपाधेर्दूष- कत्वे पर्याप्तमिति तदभिमतम् = तेषामभिप्रायः । उपाधेर्दूषकत्वं हि व्यभिचारोन्नायकत्वात् बाधोन्नायकत्वाद्वा वक्तव्यम् । तावतैवोपाधेर्दोषत्वे सिद्धेऽधिकं लक्षणे न प्रसक्तमिति ते मन्यन्त इत्यर्थः ॥ 
- 
I 
तथा च साध्यव्यापकत्वे सति साध्यव्याप्यत्वे सति साधनाव्यापकत्वमुपाधेर्लक्षणम् । यथा - वह्निना धूमसाधनं मन्वानेन 'धूमवान् वह्नेः' इति प्रयोगे कृते, आर्द्रेन्धनसंयोग उपाधिर्भवति । यत्र धूमः तत्रार्द्रेन्धन- संयोगः, यत्रार्द्रेन्धनसंयोगस्तत्र धूमः इति समव्याप्तेः सत्त्वात् आर्द्रेन्धनसंयोगः धूमव्यापकः धूमव्याप्यश्च । एवं साधनस्य वह्नेः अव्यापकः, वह्नेरधिकरणेऽयोगोलके आर्द्रेन्धनसंयोगस्यासत्त्वात् । अतोऽत्रार्द्रेन्धनसंयोग उपाधिर्भवति । केवलवह्निर्न धूमसाधकः, किन्तु आर्द्रेन्धनसंयुक्तः वह्निर्धूमसाधक इत्यर्थः । 'धूमवान्, आर्द्रेन्धनसंयुक्तवह्नेः' इति प्रयोक्तुं शक्यत इति यावत् ॥ 
E 
अत्र लक्षणे साध्यव्यापकत्वमात्रोक्तौ ' वह्निमान् धूमात्' इति सद्धेतावपि आलोक उपाधिः स्यात्, यत्र वह्निः, तत्रालोक इति साध्यव्यापकत्वसत्त्वात् । अतः साधनाव्यापकत्वमुक्तम् । आलोकस्य धूमव्यापकत्वान्नाति- व्याप्तिः । साधनाव्यापकत्वमात्रोक्तौ 'शब्दः अनित्यः कार्यत्वात्' इत्यत्र कपालजन्यत्वमुपाधिः स्यात् । 
585 
बुद्धिसर: 
268. 
[उपाधेर्दुर्निरसनत्वशङ्कापरिहारः ] 
नित्यो व्यापी च न स्यादुपधिरिह, सदा सर्वतस्तत्प्रसङ्गात् 
नाप्येष व्याप्यमात्राकृतिरवियुतितो नैकलिङ्गोपपत्तेः । 
यत्र यत्र कृतकत्वं तत्र सर्वत्र कपालजन्यत्वस्याभावात्, पटे कृतकत्वसत्त्वेऽपि कपालजन्यत्वाभावात् । अतः साध्याव्यापकत्वम् । इदानीं तु कपालजन्यत्वस्य अनित्यत्वव्यापकत्वाभावान्न दोषः । अनित्यत्वं पटादा- 
तु वस्ति । तत्र कपालजन्यत्वाभावात् । साध्यव्याप्यत्वानुपादाने तत्रैवाश्रावणत्वमुपाधिः स्यात्; यत्र यत्र कार्यत्वं तत्र सर्वत्राश्रावणत्वमिति नास्ति, पक्षे शब्दे कार्यत्त्वसत्त्वेऽपि श्रावणत्वस्याभावात् । अतः साध्यव्याप्यत्व- मुक्तम् । अश्रावणत्वे साध्यव्याप्यत्वाभावान्नातिव्याप्तिः । यत्र यत्रानित्यत्वं तत्र सर्वत्राश्रावणत्वमस्ति । अतः साध्यव्यापकत्वे सति साध्यव्याप्यत्वे सति साधनाव्यापकत्वमुपाधिः ॥ 
ननु तर्हि नव्यतार्किकैः साध्यव्याप्यत्वदलं कुतः परित्यक्तमिति चेत्, श्रावणत्वस्य शब्दासाधारण- धर्मत्वेन अश्रावणत्वं पक्षेतरत्वतुल्यं भवतीत्यन्योऽयं विचार इत्यभिप्रायः । सिद्धान्तिनां तु साध्य- व्याप्यत्वस्योपाधित्वप्रयोजकत्वात्, तत्परित्यागो न युक्त इत्यभिप्रायः । तस्योपाधिस्वरूपे सत्त्वेऽपि लक्ष्ये वर्तमानं सर्वं लक्षणे निवेशनीयमिति नास्ति निर्बन्ध इत्यादिकं तु विचारान्तरमिति । 
इदमत्र तत्त्वम् - नवीनाः खलु विजिगीषुकथारूपजल्पप्रियाः व्यावर्तकत्वमेव लक्षणस्य परमं प्रयोजनं मन्वानाः गौरवं न सहन्ते । प्राचीनास्तु प्रमेयनिश्चयरूपतत्त्वबुभुत्सुकथारूपवादप्रियाः व्यावहारिकत्वमेव लक्षणस्य परमं प्रयोजनं मन्वानाः उपाधित्वप्रयोजकाकारस्यापरित्यागं मन्वानास्तदनुगुणमेव लक्षणं निरूपणीय- मित्याशेरते । तदेतत् सूचितमाचार्यैः - 'अन्यत्सर्वं विस्तरभयान्न लिख्यते' (स.सि.) इति । श्रुत्यैकशरणानां वेदान्तिनां नास्त्युत्साह एतादृशविचार इत्याशयः ॥ ४३ ॥ 
ननु भोः 'उपाधयः स्युर्दुरूहाः' इत्युक्तेः (श्लो. 41 ) गहनतां न जानीषे त्वम् इति भीषयन्तं प्रत्याह - नित्य इत्यादि । इह = अनुमाने नित्यः = कालतो दूरीकर्तुमशक्यः व्यापी च= देशतोऽपि दूरीकर्तु- मशक्यः उपधिः=उपाधिः कश्चित् न स्यात् = नैव भवितुमर्हति । कुतः ? सदा-सर्वस्मिन् काले सर्वतः सर्वत्र सर्वस्मिन् देशे च तत्प्रसङ्गात् । सर्वदेशकालवर्तित्वात्, उपाधिर्नियमेन साध्यव्यापकः स्यात् । न हि तावन्मात्रमुपाधिः, साध्यव्याप्यत्वस्यापि सत्त्वात् । मास्तु साध्यव्याप्यत्वमिति चेत् अनुमानसामान्यस्यैव विलोपप्रसङ्गात् । न चेष्टापत्तिः, अनुमानमूलकप्रवृत्तेस्साफल्यस्य सर्वत्र दर्शनात् । सफलप्रवृत्तिजनकज्ञानस्य भ्रमत्वासंभवात् । न चेदं सर्वमाकस्मिकम्, कारणान्वयव्यतिरेकानुविधानदर्शनात् । निरुपाधिकाकस्मिकतावादस्य ग्रन्थारंभ एव (जड.33) निरासात् । अस्तु तर्हि साध्यव्याप्य उपाधिरिति चेत्, एषः = उपाधिः व्याप्यमात्राकृतिरपि न= साध्यव्याप्यमात्रस्वरूपोऽपि न भवितुमर्हति । कुतः ? अवियुतितः = अविनाभावाद्धेतोः अनेकलिङ्गोप- पत्तेः = एकस्य साध्यस्यानेकहेतूनामपि संभवात् । न हि काचित्कसाहचर्यं व्याप्तिः, आर्द्रेन्धनसंयोगस्य महानसादौ वह्निसाहचर्यसत्त्वेन, सोऽपि वह्नौ हेतुः स्यात् । अतः नियतसाहचर्यमेव व्याप्तिः । अत एवाविनाभावो व्याप्तिरित्यप्युच्यते । धूमो यथा वयविनाभूतः, तथाऽऽलोकोऽपि वह्न्यविनाभूतः । अतश्च 
तत्त्वमुक्ताकलापः 
269. 
586 
नासौ पक्षेतरत्वप्रभृतिरपि भवेत् व्यापकोऽतिप्रसङ्गात् 
तुल्यस्साध्येन पक्षे सह यदि घटते, साधनं व्याप्नुयात् सः ॥ ४४ ॥ 
[उपाधेर्दूषकत्वप्रकारः ] 
दृष्टं साध्यस्य यत् स्यात् सममधिकमपि क्वापि पक्षान्यता वा 
तस्याभावेऽपि साध्ये सति यदि न भवेत् बाधकं, व्यापि नैतत् । दुवरि बाधके तद्वयमपि दहनानुष्णतादावुपाधि: 
साध्यं तद्व्याप्यतां वा हरतु स विरहात् पक्षतो हेतुतश्च ॥ ४५ ॥ 
'वह्निमान्, आलोकादि' त्यपि वक्तुं शक्यते । एवञ्च एकस्यानेकहेतुसंभवात्, एकस्य हेतोः अन्यो हेतुरुपाधिः स्यात् । तथा चानुमानसामान्योच्छेदप्रसङ्गः पूर्ववत् । अतः साधनाव्यापकत्वमप्युपाधावा- वश्यकम् । आलोकादीनां साधनव्यापकत्वान्नोपाधित्वम् । 
1 
नन्वेवमपि पक्षेतरत्वं सर्वत्रोपाधिः स्यात् । यत्र यत्र वह्निः, तत्र सर्वत्र महानसादौ पर्वतेतरत्वसत्त्वात्, पर्वते वह्नेस्सन्दिग्धत्वात् । यत्र धूमः पर्वते, तत्र तु पर्वतेतरत्वं न संभवत्येव, स्वस्मिन् स्वभेदाभावात् । अतस्साधनाव्यापकत्वमप्यायातमिति चेत् तत्राह - व्यापकः = साध्यव्यापकः, इदमितरविशेषणयोरप्युप- लक्षणम्, पक्षेतरत्वप्रभृतिरपि असौ = उपाधिः न भवेत् । कुतः - अतिप्रसङ्गात् = सर्वत्रास्य सुलभत्वेन पूर्ववदेवानुमानमात्रोच्छेदप्रसङ्गात् । सारतः कथने - साध्येन सह तुल्यः कश्चित् = आलोकादिः पक्षे यदि घटते = वर्तेत, तदा सः = आलोकादिः साधनम् = हेतुमपि व्याप्नुयात् = हेतुमति सर्वत्र स्यात् साध्यवत् । तथा च सः साधनव्यापक एव भवेत्, न तु साधनाव्यापकः । अतः उपाधिः सर्वत्र सुलभ इति वा 'उपाधयः स्युर्दुरूहाः' इति वा केवला वार्ता । पक्षेतरत्वविचारोऽनुवर्तते ॥ ४४ ॥ 
उपाधेर्दूषकत्वप्रकारप्रदर्शनेन पक्षेतरत्वमपि क्वचिदुपाधिर्भवतीति पूर्वोक्तोपाधिलक्षणानुवादपूर्वकं प्रदर्शयति - दृष्टमित्यादि । यत् साध्यस्य समम्, अधिकमपि = साध्यसमव्याप्तम्, उपाधेर्दूषकत्वे साध्य- व्यापकत्वमेवोपयुज्यत इत्येतत्प्रदर्शनार्थम् - साध्यव्यापकं वा दृष्टम्, सः उपाधिः स्यात् । क्वापि = पक्षे साध्याभावनिश्चयस्थले पक्षान्यता वा=पक्षेतरत्वं वा उपाधिः स्यात् । उपाधेर्दृढीकरणं कथमित्यत्राह - तस्य = उपाधेः अभावे साध्ये सति बाधकम् = बाधकतर्को यदि न भवेत्, तदा एतत् = उपाधित्वेनावगतम् न व्यापि = न व्यापकं भवेत् । यथा 'धूमवान् वह्नेः' इत्यत्र 'आर्द्रेन्धनसंयोगः ' उपाधिरुच्यते । तत्र तस्योपाधित्वाभावे ' उपाधिर्मास्तु साध्यमस्तु' इत्यापादिते - ' यद्युपाधिर्न स्यात् तर्हि साध्यमपि न स्यात्' इति यदि तर्कों वक्तुं शक्यते, तदा तत्र स उपाधिर्भवेदेव । प्रकृते 'यद्यार्द्रेन्धनसंयोगो न स्यात्, तर्हि धूमोऽपि न स्यादेव' इति तर्कः संभवत्येव । न ह्यार्द्रेन्धनसंयोगमन्तरा धूमो भवितुमर्हति । अतः 'साध्यमस्तु, उपाधिर्मास्तु' इत्यप्रयोजकशंकायाम् ' यद्युपाधिर्न स्यात्, तर्हि साध्यमपि न स्यात्' इति यदि वक्तुं न शक्यते, तदा उपाधौ साध्यव्यापकत्वाभावात् तत्र स उपाधिर्न स्यात् । यत्र वक्तुं शक्यते तत्र स उपाधि- र्भवत्येव । अत एव - बाधके = बाधकप्रमाणे दुर्वार = वारयितुमशक्ये = स्पष्टे सति दहनानुष्णतादौ= 
587 
बुद्धिसर: 
'वह्निरनुष्णः, पदार्थत्वात्' इत्यादिसाधने तद्वयमपि = समव्याप्तं वा, केवलव्यापकं वा यत् पक्षेतरत्वादिः उपाधिः भवेदेव । 'वह्निमान् धूमात्' इत्यादावपि हि पर्वतेतरत्वं साध्यसमव्याप्तम्, अथवा साध्यव्यापकं साधनाव्यापकं च भवेदेवेत्यनुपद (पूर्वश्लोकान्ते) मुपपादितम् । एवञ्च सर्वत्रोपाधिः सुलभ एवेति चेत्, सत्यम्, अनुकूलतर्कविरहदशायाम् पक्षेतरत्वमपि भवतूपाधिः का हानिः । यथा - 'वह्निरनुष्णः पदार्थत्वात्' इति प्रयोगः प्रत्यक्षविरुद्धः । अत एतादृशस्थले वह्नीतरत्वरूपं पक्षेतरत्वम् उपाधिः भवतु का हानिः ? अत्र हि पक्षेतरत्वाभावेन=वह्नीतरत्वाभावेन = वह्नित्वेन हेतुना साध्याभावः = अनुष्णत्वाभावः = उष्णत्वम् साधयितुं शक्य- मेव । अतो हेतुः बाधितः, व्याप्यत्वासिद्धश्च भवति 'दुष्टसंकरेऽपि दोषासंकरः' इति न्यायात् ॥ 
1 
उपाधेर्दूषकत्वप्रकारमाह - साध्यम्, तद्व्याप्यताम् = साध्यव्याप्यतां वा सः = उपाधिः विरहात् = स्वविरहात्=स्वस्याभावात् पक्षतः, हेतुतश्च हरतु । उपाध्यभावः साध्यं पक्षात् हरति, साध्यव्याप्यत्वं हेतुतो हरति इति यथासंख्यमन्वयः । सर्वार्थसिद्धिदृष्ट्या 'हरति' इति पाठः स्वरसः । ' अयोगोळकं धूमवत्, वह्नेः' इति प्रयोगे आर्द्रेन्धनसंयोग उपाधिः । एवञ्च ' अयोगोलकं धूमाभाववत्, धूमव्यापकार्द्रेन्धन- संयोगाभावात् । यत्र यद्व्यापकाभावः, तत्र तदभावः, यथा घटत्वव्यापकपृथिवीत्वाभावः यत्र जले वर्तते, तत्र घटत्वाभावः वर्तेतैव' इति पक्षे साध्याभावसाधनप्रकारः । इदमेव ' बाधोन्नायकत्वम्' इत्युच्यते । ‘बाधोन्नायकत्वम्=बाधानुमितिप्रयोजकत्वम् । एवं व्यभिचारोन्नायकत्वम् – 'वह्निः धूमव्यभिचारी = धूमाभाव- वद्वृत्तिः, धूमव्यापकार्द्रेन्धनसंयोगव्यभिचारित्वात् - धूमव्यापकार्द्रेन्धनसंयोगाभाववद्वृत्तित्वात् । यः यद्व्यापक- व्यभिचारी, सः तद्व्यभिचारी=यः यद्व्यापकाभाववद्वृत्तिः, स तदभाववद्वृत्तिः = यथा घटत्वव्यापकपृथिवीत्वा- भाववद्वृत्ति जलत्वम्, घटत्वाभाववद्वृत्ति भवति' इति बोध्यम् । तथा चोपाधेः स्वरूपस्य ज्ञातुं शक्यत्वात् अनौपाधिकसंबन्धरूपव्याप्तिरपि निश्चेतुं शक्येति 'उपाधयः स्युर्दुरूहाः' इति न साधीय इति अनुमानप्रामाण्यं सुस्थितमित्याशयः । अनौपाधिकसंबन्धः, अविनाभावः, नियतसाहचर्यमिति त्रयं समानम् ॥ 
ननु भोः ! ' उपाधयः स्युर्दुरूहाः' इत्यस्यार्थ एव नावधृत आयुष्मतोत्तानप्रज्ञेन भवता । अतीन्द्रिया अप्युपाधयः स्युः, ऐन्द्रियका अप्यसर्वज्ञदुर्ज्ञेया अप्युपाधयः स्युः । अतस्सर्वोपाधिविधूननं कथं केन शक्यमिति पृच्छामो वयमिति चेत्, सत्यम् । किं तर्हि कर्तव्यमिति मन्यसे त्वं महामेधाविन् । 'अनुमानं न विश्वासार्हम्' इति वदामः । किं तर्हि विश्वासार्हम् ? अस्ति किल प्रत्यक्षं प्रमाणं सर्वाश्रयणार्हम् । अये बालिश ! किं प्रत्यक्षं न सर्वथा व्यभिचरति ? । व्यभिचरति कदाचित्, न तु सर्वदा । तर्ह्यनुमानमपि तथैव । अथवा मास्तु प्रत्यक्षमपि । अस्त्यस्माकं वेदाख्यं परमं चक्षुस्सनातनम् । तेनैव सर्वं संपत्स्यत अस्माकम् । अलं तदेकम्। हन्त! वैदिकाग्रेसर! भवादृश एव ' वेदाभ्यासजडः' इत्यादिप्रथानां मूलकारणभूतः । वेदः किं कुर्यादर्थज्ञानमन्तरा । वेदार्थः खलु तत्तन्मतस्थैर्नानादिक्ष्वाकृष्यमाणो न क्वचिदपि प्रतितिष्ठतीति न जानासि कूपकूर्मस्त्वम्, यत एवं ब्रवीषि । किं वेदार्थविवरणेऽपि विप्रतिपद्यन्ते विद्वांसः । आश्चर्यमेव । परन्तु मम मन्मतेऽस्ति श्रद्धा । अलं तावदेव || 
1 
1 
तत्त्वमुक्ताकलापः 
588 
[सद्धेतुदुष्टहेतुलक्षणम् ] 
270. 
व्याप्तिः पक्षान्वयश्चेत्युभयमविकलं यस्य हेतुः स सम्यक् 
आभासौ तद्विहीनौ; तदुभयविततिस्स्यादनैकान्तिकादिः । तत्तद्वक्रानुमोत्प्रेक्षणमपि घटते न क्वचित् साध्यसिद्ध्यै 
स्वव्याघातादिदोषादविषयनियतेर्वाञ्छितालाभतश्च ॥ ४६ ॥ 
सम्यगुक्तं महाबुद्धे ! घट्टकुट्यां प्रभातवत् । नैतन्नूतनमस्माकं प्रोक्तं सर्वं मनीषिभिः ॥ 'शास्त्रज्ञानं बहुकेशं बुद्धेश्चलनकारणम् । उपदेशाद्धरिं बुद्धा विरमेदिति' घोषितम् ॥ 
किं बहुना ! ब्रह्मर्षिप्रवरस्यापस्तम्बस्य वचः शृणु - 'वेदानिमं लोकममुं च परित्यज्यात्मान- मन्विच्छेत्' (आ.ध. सू.2-25-13 ) इति ॥ 
ये तु सर्वं परित्यज्य ह्यात्मान्वेषणतत्पराः । धन्यास्ते तु महात्मानः नमस्कुर्मो महात्मनः ॥ तावद्भाग्यविहीनानां नराणां बुद्धिजीविनाम् । कर्तव्यं किं वद ब्रह्मन् ! उपदेश्या वयं तव । बुद्धेस्सुशिक्षणार्थं हि शास्त्रमाहुर्महर्षयः । तच्छस्त्रं मा कृथा वत्स ! स्वपराघातकं मुधा ॥ ब्रह्मर्षिभिः कृतं शास्त्रं लोकानुग्रहकाम्यया । अधिकार्यादिभेदेनोपादेयं सर्वमेव तत् ।। ४५ ।। 
एवम् ‘उपाधयः स्युर्दुरूहाः' इत्यादिकं समाधाय, सद्धेतूनां हेत्वाभासानां च स्वरूपं प्रदर्शयति- व्याप्तिरित्यादि । व्याप्तिः पक्षान्वयश्च = पक्षधर्मता च इत्युभयम् यस्य हेतोः अविकलम् = संपूर्णम् सः सम्यक् = समीचीनः हेतुः । तद्विहीनौ = व्याप्त्या, पक्षधर्मतया वा विहीनौ आभासौ = हेत्वाभासौ= दुष्टहेतू । व्याप्तिपक्षधर्मताविशिष्टत्वं सद्धेतूनां लक्षणम् । दुष्टहेतूनां तु उभयशून्यत्वं न लक्षणम्, अन्यतरशून्यत्वस्यैव पर्याप्तत्वात् । तथा च ' व्याप्तिपक्षधर्मत्वान्यतरशून्यत्वम्' दुष्टहेतूनां लक्षणम् । एतत्प्रदर्शनाय 'आभासौ' इति द्विवचनम् । अनैकान्तिकादिः = 'सव्यभिचारविरुद्धप्रकरणसमसाध्यसम- कालातीता हेत्वाभासाः’(न्या.सू. 1-2-4 ) इति गौतमोक्ताः, ‘असिद्धानैकान्तिकविरुद्धा हेत्वाभासाः' (न्या.त) इति श्रीनाथमुन्युक्ता वा तदुभयविततिः स्यात् = 'तद्विहीनौ' इत्युक्तस्य व्याप्तिरहितत्वस्य पक्षधर्मतारहितत्वस्य वा विस्तारो भवति । प्रकरणसमः = सत्प्रतिपक्षः । साध्यसमः = असिद्धः । कालातीतः = बाधितः एतेषां विवरणमाकरादौ द्रष्टव्यम् । त्रिविधो वा पञ्चविधो वा हेत्वाभासो भवतु, व्याप्तिहीनत्वे, पक्षधर्मताहीनत्वे वा विश्रान्तिरनिवार्येत्यर्थः ॥ 
ननु वादीन्द्रोक्तेषु महाविडम्बनानुमानेषूक्तदोषद्वयस्याप्यभावात् किं तेषां सद्धेतुत्वमेवेत्याशङ्काया- माह - तत्तद्वक्रानुमानोत्प्रेक्षणमपि = वादीन्द्रस्य विचित्रवक्रानुमानकल्पनमपि स्वव्याघातादिदोषात् = स्ववचन- विरोधादिदोषसद्भावात् अविषयनियतेः = विषयव्यवस्थाया एव भङ्गप्रसङ्गात् वाञ्छितालाभतश्च = अभिमतार्थासिद्धेश्च क्वचित् = क्वचिदपि विषये साध्यसिद्ध्यै न घटते = स्वलक्ष्यसाधनाय न समर्थम् । केवलान्वय्यनुमानमनङ्गीकुर्वन् भट्टवादीन्द्रः केवलान्वय्यनुमानं 'महाविद्या' इति नर्मसंज्ञया निर्दिशति । 
270. 
589 
[ व्याप्तिग्रहणप्रकारः ] 
साध्येन व्याप्तिमेके जगदुरिह सकृद्दर्शनेनैव गम्यां 
शङ्कानिर्धूतिमात्रं फलमिति च परं भूयसां दर्शनानाम् । धूतोपाधिस्तु योग: स्फुरति बहुविधैर्दर्शनैरेव पश्चात् 
तज्जात्याधारभावात् युगपदखिलमप्यक्षसंबन्धि तत्र ॥ ४७ ॥ 
बुद्धिसर: 
केवलान्वय्यङ्गीकारे प्रमेयत्वादिरूपकेवलान्वयिहेतुना सर्वं साधयितुं शक्यमित्यभिप्रैति सः । दृश्यन्ते किल वेदबाह्यानामनुमानानि ‘विमतं क्षणिकम्, प्रमेयत्वात्' इत्यादीन्यनुमानानि । 'शब्दः अनित्यः, उत्पन्नत्वात्' इति ऋजुमार्गेण वक्तुं शक्यत्वे, 'शब्दः स्वस्वेतरावृत्त्यनित्यवृत्तिधर्मवान्, प्रमेयत्वात्' इति वक्रमार्गेण तदेव साध्यते चेत्, इदं वक्रानुमानम् । शब्द इति पक्षः । स्वं शब्दः, स्वेतरत् जगत्सर्वम् । सर्वत्र जगति वर्तमानो धर्मः प्रमेयत्वादिः। अतस्तद्व्यावृत्त्यर्थं ' तदवृत्ति' इति विशेषणम् । एवञ्च प्रमेयत्वातिरिक्तः, अनित्यवृत्तिधर्मः अनित्यत्वम् । तद्वानित्यर्थः । एतादृशवक्रानुमाने यत्किञ्चित्सर्वमपि साधयितुं शक्यमिति केवलान्वयि न प्रमाणमित्याशयः । सिद्धान्ते केवलव्यतिरेकिणोऽनङ्गीकारेऽपि केवलान्वयिनोऽङ्गीकारात्, तन्निराक्रियत आचार्यैः । तत्र स्वव्याघातादिदोषात् = सर्वं साधयितुं शक्यत इति वदतैव, तस्यासाधकत्वप्रतिपादने स्ववचनविरोधः । एवम् = अविषयनियतेः उक्तानुमानेन साध्यस्य विषयस्य व्यवस्थितेरभावात् । 'स्वस्वेतरा- वृत्तिनित्यवृत्तिधर्मवान्' इति विपरिणामेन नित्यत्वमपि साधयितुं शक्यते । अतो विषयनैय्यत्याभावात्, अत एव - वाञ्छितालाभतश्च = केवलान्वय्यनुमाननिरसनरूपस्वाभीष्टासिद्धेश्च वक्रानुमानानि वक्राण्येव । 'घटः अभिधेयः, प्रमेयत्वात्, पटवत्' इत्याद्यनुमाने दोषाभावात् केवलान्वय्यनुमानमेवाप्रमाणमिति न वक्तुं शक्यमिति वक्रानुमानप्रदर्शनं विफलमित्यर्थः ॥ ४६ ॥ 
= 
व्याप्तेरनौपाधिकसंबन्धरूपत्वात् प्रथममुपाधिविधूननप्रकारं प्रतिपाद्य, इदानीं व्याप्तिग्रहणप्रकारं प्रति- पादयति – साध्येनैत्यादि । इह = व्याप्तिग्रहणप्रकारविषये एके= केचिन्नव्याः साध्येन सह हेतोः व्याप्तिम् सकृद्दर्शनेनैव गम्यां जगदुः = वदन्ति । ननु साध्यहेत्वोस्साहचर्यमेकस्थल आकस्मिकमपि भवेत् । कथं तावता अविनाभावरूपव्याप्तिर्निश्चीयेत ? इति चेत् — परम् = किन्तु शङ्कानिर्धूतिमात्रम् = व्यभिचारशङ्काविधूनन- मात्रम् भूयसां दर्शनानाम् =पुनः पुनः साध्यहेत्वोस्सहचारदर्शनानां फलम् इति च = इत्यपि ते जगदुः । तु= किन्तु धूतोपाधिः = तर्केण, प्रत्यक्षादिना वा निरस्तोपाधिः योगः = व्याप्तिरूपः संबन्धः पश्चात् = उपाध्यभाव- निश्चयानन्तरम् बहुविधैः दर्शनैरेव = संशयपरिहारार्थैः नानाप्रकारैः अनुभवैरेव स्फुरति = निश्चितो भवति । ‘सामान्यं प्राक् प्रसिद्धम्’ (श्लो. 41 ) इत्यादेस्समाधानमाह - तज्जात्याधारभावात् = तयोः = हेतुसाध्ययोः या जातिः=धूमत्ववह्नित्वादिः, तादृशजातेः आधारत्वात् तत्र -- तत्र तत्र अखिलमपि = जगति सर्वत्र वर्तमानो हेतु: साध्यश्च युगपदेव = एकस्मिन्नेव क्षणे अक्षिसंबन्धि = चक्षुस्संबद्धं भवति । अतो जातिमूलकतयैव सर्वव्यक्तीनां भानात् 'यत्र यत्र धूमः, तत्र सर्वत्र वह्निः' इति व्याप्तिर्गृह्यते ॥ 
तत्त्वमुक्ताकलापः 
271. 
590 
[ व्याप्तिप्रभेदप्रदर्शनम् ] 
अस्मिन् सत्येतदस्तीत्यवितथनियतेरन्वयव्याप्यभिख्या 
तस्याभावे तु तन्नेत्ययमपि नियमः; तौ पृथक् चापृथक् च । 
I 
इदमत्राकूतम् – अनुमानप्रामाण्यविषये विद्यमानः क्लेशः व्याप्तिग्रहणानुपपत्तिरेव । तत्र युक्तयः 'सामान्यं प्राक् प्रसिद्धम्' ( श्लो. 41 ) इत्यत्र संगृहीताः । नियतसाहचर्यं व्याप्तिः । सा चानौपाधिकसंबन्ध- रूपा । इदं सर्वं दुरुपपादमिति पूर्वपक्षिणामाशयः । ' विशेषेऽनुगमाभावात् सामान्ये सिद्धसाधनात् ' इत्यादिरेको हेतुः । ‘उपाधयः स्युर्दुरूहाः' इत्यपरो हेतुः । भूयोदर्शनादीनां दुरुपपादत्वात् व्याप्तिग्रहणो- पायोऽपि नास्ति इत्यन्यो हेतुः । असर्वज्ञदुर्विज्ञेयत्वमन्तिमो हेतुः । एवं चतस्रोऽनुपपत्तयः प्रदर्श्यन्ते । अत्रेत्थं समाधयो ज्ञेयाः – 'उपाधयस्स्युर्दुरूहाः' इत्येतत्तु 'व्याघातान्ता तु शङ्का न पुनरुदयति' इत्यादिना विस्तरेण समाहितम् । भूयोदर्शनं तु पोषकम्, न तु तदेव मूलमिति केचन । एतेषामयमाशयः -- महानसादौ हि वह्निधूमयोर्व्याप्तिर्गृह्यते । तत्र साक्षादेव वह्नेर्धूमकारणत्वस्य दर्शने, किमन्यत्प्रत्यक्षापेक्षयातिरिक्तं प्रमाण- मपेक्षितम् । कार्यात् कारणानुमानं हि धूमाद्वह्नयनुमानम् । दुरपह्नवेन प्रत्यक्षेणैव वह्नेर्जायमानं धूमं चक्षुषा पश्यति । यत्रैवं प्रत्यक्षं न भवति, तत्र स्याक्केशो लेशतः । तावतानुमानमेव दुर्घटमिति कथम् ? अन्नस्य तृप्तिसाधनत्वं पश्यन्तो हि प्रतिदिनमन्नं भुञ्जते । तृप्तिस्तु भोजनानन्तरम्, पूर्वं तु सानुमानैकगम्या हि । एवं यत्र भूयोदर्शनापेक्षा, तत्र प्रातिस्विकतया सर्वव्यक्तिग्रहासंभवेऽपि सामान्यद्वारैव त्रिकालवर्तिनामपि व्याप्य- व्यापकानामुपस्थित्या 'यत्र कार्यम्, तत्र कारणम्' इत्यनुगमः संभवत्येव । तेन नासर्वज्ञदुर्विज्ञेयत्वम् । 'सामान्यं प्राक् प्रसिद्धम्' इति तु सपक्षे । पक्षे तु पक्षधर्मताज्ञानबलादेव सामान्यस्य विशेषे पर्यवसानात् वह्निविशेषसिद्धिर्निष्प्रत्यूहा । अत एवानुमितिः न स्मृतिरूपा, पूर्वं पर्वते वह्नेरननुभूतत्वात् । सामान्यद्वारानु- गमग्रहणं तु प्रत्यक्षस्थले व्यक्तिभेदेऽपि 'सैवेयं गूर्जरी' इत्यादीनां व्यवहाराणां आबालपण्डितं पूर्वमेव प्रदर्शितम् । आहत्य सर्वा अप्यनुपपत्तयः परिहृता इति अनुमानं प्रमाणमेव ॥ 
1 
यदि क्वाप्यपवादः स्यात् पुमांस्तत्रापराध्यति । नापराध्यति संवित्तु पूज्या भगवती प्रमा।। प्रत्यक्षेऽप्यपवादः स्यात् तावता त्यज्यते कथम् । सर्वत्र माया जागर्ति तिष्ठ त्वं सावधानतः ।। वृथाचर्चाःपरित्यज्य शरणं याहि मायिनम् । सुहृदं सर्वभूतानां नान्या गतिरिहास्ति नः ।। ४७ ।। 
एवं व्याप्तिग्रहणप्रकारादिविचारं परिसमाप्य तद्विभागं प्रदर्शयति- अस्मिन् सति = वर्तमाने एतत् = एतदपि अस्ति 'धूमो यद्यस्ति, तर्हि वह्निरप्यस्ति' इति अवितथनियतेः = अव्यभिचरितनैयत्यसत्त्वात् अन्वयव्याप्त्यभिख्या एका अस्ति । तथा - तस्य अभावे तु तन्न = तदपि न 'वह्नेरभावे धूमोऽपि न स्यात् ' इत्ययमपि नियमः = इत्याकारकाव्यभिचरितनियमः = व्यतिरेकव्याप्तिः । एवं व्याप्तिः द्विविधैव । तौ = एते अन्वयव्याप्तिः, व्यतिरेकव्याप्तिश्च पृथक् = प्रत्येकमपि भवतः, अपृथक् च = मिलितावपि भवतः । व्याप्तेर्द्वि- विधत्वेऽपि तद्विशिष्टास्तु व्याप्याः हेतवः त्रेधा भवन्ति - केवलान्वयी हेतु:, केवलव्यतिरेकी हेतु:, अन्वय- 
272. 
591 
तस्मात् त्रेधाऽनुमानं कतिचिदकथयन्; एकहानात् द्विधैके 
कश्चिचेत् व्याप्तियुग्मप्रिय इह भविता, वर्णयत्वैकविध्यम् ॥ ४८ ॥ 
[ केवलान्वयव्याप्तिसमर्थनम् ] 
सर्वस्थः केवलान्वय्यघटितसरणिः स्यात् स्ववृत्तेर्विकल्पे 
साध्ये स्वस्मान्निवृत्ते भवति च स तदा साध्यहानेर्विपक्षः । हेतोस्तद्वृत्त्यवृत्त्योरभिमतविहतिस्तत्र चैवं विकल्पात् 
इत्युत्प्रेक्षा विभागं विघटयतु न वा सर्वथा व्याप्तिसिद्धिः ॥ ४९ ॥ 
बुद्धिसरः 
व्यतिरेकी हेतुरिति व्याप्या हेतवस्त्रिधा भवन्ति । तस्मात् कारणात् अनुमानम् एवं त्रेधा = त्रिप्रकारम् कतिचित्=गौतमीयाः अकथयन् । एकहानात् = केवलव्यतिरेकिणस्त्यागात् द्विधा एके = सिद्धान्तिनः अकथयन्, केवलान्वयिनो हानात् द्विधेति भट्टवादीन्द्रः । एवमेव इह = एतद्विषये कश्चित् सैद्धान्तिकः व्याप्तियुग्मप्रियः = अन्वयव्यतिरेकीति व्याप्तिद्वयविशिष्टहेतुमात्राङ्गीकर्ता भविता चेत्, सोऽपि व्याप्यो हेतुः 'अन्वयव्यतिरेकी' इति एक एवेति ऐकविध्यम् = एकविधतामेव वर्णयतु ! बुद्धिभेदस्यानिवार्यत्वादेवं वादा अनिवार्या एवेत्याशयः । अन्वयव्यतिरेकभेदेन व्याप्तिर्द्विविधा दुर्वारैव । अथापि व्याप्यस्तु - व्याप्तिविशिष्टस्तु हेतुः केवलान्वयी, केवलव्यतिरेकी, अन्वयव्यतिरेकीति त्रिविधः । 'वह्निमान् धूमात्' इत्यादौ ' यत्र यत्र धूमः, तत्र वह्निः' इति अन्वयव्याप्तेः, 'यत्र वह्निर्नास्ति, तत्र धूमोऽपि नास्ति इति व्यतिरेकव्याप्तेश्च संभवात् अयं हेतु : 'अन्वयव्यतिरेकी' इत्युच्यते । 'घटः अभिधेयः, प्रमेयत्वात्' इत्यत्र 'यत्र प्रमेयत्वम्, तत्राभिधेयत्वम्, यथा पटादौ' इति अन्वयमात्रव्याप्तिः संभवति, न तु 'यत्राभिधेयत्वं नास्ति, तत्र प्रमेयत्वमपि नास्ति ' इति व्यतिरेकव्याप्तिः संभवति, अभिधेयत्वप्रमेयत्वयोर्जगति सर्वत्र सत्त्वेन, तदभावस्याप्रसिद्धेः । अतोऽयं केवलान्वयी । ननु ‘यत्राभिधेयत्वं नास्ति, तत्र प्रमेयत्वं नास्ति, यथा शशशृङ्गे' इति कुतो न वक्तुं शक्यत इति चेत्, शशशृङ्गपदस्यैव शशशृङ्गायमानत्वात्, तत्पदप्रयोग एवाप्रामाणिकः । एवम् 'पृथिवी जलादिभिन्ना, गन्धवत्त्वात्' इत्यत्र ‘यत्र गन्धवत्त्वम्, तत्र जलादिभेद:' इति अन्वयव्याप्तिर्न संभवति, गन्धवत्त्वजलादिभेदयोः पृथिवीमात्रवृत्तित्वेन, कृत्स्नपृथिव्याश्च पक्षत्वेन, सपक्षस्यैवाभावेन व्याप्तिग्राहकस्थलाभावात् । किन्तु, 'यत्र जलादिभेदो नास्ति, तत्र गन्धवत्त्वं नास्ति, यथा जलादौ' इति व्यतिरेकव्याप्तिमात्रं संभवति । अतोऽयं हेतुः केवलव्यतिरेकीत्युच्यते । एवं व्याप्तेद्वैविध्येऽपि व्याप्यास्तु त्रिविधाः ॥ ४८ ॥ 
I 
अन्वयव्याप्तेस्सुवचत्वेऽपि केवलान्वयिहेतुर्दुर्वच इत्याक्षिप्य समाधत्ते - सर्वस्थ इत्यादिना । सर्वस्थः = जगति सर्वत्र वर्तमानः, केवलान्वयी = केवलान्वयी धर्मः स्ववृत्तेः विकल्पे = सः स्वस्मिन् वर्तते, न वा? नाद्यः, अभिधेयत्वम् अभिधेयत्वे स्याच्चेत्, स्वस्य स्वाधारत्वप्रसङ्गः । न द्वितीयः, तदा हि केवलान्वयित्वमेव न स्यात्, सर्वत्र वर्तमानत्वं हि केवलान्वयित्वम् । न तावन्मात्रम् – साध्ये = अभिधेयत्वरूपे साध्ये स्वस्मात् निवृत्ते=अभिधेयत्वशून्ये सति, तदा सः = अभिधेयत्वरूपः साध्यो धर्मः साध्यहाने:- साध्याभाववत्त्वात् विपक्षश्च भवति = विपक्षोऽपि भवति । भवतु ! ततः किम् ? इति चेत्, हेतोः = प्रमेयत्व- 
तत्त्वमुक्ताकलापः 
273. 
592 
[ केवलान्वयिहेतुसमर्थनम् ] 
तत्तद्धीव्यक्तिभेदात् प्रमितिविषयता मानसिद्धा घटादौ 
प्रत्यक्षत्वं च तद्वत्; तदिदमुभयमध्यक्षसिद्धं तथैव । 
इत्थं तद्वृत्त्यवृत्तिव्यतिकरकलहै: केवलान्वय्यपोहे 
दुर्वार: शून्यवादो न तमभिमनुषे स्थापयन् किञ्चिदिष्टम् ॥ ५० ॥ 
= 
रूपहेतोः तद्वृत्त्यवृत्त्योः=अभिधेयत्वरूपविपक्षे वर्तने, अवर्तने वेति विकल्पयोः प्रसक्तौ अभिमतिविहतिः स्वेष्टव्याघातः । तत्र हेतोर्वर्तने, विपक्षे साध्याभाववति हेतोस्सत्त्वात् व्यभिचारदोषः । अवर्तने प्रमेयत्वं केवलान्वयि न स्यात् । अतो द्वेधापि विरोध एव । न तावन्मात्रम् - तत्र च = हेतावपि एवम् = साध्य इव विकल्पात् अभिमतिविहतिः = स्वेष्टव्याघातः । प्रमेयत्वे प्रमेयत्वं वर्तते, न वा? वर्तते चेत्, स्वस्य स्वाश्रयत्वप्रसङ्गात् व्याघातः। न वर्तते चेत्, केवलान्वयित्वभङ्गः । एवम् - प्रमेयत्वे हेतौ अभिधेयत्वं वर्तते, न वा? न वर्तते चेत्, केवलान्वयित्वं न स्यात् । वर्तते चेत्, स एव सपक्षः स्यात् । तत्र सपक्षे प्रमेयत्वे प्रमेयत्वहेतुर्वर्तते, न वा? वर्तते चेत्, स्वस्य स्वाश्रयत्वप्रसङ्गः । न वर्तते चेत्, सपक्षात् व्यावृत्तो हेतुरसा- धारणः स्यात्, केवलान्वयित्वभङ्गश्च । इत्युत्प्रेक्षा= इत्यादिकल्पना विभागम् = केवलान्वयिविभागम् विघट- यतु = ध्वंसयतु, न वा = मा ध्वंसयतु । व्याप्तिसिद्धिः = अन्वयव्याप्तिसिद्धिस्तु सर्वथा अस्त्येव । अतः केवलान्वयिनिराकरणेन प्रकृते न कापि हानिरित्यर्थः । अथवा इत्यादिकल्पनया = वाग्वादेन अनुभवो नापलपितुं शक्यते । यत्र प्रमेयत्वम्, तत्राभिधेयत्वं वर्तत एवेति सत्यांशापलापः केन कर्तुं शक्य इत्यर्थः । प्रमेयत्वादौ प्रमेयत्वादेरङ्गीकारे न कापि हानिः । तथा च केवलान्वयिहेतोर्विवादेऽपि केवलान्वयव्याप्तिरस्त्येव ॥ ४९ ॥ 
क 
ननु शपथमात्रेण न वस्तुसिद्धिः । उक्ताक्षेपाः परिहार्यन्तामिति वदत उत्तरमाह - तत्तद्धीत्यादि । घटादौ प्रमेये प्रमितिविषयता = प्रमेयत्वम् तत्तद्धीव्यक्तिभेदात् =प्रातिस्विकतत्तद्ज्ञानभेदात् मानसिद्धा= भिन्नतयैव प्रमाणसिद्धा, न तु प्रमेयत्वं नाम कश्चनाखण्डः पदार्थः । प्रमाविषयत्वरूपप्रमेयत्व एवैवमिति न मन्तव्यम् । प्रमाविशेषरूपप्रत्यक्षविषयत्वादावपीदं समानमित्याह - प्रत्यक्षत्वं च = प्रत्यक्षविषत्वमपि तद्वत् = तत्तद्ज्ञानभेदेन विषयभेदेन भिन्नमेव । तदिदम् उभयम् = प्रमेयत्वं प्रत्यक्षत्वं चेति तदिदमुभयमपि तथैव अध्यक्षसिद्धम् = प्रत्यक्षत्वेनैव प्रत्यक्षानुभवसिद्धम् । न्यायशास्त्रेऽनुव्यवसायरूपमानसप्रत्यक्षविषयम्, सिद्धान्ते तु स्वप्रकाशत्वात्, स्वप्रकाशत्वेऽपि वेद्यत्वाङ्गीकारात् तथैव प्रत्यक्षसिद्धम् । 'ममोत्पन्नं ज्ञानं प्रमा ' ‘घटविषयकप्रत्यक्षज्ञानवानहम्' इत्याद्यनुभवस्य संप्रतिपन्नत्वात् । एवं प्रत्यक्षविषयप्रत्यक्षादीनामनुभवसिद्धत्वेन, विषयभेदादात्माश्रयादीनां नैवावकाशः ॥ 
एवं सत्यपि इत्थम्=पूर्वोक्तरीत्या तद्वृत्त्यवृत्तिव्यतिकरकलहैः = तद्वृत्यवृत्त्योः = प्रमेयत्वं प्रमेयत्वे वर्तते, न वा? इत्यादिभिः आत्माश्रयादिमिश्रणपूर्वकैः कलहैः = दूषणोद्भावनैः केवलान्वय्यपोहे=केवलान्वयिनो 
593 
बुद्धिसर: 
निरासे शून्यवादः = सर्वापलापवादः दुर्वारः = वारयितुमशक्यः । 'घटः अनित्यः' इत्युक्ते अनित्यत्वं नित्यम्, उतानित्यम्? आद्ये अनित्येऽनित्यत्वे नित्यत्वं कथं स्यात् ? द्वितीये अनित्यत्वं यद्यनित्यम्, तर्हि घटस्यानित्यत्वनिवृत्त्या घटनित्यत्वप्रसङ्गः इत्येवं रीत्या सर्वस्यापि खण्डयितुं शक्यत्वात् शून्यवाद एव पर्यवसानं स्यात् । न चेष्टापत्तिः, कुतः ? किञ्चिदिष्टं स्थापयन् = केवलान्वयिनं निराकुर्वन्नपि त्वं न हि शून्यवादी । इतरानुमानं स्थापयन् तम् = शून्यवादम् न अभिमनुषे = न ह्यङ्गीकरोषि । वादीन्द्रः खलु केवलान्वयिनं परं खण्डयति, न तु माध्यमिकवत् सर्वम् । अतस्तस्यानिष्टप्रसङ्गः प्रतिपाद्यते । तथा च केवलान्वय्यङ्गीकारे न किमपि बाधकमित्यर्थः ॥ 
ननु भोः!'घटोऽनित्यः' इति व्यवहारः कथं समर्थनीयः ? युक्तं समाधानमुच्यताम् । न भेतव्यम्। अनित्यत्वं घटेऽनित्यमेवास्तु । तावता तन्निवृत्तौ घटस्य नित्यत्वं स्यादित्यापादनं तु बालिशभावकृतम् । घटगतमनित्यत्वं घटस्य सत्ताकाल एव निवर्तत इति को वा वदति बुद्धिमान् । घटस्य यावान् कालः, तावानेव कालस्तद्गतानामनित्यत्वादिधर्माणाम् । अत एव घटेन साकमेव अनित्यत्वादयो निवर्तेरन् । तथा च तदा घटस्यापि निवृत्तत्वात्, कस्य नित्यत्वमापाद्यते मेधाविना तेन? अत एवैतादृशास्तर्का कुतर्का इत्यु- च्यन्ते । वस्तुतस्तु एतादृशा धर्मा एव शब्दविकल्परूपाः । अत एव प्रमेयनिश्चयमन्तरा तर्कप्रयोगः वक्तुः श्रोतुश्च न कदापि हितमावहेत् ॥ 
अत एवोच्यते शब्दवर्धनं वर्ज्यतामिति । प्रमेयश्चिन्त्यतां गाढमसंकीर्णं यथा तथा ।। न शक्नुवन्ति ये वैतन्मृदुलास्तु स्वभावतः । तेषां कृते हि खल्वाहुरिदं वचनमादरात् ॥ शास्त्रज्ञानं बहुकेशं बुद्धेश्चलनकारणम् । उपदेशाद्धरिं बुद्धा विरमेदिति निश्चितम् ॥ रागद्वेषादिना ख्यातिलाभपूजादिनापि वा । स्वैरं हि वदतां नूनं दुर्गतिः स्यान्न संशयः ॥ 
1 
E 
नन्वेवं प्रमेयत्वं प्रमारूपज्ञानभेदेन भिन्नं यदि, तर्हि केवलान्वयित्वं कथं स्यात् । एवञ्च 'घटोऽभिधेयः, प्रमेयत्वात्, पटवत्' इति प्रयोगो वा कथम्? पटगतप्रमेयत्वस्य घटगतप्रमेयत्वस्य च भिन्नत्वेन व्याप्तिग्रहणं वा कथमिति चेत्, अये सुरगुरो ! 'पर्वतो वह्निमान् धूमात्' इति प्रयोगे किं पर्वतीयवह्निधूमयोर्व्याप्तिः महानसे गृहीता, येन महानसादिः दृष्टान्तीक्रियते । हन्तैवं वदता त्वया 'विशेषेऽनुगमाभावात् सामान्ये सिद्धसाधनात्' इत्यादिकमेव पुनर्गीयते । तर्हि समाधानमपि तत्रोक्तमधीयताम् । अतः सामान्यरूपेण प्रयोगेऽपि न कश्चिद्दोषः ॥ 
| 
1 
ननु कं वञ्चयसि ? तत्र हि धूमत्वादिर्जातिरनुगमकोऽस्ति । प्रमेयत्वादौ तु जातिर्नास्ति किलेति चेत्; जातिशून्यासु जातिषु जातिरित्यनुगतप्रतीतिः किं नास्ति? अस्ति, किन्तु न जाति:, किन्तूपाधिरिति चेत्, तद्वदेवात्रापि भविष्यति । वस्तुतस्तु जातेस्तत्त्वं तन्निरूपणे भविष्यति (अद्र. 111 ) । बहुषु पदार्थेषु अनुगत- व्यवहारः प्रायः अनुगतबुद्ध्युपाधिक एव । शास्त्रकाराः किल शास्त्रीयव्यवहारार्थमेव कांश्चिच्छदान् प्रकल्पयन्ति । यथा शशशृङ्गादिशब्दाः । अयं विषयः पूर्वमेव (बु. 18) निरूपितः । तादृशाः शब्दाः लोकेतत्त्वमुक्ताकलापः 
594 
[ केवलान्वयिन आवश्यकता ] 
274. 
ख्यातत्वात् शब्दवाच्यो विमतिविषय इत्यादिरूपे तु साध्ये 
व्यर्थोऽसौ हेतुरित्थं विमतिसमुदयासंभवादित्ययुक्तम् । व्याघातव्यक्त्यभावात् श्रुतिशकलबलात् कूटयुक्त्यादिभिर्वा 
पाक: कश्चित् प्रमुह्यन् प्रमितिगतिकथापक्त्रिमैर्हि प्रबोध्यः ॥ ५१ ॥ 
न क्वापि दृश्येरन् । अत एवासकृदुच्यते शब्दवर्धनं न कर्तव्यमिति । अर्थशून्यशब्दानां वर्धनेन बुद्धिरपि शब्दमात्रालम्बना तथैव वर्धेत चेत्, सिकतानिर्मितप्रासादवत् स्वयं विशीर्येत । अत एव शिक्षणीयं भवति- 
शब्दस्य वर्धनं नैव कर्तव्यं स्वहितेप्सुभिः । शब्दराशिमहारण्यप्रवेशात्किल पण्डिताः ॥ दिङ्मूढा इव तत्रैव भ्रमेयुर्विफलं बत! बुद्धिभ्रंशः क्रमेण स्यात् बुद्धिनाशस्ततो भवेत् ॥ बुद्धिनाशात्प्रणाशः स्यादिति गीताऽवधार्यताम् । यावत्प्रमेयशुद्धिः स्यात् वक्तव्यं तावदेव हि ।। सर्वत्रैव ह्यनुभवोऽन्वेषणीयो विमर्शकैः । शब्दराशिमहारण्यप्रवेशो वर्ज्यतां ध्रुवम् ॥ 
। 
प्रशाम्येयुर्विवादास्तु स्वयमेव क्रमेण हि । शान्तिश्च सुलभा सर्वश्रेयोमूलं न संशयः ॥ ५० ॥ 
I 
। 
ननु यदि हेतुः केवलान्वयी स्यात्, तर्हि साध्यः किं व्यतिरेकी, उत केवलान्वयी ? आद्ये हेतोः साध्याभाववति सत्त्वस्यानिवार्यत्वात् व्यभिचारः । द्वितीये सर्वत्र वर्तमाने विषये, अभावाप्रसिद्ध्या साध्यसन्देहा- संभवेन साधनस्यैवानवकाशः । अतः केवलान्वयिहेतोः कथं प्रसक्तिरिति शंकायां केवलान्वयिन आवश्यकतां प्रदर्शयति – ख्यातत्वादित्यादि । विमतिविषयः = विवादविषयः शब्दवाच्यः = शब्दबोध्यः ख्यातत्वात्= ज्ञातत्वात्=ज्ञेयत्वादित्यर्थः । ख्यातिः = ज्ञानम् । तथा च 'विमतम् वाच्यम्, ज्ञेयत्वात्' इत्यनुमानम् । 'विमतम् अभिधेयम्, प्रमेयत्वात्' इति वा । इत्यादिरूपे तु साध्ये विवक्षिते, असौ हेतुः व्यर्थः । कुतः ? इत्थम् = एवंरीत्या विमतिसमुदयासंभवात् = वैमत्यस्य समुदयः = प्रसक्तिः, तस्यासंभवात्; केवलान्वयिनः अभावासंभवात् ‘अभिधेयं न वा' इति संशयप्रसक्तेरेवाभावात् । साध्यस्य व्यतिरेकित्वे तु व्यभिचारोऽनिवार्य एव । इत्ययुक्तम् । कुतः ? व्याघातव्यक्त्यभावात् = वाच्यत्वस्य, अभिधेयत्वस्य वा अभावो न संभवति, केवलान्वयित्वादिति विरोधस्फूर्त्यभावात्, श्रुतिशकलवशात् = 'यतो वाचो निवर्तन्ते' 'यद्वाचानभ्युदितम्' इत्यादिश्रुत्येकदेशदर्शनवशात्, कूटयुक्त्यादिभिर्वा = ब्रह्मणो निर्विशेषत्वेन निर्धर्मकत्वनिश्चये सति प्रवृत्तिनिमित्ताद्यसंभवात् वाच्यो न भवतीत्यादिशून्यवादियुक्तिभिर्वा प्रमुह्यन् = मोहमापन्नः कश्चित् पाकः = बालः = मृदुमतिर्हि प्रमितिगतिकथापक्त्रिमैर्हि = प्रमाणप्रवृत्तिरीतिपरिष्कारैः किल प्रबोध्यः = अज्ञानात् ज्ञानं नेयः । निर्विशेषे वस्तुनि शशशृङ्ग इव प्रमाणमेव न प्रवर्तेत, सविशेषवस्तुविषयत्वात्सर्वप्रमाणानामिति सयुक्तिकप्रतिपादनेन तादृशभ्रमनिवृत्त्यर्थं तादृशकेवलान्वयिप्रयोगा अत्यन्तमावश्यकाः इत्यर्थः ॥ 
इदमत्राकूतम् - 'आत्मा वा अरे द्रष्टव्यः श्रोतव्यो मन्तव्यो निदिध्यासितव्यः' (बृ.4-4-5, 6- 5-6) इति श्रवणमननादीनामात्मदर्शनोपायत्वं श्रुतम् । तत्र श्रवणं = वेदान्तवाक्यार्थश्रवणम् । मननं श्रुतस्यार्थस्य 
275. 
595 
[ केवलव्यतिरेकिविमर्श: ] 
पक्षेऽन्यत्रापि साध्यं न मितमविदिते नापि संबन्धधीः स्यात् 
क्वापीत्यप्यस्य सिद्धौ; ऋजुरविहतिमान्नास्ति सामान्यहेतुः । 
बुद्धिसर: 
युक्तिभिः प्रतिष्ठापनमित्यादिकं पूर्वमेव (ईश्वर) गतम् । एवञ्च विचारशास्त्रस्यावश्यकतायास्सर्वसंमतत्वेन, विचारस्य संशयपूर्वकत्वावश्यंभावेन मृदुमतीनां संशयाङ्कुरमवर्जनीयम् । स च संशय उत्कटकोटिको वा, अनुत्कटकोटिको वा भवतु । अथवान्तत आरोपितो वा भवतु । तत्तदधिकारिणां संस्कारानुरोधेन सर्वमेतन्नेयम्। एवञ्च बुद्धिजीविनां विचारस्यावश्यकताया अनिवार्यत्वात् 'विमतं ब्रह्म, अभिधेयम्, प्रमेयत्वात्' इत्यादि - प्रयोगा आवश्यकाः । ब्रह्मणोऽवेद्यत्वावाच्यत्वादिविचारास्तु पूर्वमेव (ईश्वर) विस्तरेण परिशीलिताः । अतः केवलान्वयिसाध्यकोऽपि हेतुर्युज्यत एव। किं बहुना ! नवीनैः प्रत्यक्षेऽपि विषये सिषाधयिषयानुमानप्रवृत्तेरङ्गी- कारात् कल्पितं संशयमादायापि तथा प्रयोग आवश्यक एवेति केवलान्वय्यनुमानमावश्यकम् ॥ ५१ ॥ 
एवं केवलान्वयिविचारं परिसमाप्य, केवलव्यतिरेकिणं विचारयितुमुपक्रमते - पक्ष इत्यादि । केवलव्यतिरेकिण आवश्यकता द्वेधा प्रतिपाद्यते, प्रथमं परिशेषानुमानम्, द्वितीयं लक्षणैरितरभेदानुमानम् । तत्र द्वितीयमग्रे भविष्यति । आद्यमत्र विमृशति । 'त्रिविधमनुमानं पूर्ववत्, शेषवत्, सामान्यतोदृष्टं च' (न्या. सू. 1- 1-5) इति गौतमीयं सूत्रम् । 'शेषवन्नाम परिशेषः । स च प्रसक्तप्रतिषेधेऽन्यत्राप्रसङ्गात् शिष्यमाणे संप्रत्ययः ' इति भाष्यम् । शब्दस्य श्रोत्रग्राह्यत्वेन गुणत्वे सिद्धे, गुणस्य द्रव्याश्रितत्वात् पृथिव्याद्यनाश्रितत्वाच्च तदाश्रयतया नवमद्रव्यस्याऽऽकाशस्य सिद्धिः । तथा च प्रयोगः 'शब्दः पृथिव्याद्यष्टद्रव्यातिरिक्तद्रव्याश्रितः, पृथिव्याद्यष्टद्रव्यानाश्रितत्वे सति द्रव्याश्रितत्वात्' इति । श्रोत्रग्राह्यत्वाच्छब्दः आकाशस्य विशेषणगुणः । अतः स न पृथिव्याद्याश्रितः, आकाशमात्राश्रित इति वैशेषिकाः । अत्र, यत्र पृथिव्याद्यनाश्रितत्वे सति द्रव्याश्रितत्वम्, तत्र पृथिव्याद्यतिरिक्तद्रव्याश्रितत्वमित्यन्वयव्याप्तिर्न संभवति, दृष्टान्ताभावात् । किन्तु 'यत्र पृथिव्याद्यतिरिक्तद्रव्याश्रितत्वं नास्ति, तत्र पृथिव्याद्यनाश्रितत्वे सति द्रव्याश्रितत्वं नास्ति, यथा रूपादौ' इति व्यतिरेकव्याप्तिरेव संभवति । यद्यपि रूपादौ द्रव्याश्रितत्वं वर्तते, अथापि पृथिव्यादिद्रव्याश्रितत्वमेव वर्तते, पृथिव्याद्यनाश्रितत्वं नास्ति । अतो विशेषणाभावप्रयुक्तविशिष्टाभावो वर्तत इति वैशेषिकाः । तदेतन्न संभवति। कुतः ? पक्षे, अन्यत्र वा = पक्षे सपक्षे वा साध्यम् न मितम् = प्रमाणसिद्धम् । पक्षे सिद्धत्वे हि सिद्ध- साधनात् अनुमानान्वेषणवैयर्थ्यम् । सपक्षे प्रसिद्धं चेत्, अन्वयव्याप्तिरेव, केवलव्यतिरेकी न भवति । एवम् अविदिते = कुत्रापि पूर्वमज्ञाते संबन्धन्धीः = व्याप्तिनिश्चयः नापि स्यात् = नैव संभवति ॥ 
ननु भोः ! किमिदमकाण्डताण्डवाडम्बरः ? केवलव्यतिरेकीति वयं वदामः । भवांस्तु अन्वयव्याप्त्य- संभवं प्रदर्शयति । सर्वमिदं पृष्ठताडने दन्तभङ्गापादनम् । व्यतिरेकव्याप्तिः खलु विपक्षे गृह्यते । सन्त्येव विपक्षा रूपादयः । न हि साध्यमेवाप्रसिद्धं शशशृङ्गवत् । अभावः खलु प्रतियोगिसापेक्षः । रूपादयश्च दृष्टान्ताः प्रसिद्धाः । रूपाद्याश्रयपृथिव्याद्यनाश्रितत्वं शब्द साध्यते । एवञ्च यत्र जलादिभेदाभावः, तत्र गन्धाभावः, यथा जलादौ इति व्याप्तिर्भवत्येव । किञ्च - श्रोत्रेन्द्रियं हि न द्रव्यग्राहकम् । अतः श्रोत्रग्राह्यश्शब्दो 
तत्त्वमुक्ताकलापः 
276. 
596 
सत्यप्यस्मिन्न शक्याऽधिकरणनियतिः स्वेच्छया सर्वसाम्यात् 
वैषम्यं दुर्वचम्; तत् प्रमितिकरणता क्वापि नावीतहेतोः ॥ ५२ ॥ 
[केवलव्यतिरेकिनिराकरणम् ] 
साध्याभावो विपक्षे कथमिव विदितस्तस्य साध्याप्रसिद्धेः 
भावात्मन्यप्यमुष्पिन् प्रतिभटवपुषा ह्यत्र ते व्याप्तिसिद्धिः । इत्यज्ञातान्वयेऽस्मिन् कथमिव सुशकः स्यादभावो नियन्तुम् 
हेतौ सारोऽन्वयोऽतः; क्वचिदनुपधिकः केवलान्वय्यपीष्टः ॥ ५३ ॥ 
न द्रव्यम्, किन्तु गुणः । गुणश्च नियमेन किञ्चिद्द्रव्याश्रित एव भवेत् । पृथिव्यादेस्तदाश्रयत्वे गुणस्याश्रयं परित्यज्यागमनाभावात् श्रोत्रदेशागमनानुपपत्त्या अतिरिक्तमेकं द्रव्यं सिद्ध्यतीति कं केशं पश्यसि ? इति चेत्, तत्राह - कापीत्यादि । क्वापीत्यप्यस्य सिद्धौ = 'कचिदाश्रित एव भवेदयं शब्द' इति सामान्यरूपेण अस्याश्रयसिद्धावपि, ऋजुः = साक्षात्तत्साधकः अविहतिमान् = बाधादिरहितश्च सामान्यहेतुः, सामान्यरूपेण कश्चन हेतुः नास्ति = नोपलभ्यत एव । क्लृप्तभूतैरेवान्यथासिद्धेरित्याशयः । विशेषरूपेण एकस्मिन्नाश्रये आवश्यके सत्यपि सर्वसामान्यात् = इतरेषामपि भूतानां तदाश्रयत्वसंभवसामान्यात् स्वेच्छया अधिकरण- नियतिः=अतिरिक्तस्य कस्यचिद्भूतस्यैव शब्दाश्रयत्वेन नियमः, न शक्या । यतः वैषम्यं दुर्वचम् = न पृथिव्यादिः आश्रयः इत्यत्र वैषम्यं न वक्तुं शक्यम् । तत् = तस्मात्कारणात् अवीतहेतोः = केवलव्यति- रेकिहेतोः प्रमितिकरणता=अनुमित्यात्मकप्रमाकरणता क्वापि विषये न = न भवति ननु शब्दस्य पृथिव्यादि - गुणत्वे तस्य श्रोत्रदेशागमनं कथमिति चेत्, श्रोत्रस्य किल आकाशः आप्यायकः । तत्साहाय्येन श्रोत्रदेश- प्राप्तिः तन्मत इव भवेदिति न कश्चन दोषः । अतः परिशेषानुमानं निरवकाशम् ॥ ५२ ॥ 
व्याप्तिग्रहणासंभवमेव विशदतयोपपादयति-साध्येत्यादिना । केवलव्यतिरेकिणः व्याप्तिः विपक्षे खलूपपादनीयाँ भवता । साध्याभावः विपक्षे कथमिव विदितः ? = साध्याभाववान् खलु विपक्षः । अतो विपक्षत्वादेव तथा विदित इति चेत्, तस्य = केवलव्यतिरेकिहेतोः साध्याप्रसिद्धेः = साध्यस्यैवाप्रसिद्धेश्च । प्रतियोगिन एवाप्रसिद्ध्याऽभावाप्रसिद्धेः । साध्यस्य प्रसिद्धौ हि केवलव्यतिरेकी कथं स्यात् ? ननु 'पृथिवी जलादिभिन्ना, गन्धवत्त्वात्' इत्यादौ हि केवलव्यतिरेकिणि जलादिभेदः साध्यः । तदभावः = जलादिभेदाभावश्च जलत्वादिरूपः । ततश्च 'यत्र यत्र जलत्वादिः, तत्र सर्वत्र गन्धवत्त्वाभावः' इति व्याप्तिर्भवति एवञ्च पूर्वश्लेोके परिशेषानुमाननिराकरणेऽपि लक्षणानामितरव्यावर्तकत्वात्, तत्र केवलव्यतिरेक्यावश्यक एवेति चेत्, तत्राह--- 
अमुष्मिन् = साध्याभावे भावात्मन्यपि = भावरूपे सत्यपि अत्र = केवलव्यतिरेकिणि प्रतिभटवपुषा हि = साध्यप्रतियोगिकाभावरूपतया हि ते व्याप्तिसिद्धिः = व्याप्तिनिश्चयः वक्तव्यः । इति = इतिहेतोः अस्मिन् = केवलव्यतिरेकिणि अज्ञातान्वये = अज्ञातव्याप्त्याख्यसंबन्धस्वरूपे सति, अभावः = तस्य व्यतिरेकः नियन्तुम् = व्याप्यत्वेन व्यवस्थापयितुम् कथमिव सुशक: ? न कथञ्चिदपि । अतः हेतौ सर्वत्र अन्वयः = अन्वयव्याप्तिरेव सारः = बलम् । व्यतिरेकी तु तस्य पोषकः स्यात् कामम् । केवलव्यतिरेकी तु 
9 
277. 
- 
597 
[लक्षणसार्थक्यवर्णनम् ] 
संत्यक्तावीतहेतोरभिदुरमखिलं लक्षणाभावतः स्यात् 
मैवं लक्ष्मैव भेदस्तदवगमकमित्याप्तवाक्ये तदुक्तिः । 
बुद्धिसर: 
दुर्निरूप एव । क्वचित्तु अनुपधिकः = उपाधिरहितः, अनुकूलतर्कसत्त्वात् केवलान्वयी अपि इष्टः = संमत एव – 'विमतम् अभिधेयम्, प्रमेयत्वात्' इत्यादेः ब्रह्मणो वाच्यत्वादिसमर्थनात् । 'यद्यभिधेयं न स्यात्, तर्हि प्रमेयमपि न स्यात्' इत्यनुकूलतर्कसत्त्वात् । ' ब्रह्म यदि प्रमेयं न स्यात्, तर्हि शशशृङ्गवत् वस्तु न स्यात् ' इत्यादिवादाः पूर्वमेव (ईश्व. 3) प्रदर्शिताः ॥ ५३ ॥ 
- 
'व्यावृत्तिर्व्यवहारो वा लक्षणस्य प्रयोजनम्' इति न्यायविदः । लक्षणस्य व्यावर्तकत्वं च केवलव्यतिरेकिविधयैव । अतस्तत्कथं निरस्यत इत्यांशक्य समाधत्ते – सन्त्यक्तेत्यादि । संत्यक्तावीत- हेतोः = सन्त्यक्तः अवीतहेतुः = केवलव्यतिरेकिरूपो हेतुः येन तादृशस्य तव लक्षणाभावतः इतरवैलक्षण्यसाधकस्य लक्षणस्यैव वैय्यर्थ्यप्रसङ्गात् अखिलम् = ब्रह्मादिस्थावरान्तं सर्वम् अभिदुरम् - परस्परवैलक्षण्यहीनम्, अत एवैकरूपं स्यात् । ततश्च सर्वसांकर्यप्रसङ्गः । 'गन्धवती पृथिवी' इति पृथिव्या लक्षणमुच्यते । असाधारणधर्मो हि लक्षणम् । साधारणत्वं च सर्वानुगतत्वम् । तद्व्यतिरेकः स्वेतरसर्वविलक्षण- त्वमेव । अतो लक्षणानीतरभेदसाधकानि । 'पृथिवी स्वेतरसमस्तभिन्ना, गन्धवत्त्वात्' इत्यनुमानविधया पृथिव्याः, तद्व्यतिरिक्तजलादिभेदो वर्णनीयः । अत्र 'यत्र यत्र गन्धवत्वम्, तत्र सर्वत्र जलादिभेदः ' इत्यन्वयव्याप्तिर्न संभवति, साध्यस्य जलादिभेदस्य हेतोः गन्धवत्त्वस्य पृथिवीमात्रवृत्तित्वेन सपक्षस्याभावात् । किन्तु 'यत्र साध्याभावः = जलादिभेदाभावः, तत्र हेत्वभावः = गन्धवत्त्वाभावः, यथा जलादौ' इति केवलव्यतिरेकव्याप्तिरेव संभवति । एवं सर्वेषामपि पदार्थानां स्वेतरवैलक्षण्यस्य निरूपणीयत्वे, यदि केवलव्यतिरेकी निराक्रियते, तर्हि सर्वेषां परस्परभेदस्य दुर्निरूपत्वापत्त्या सर्वसांकर्यप्रसङ्गः । इतीमं वादं निराकरोति – मैवमिति । कथमित्यत्र - लक्ष्मैव-लक्षणमेव हि भेदः = भेद इत्यस्यार्थः । एवञ्च लक्षणमिति यद्भवति, तदेव तदसाधारणधर्मरूपत्वात् स्वेतरव्यावृत्तिरूपमेव भवति । तेनैव तस्येतरभेदे सिद्धे कथं सांकर्यप्रसङ्गः ? आप्तवाक्ये लक्षणप्रतिपादके प्रामाणिकानां वाक्ये तु तदवगमकमिति = तादृश- लक्षणस्वरूपवाचकमिति हेतोः तदुक्तिः =लक्षणत्वोक्तिः । उपनिषच्छब्दस्य ब्रह्मविद्यावाचकस्य ब्रह्मविद्याप्रति- पादके ग्रन्थे यथा प्रयोगस्तथैव । एवञ्च भेदाभावस्य भेदप्रतियोगितावच्छेदकरूपत्वात्, तस्यैव लक्षणत्वात्, लक्षणज्ञानमेवेतरसकलवैलक्षण्यज्ञानरूपमित्यनुमानान्वेषणं व्यर्थमेव । अयि भोः ! 
- 
प्रतारयसि बालांस्त्वमेवमार्भटयन् मुधा । सत्यं लक्ष्मैव भेदस्तु सांकर्यं तेन वारितम् ॥ वस्तुस्थितिस्तथैवास्तु विज्ञानं कथमुच्यताम् । एतदर्थं हि शास्त्राणि प्रणीतानि महात्मभिः ।। न हि पञ्चाङ्गनाशेन नश्येयुस्तारकादयः । इति न्यायोऽत्र चिन्त्यः स्यात् वृथैवेतरटुच्यते ॥ 
प्रश्ना एतादृशाः पूर्वं बहुधैव समाहिताः । गुरोश्शापस्तु शिष्यः स्यादित्याद्यप्यत्र दर्शितम् ॥ शिष्याणां बुद्धिवैशद्यसिद्ध्यर्थं प्रोच्यतेऽखिलम् । बुद्धिस्तु विशदा सर्वं तत्त्वं निश्चिनुयात् स्वयम् ॥ 
1 
तत्त्वमुक्ताकलापः 
598 
यद्वा गन्धादिरप्त्वप्रभृतिविरहितेष्वेव दृष्टो घटादि- 
ष्वाज्यादावन्वयी स्यात्; अयमिव विमतेष्वेकलक्ष्मण्यपोहः ॥ ५४ ॥ 
ज्ञानमन्यत्तु संप्रोक्तं विज्ञानं तद्विलक्षणम् । व्यावर्तकानुमानादि विज्ञानमिति गृह्यताम् ॥ मान्या भगवती संवित् प्रमाणं ज्ञानमुच्यते । तस्य विश्लेषणं यत्तत् विज्ञानमिति कथ्यते ॥ 
= 
अतो व्यावर्तकानुमानं दुस्त्यजमिति चेत् तत्रापि कथ्यते - यद्वेत्यादि । यद्वा = अथवा गन्धादिः पृथिवीलक्षणभूतगन्धादिः हेतु : अप्त्वप्रभृतिविरहितेषु = अप्त्वादिपृथिवीभिन्नवृत्तिधर्मरहितेषु घटादिषु दृष्टः, आज्यादौ = घृतादौ पृथिवीत्वसाधने अन्वयी = अन्वयव्याप्तिमानेव स्यात् । तथा च लक्षणं केवलव्यतिरेक्येव भवेदिति न निर्बन्धः, किन्त्वयमन्वयव्यतिरेकी भवेदिति न कापि हानिः । घृतादौ करकादिवत् नैमित्तिकद्रवत्व- सत्त्वात् गन्धस्याप्यनुभवात् घृतं पृथिवी उत जलम् ? इति संशये सति ‘घृतं पृथिवी, गन्धवत्त्वात्' इति प्रयोगे 'यत्र गन्धवत्त्वम्, तत्र पृथिवीत्वम्, यथा घटे' इत्यन्वयः, 'यत्र पृथिवीत्वं नास्ति, तत्र गन्धवत्त्वं नास्ति, यथा जलादौ' इति व्यतिरेकः । अतो लक्षणज्ञानं सन्दिग्धेष्वितरभेदसाधकं सार्थकं भवेदिति लक्षणवर्णनं सार्थकमेव ॥ 
नन्वस्त्विदं यथातथा वा । परं तु घृतादिपक्षकानुमितिः पृथिवीत्वसामानाधिकरण्येनानुमितिः । अन्योऽप्यनुमितिभेदोऽस्ति – अवच्छेदकावच्छेदनानुमितिरिति । प्रकृते पृथिवीत्वावच्छेदकावच्छेदेन यद्यनु- मितिः, तदा का गतिः ? पृथिवीसामान्यस्य पक्षत्वेनान्वयव्याप्तेरसंभवात् । न चावच्छेदकावच्छेदेनानुमित्य- नङ्गीकारे का हानिरिति शंक्यम्, 'शब्दोऽनित्यः, कृतकत्वात्' इत्याद्यनुमितीनामावश्यकत्वात् । किञ्च एकव्यक्तिमात्रवृत्तिलक्षणानां का गतिः ? यथा ब्रह्मणो जगत्कारणत्वं लक्षणमुच्यते । शब्दसमवायि- कारणत्वमाकाशलक्षणमुच्यते । अत्र 'ब्रह्म जीवादिविलक्षणम्, जगत्कारणत्वात्' इत्यत्र सपक्षस्याभावेन अन्वयव्याप्तेरसंभवात् केवलव्यतिरेक्यावश्यक्येवेत्यत्राह - अयमिवेत्यादि । अयमिव = गन्धादिरिव एकलक्ष्मणि= एकमात्रवृत्तिलक्षणे अपोहः = इतरव्यावृत्तिः विमतेषु = विप्रतिपन्नेषु ज्ञेय इति शेषः ।। 
नन्वेतेन किमुक्तं स्यात् किं वौदासीन्यसूचना? वद त्वमेव मेधाविन्! वयं जिज्ञासवोऽत्र ते ॥ न्याय्यमाचार्यकल्पानामौदासीन्यं महात्मनाम् । काकदन्तपरीक्षादितुल्ये व्यर्था विचारणा ।। कौतूहलं तु यस्य स्यात् करोत्वीदृग्विचारणम् । अन्वेषणादिभावेन, वयमप्यत्र मौनिनः ।। अनेनैव तु सुज्ञेयं तत्त्वमत्र मनीषिभिः । चिन्तासाफल्यमान्द्येन त्यक्त्वोपरि तु गम्यताम् ॥ 
इदमत्रावधेयम् - सास्नादिमन्तं गां प्रथमं पश्यन् पामरोऽपि तं गवेतराश्वादिसकलविलक्षणमेव पश्यति । भगवताप्युक्तम् = ' यत्तु प्रत्यक्षं सन्मात्रग्राहित्वेन न भेदविषयम् । भेदश्च विकल्पासहत्वाद् दुर्निरूप इत्युक्तम् — तदपि जात्यादिविशिष्टस्यैव वस्तुनः प्रत्यक्षविषयत्वात्, जात्यादेरेव प्रतियोग्यपेक्षया वस्तुनः स्वस्य च भेदव्यवहारहेतुत्वाच्च दूरोत्सारितम्' (ब्र.सू.भा. 1-1-1) इति । एवञ्च 'अयं गौः अश्वादिविलक्षणः, सास्त्रादिविलक्षणसंस्थानवत्त्वात्' इति प्रयोगः सर्वेषां स्वरसः । अत्र 'यत्र यत्र सास्नादिविलक्षणसंस्थानवत्त्वम्, 
278. 
599 
[लौकिकविषयस्य लोकेनैव निर्णयः ] 
भेदोऽबादेर्घादौ विदित इतरथा त्वप्रसिद्धिः पुरोक्ता 
कृत्स्नक्षोण्यन्वितोऽसौ न विदित इति चेत्, पक्षसिद्धिः कथं स्यात् । 
- 
बुद्धिसर: 
तत्र गवेतरभेदः' इति कथमन्वयव्याप्तेः संभवः ? सर्वगवां पक्षत्वेन सपक्षाभावात् । किन्तु 'यत्र यत्र गवेतरभेदाभावः, तत्र सास्त्रादिमत्त्वाभावः, यथा अश्वादौ' इति व्यतिरेक एव प्रदर्शनीयः । न चेदं सर्वं प्रत्यक्षे घटेत, प्रत्यक्षानुभवस्यापह्नोतुमशक्यत्वात् । अनुमाने कथमिति शंक्यम् – परार्थानुमानपरिभाषाया अनभ्युपगमेऽपि 'अन्यस्मै स्वप्रतीतम् (श्लो. 57 ) इत्यादिना तदर्थस्योपपादयिष्यमाणत्वात् । कथं तर्ह्य- चार्याणां केवलव्यतिरेकिनिराकरणमिति चेत्, 'क्वचिदनुपधिकः केवलान्वय्यपौष्टः' ( 53 ) इति न्यायेनेति गृह्यताम् । अथवा परिशेषानुमानदृष्ट्येति गृह्यताम् । ईश्वरसाधकपरिशेषानुमानविषयं तदिति वा गृह्यताम् । परिशेषानुमानसाध्यानां श्रुत्यैव सिद्ध्या तादृशपरिशेषानुमानावश्यकता वेदान्तिनां नास्तीति वा गृह्यताम् ॥ 
वृथैतादृशतर्केषु समयो नैव नीयताम् । इति बोधयितुं शिष्यानाचार्याणां प्रवृत्तयः ।। 
'योऽनधीत्य द्विजो वेदमन्यत्र कुरुते श्रमम् । स जीवन्नेव शूद्रत्वमाशु गच्छति सान्वयः ॥’ इत्युक्तं स्मर्यतां नित्यम् तत्राप्येतद्विचिन्त्यताम् । अन्यदध्ययनं प्राहुः पठनं चान्यदेव हि ॥ कालो वृथा यथा न स्यात् तथा ब्रह्म विचिन्त्यताम् । इत्येव सारस्सर्वत्र ज्ञेयं तत्त्वं मनीषिभिः ।। 
तह्याचार्या वा कथमेवं कालमनयन्निति चेत्, शान्तं पापम् । दुष्टशिक्षणार्थमेवावतीर्णाः खल्वाचार्याः, न हि निन्दान्यायेनैवेदमकुर्वन् वेदवैदिकसंरक्षणाय । 'न देवचरितं चरेत्' इति न्याय एवेतरैरनुसर्तव्यम् । 
'वेदे संजातखेदे' इति श्लोकोऽत्रानुसंन्धेयः ॥ 
वस्तुतस्तु - 'विमतं मिथ्या, दृश्यत्वात्, यत् न मिथ्या, तन्न दृश्यम्, किन्तु दृशिः " 'ब्रह्म न वेद्यम्, दृशित्वात्' इत्यादीनां बहूनां प्रयोगानां केवलव्यतिरेकिरूपाणां स्वेच्छया परैः प्रयोगात्, तन्निराकरण- मावश्यकम् । न्यायाचार्य उदयनोऽपि व्यतिरेकव्याप्तिरन्वयपोषिकेत्येव (कुसु. 1 ) आह । परन्तु परिशेषानुमानं सर्वं केवलव्यतिरेक्येव । एतेन साद्ध्यस्य श्रुत्यैव सिद्ध्या मास्तु परिशेषानुमानमिति वेदान्तिनः । अत इदं सर्वं वेदान्तिदृष्ट्येति भाव्यम् ॥ 
पश्यन्तु तर्कपाण्डित्यमाचार्यस्य ह्यनुत्तमम् । पिशाचानां पिशाचस्य भाषयेत्यादिनीतितः ॥ 
प्रादर्शयन् स्वपाण्डित्यमेवमेते न चान्यथा । एतैस्तु रक्षितो वेदः पश्यन्तु शतदूषणीम् ॥ ५४ ॥ 
पूर्वश्लोकान्त्यभागसूचितमेव विवृणोति - भेद इत्यादि । घटादौ पृथिव्याम् अबादिभेदः = जलादिभेदः विदितः = लोकत एव विदितः । 'घटः जलं वा, तेजो वा, वायुर्वा' इत्यादि संशयः कस्य वा भवेल्लोके ? 
प्त 
'वेदे संजातखेदे मुनिजनवचने प्राहृनित्यावमाने संकीर्णे सर्ववर्णे सति तदनुगुणे निष्प्रमाणे पुराणे । 
मायावादे समोदे कलिकलुषवशाच्छून्यवादेऽविवादे धर्मत्राणाय योऽभूत् स जयतु भगवान् विष्णुघण्टावतारः ॥ 
महाचार्यकृता वैभवप्रकाशिका | 
तत्त्वमुक्ताकलापः 
600 
व्याहारेऽप्येवमूह्यम्; न खलु न विदितं तन्निमित्तं घटादौ 
नो चेत्, तत्तन्निमित्तव्यवहृतिनियमस्थापनं दुश्शकं ते ।। ५५ ।। 
[ न्यायशास्त्रस्य स्थानम् ] 
279. विद्यास्थानेषु धर्म्येष्विह यदगणयन् विस्तरं न्यायपूर्व 
तत्रापि ह्याक्षपादः स इति न नियतिर्न्यायतत्त्वेऽनुगम्ये । 
' व्यावृत्तिर्व्यवहारो वा लक्षणस्य प्रयोजनम्' इत्यादिकमप्येतदर्थकमेव । इतरथा = एवमनङ्गीकारे 
- 
: पृथिवीत्वावच्छेदकावच्छेदेनैवेतरभेदानुमितिरावश्यकीत्याग्रहे तु अप्रसिद्धिः = साध्याप्रसिद्धिः पुरा 
- 
= 
= अनुपदमेव प्रदर्शिता । पृथिवीत्वावच्छेदकावच्छेदेनेतरभेदः न ज्ञातः खलु । तदर्थं केवलव्यतिरेक्या- वश्यकीत्याशंक्य समाधत्ते - असौ = जलादिभेदः कृत्स्नक्षोण्यन्वितः सकलपृथिवीगतः न विदितः = न ज्ञातः इति चेत्, पक्षसिद्धिः = पक्षस्यैव प्रसिद्धिः कथं स्यात् ? पक्षशब्दस्य सपक्षविपक्षपदसापेक्षत्वात् सपक्षस्यैवाभावात् कथं पक्षस्य सिद्धिः । विपक्षस्य सत्त्वेऽपि तस्य साध्याभाववत्तया निश्चितत्वेन, तेनैव पक्षेऽपि इतरवैलक्षण्यस्यापि सिद्ध्या सिद्धसाधनम् । किञ्च पृथिवीत्वावच्छेदकावच्छेदेनेति वचने किं नाम पृथिवीत्वम्, न तावज्जातिः, अनुगताकारव्यङ्ग्यत्वाभावात् । आकारव्यया हि जातिः, यथा गोत्वादिः । न तथा पृथिव्यामनुगत एकाकारो वर्तते । पृथिवीपदप्रवृत्तिनिमित्ततया सिद्ध्यतीत्यपि न, संज्ञाशब्दानामपि सत्त्वेन, तावता प्रवृत्तिनिमित्तस्य जातित्वासिद्धेः । अतोऽवच्छेदकावच्छेदेनानुमितेर्न संभवः ।। 
नन्वेवमपि व्यवहारस्यापि लक्षणप्रयोजनत्वात् पृथिवीति असंकीर्णव्यवहारस्य इतरभेदसिद्धिमूल- कत्वात् इतरभेदानुमानमावश्यकमिति चेन्न, लोकत एव तत्सिद्धिसंभवेनानुमानावश्यकत्वाभावात् । अत एव 'इयं पृथिवीति व्यवहर्तव्या, गन्धवत्त्वात्' इत्यादिकमप्यनावश्यकमित्याह - व्याहार इत्यादि । व्याहारेऽपि = पृथिव्यादिव्यवहारेऽपि एवम्= लोकानुभवानुरोधेनैव ऊह्यम् । तदेव प्रदर्शयति – न खल्वित्यादि । घटादौ तन्निमित्तम् = पृथिवीति व्यवहारनिमित्तम् गन्धवत्त्वादि न खलु न विदितम् = आपामरपण्डितं सर्वैर्विदितमेव तत्र गन्धवत्त्वम् । को वा जडः 'घटः जलं वा' इति संदिह्यात् ? नो चेत् = एवं व्यवहारस्यासंकीर्णस्याभावे तत्तन्निमित्तव्यवहृतिनियमस्थापनम् = गन्धवत्त्वादिप्रयुक्ततत्तत्पदव्यवहारव्यवस्थापनम् ते दुश्शकम् । व्यवहाराणामसंकीर्णानां सत्त्वाद्धि तत्तल्लक्षणमसंकीर्णं निर्वक्तुं शक्यम् । अतो विलक्षणव्यवहाराणां लोक एव प्रसिद्धत्वात्, प्रसिद्धस्थलमादायाप्रसिद्धस्थले इतरभेदानुमानसंभवात् पूर्वोक्तरीत्या अन्वयव्यतिरेकिणैव निर्वाहात् केवलव्यतिरेकी दुस्साध एव ॥ ५५ ॥ 
न्यायशास्त्रप्रक्रियाया विरोधमाशङ्क्य समाधत्ते - विद्यास्थानेष्वित्यादि । इह विद्यास्थानेषु = 'अङ्गानि वेदाश्चत्वारो मीमांसा न्यायविस्तरः । पुराणं धर्मशास्त्रं च विद्या ह्येताश्चतुर्दश ॥ इति ख्यातेषु चतुर्दशविद्यास्थानेषु धर्म्येषु = धर्मादनपेतेषु = धर्मनिर्णयसहकारिषु - 'पुराणतर्कमीमांसाधर्मशास्त्राङ्गमिश्रिताः । वेदाः स्थानानि विद्यानां धर्मस्य च चतुर्दश ।' इति 'धर्मस्य च स्थानानी' ति परिगणितेषुन्यायपूर्वं विस्तरम् = न्यायविस्तराख्यम्यत् 
601 
नार्षत्वादि प्रधानं क्वचिदपि यदि वा वार्तिकं क्वापि युक्तं 
यद्वा नेयं कथञ्चिन्निखिलमपि न किं निर्वहन्त्येवमन्ये ॥ ५६ ॥ 
बुद्धिसरः 
शास्त्रम् अगणयन्=गणनां कृत्वा क्रोडीचक्रुः तत्रापि = तस्मिन्नपि विषये अनुगम्ये = अस्माकमनुसरणार्हे न्यायतत्त्वे=श्रीमन्नाथमुनिप्रणीते न्यायतत्त्वाख्ये ग्रन्थे, सतीति शेषः । सः = न्यायविस्तरः आक्षपादः = अक्षपादप्रणीतः, गौतमस्यैव संज्ञान्तरमक्षपाद इति । अक्षपादप्रणीतः योऽयमद्य प्रसिद्धः स एव इतिन नियमः, न ह्यस्ति तादृशं राजशासनम् । ननु गौतमो हि महर्षित्वेन प्रसिद्धः । तदुक्तं कथमप्रमाणं स्यादित्यत्र- आर्षत्वादीति । क्वचिदपि = कस्मिन्नपि विषये आर्षत्वादि = ऋषिप्रणीतत्वादि न प्रधानम् = परिग्राह्यत्वे न प्रधानम् । वार्तिकम्=उक्तानुक्तदुरुक्तचिन्तारूपं हि वार्तिकम्क्वापि = कुत्रचित् युक्तम् स्यात्, न तु सर्वत्र । तर्हि कात्यायनादीनामपि त्यागः स्यादिति चेत्, तत्राह - यद्वेति । पक्षान्तरं वा भवत्वित्याशयः । निखिलमपि= वेदान्तविरुद्धं सर्वमपि कथञ्चित् अविरुद्धं नेयम्, वेदान्तस्याध्यात्मशास्त्रत्वात् । एवं निर्वाहः केशः किलेत्यत्र - अन्ये = इतरेऽपि एवम् = विरुद्धस्थलेषु कथञ्चिन्निर्वाहम्किं न निर्वहन्ति, अपि तु विरोधे प्राप्ते वैभववादः, परानुकरणम्, अनास्थावादः - इत्यादिरीत्या सर्वैरपि अयं क्रम आश्रयणीय एव । अतो न विरोधः ॥ 
अत्रेदमवधेयं स्याद्वैदिकैर्विद्वदुत्तमैः । हन्त ! दुर्बलबुद्धीनां बुद्धेः शिक्षा ह्यपेक्षिता ।। यत आहुर्महात्मानस्तादृशानां हिताय हि । 'आर्षं धर्मोपदेशं च वेदशास्त्राविरोधिना ।। यस्तर्केणानुसन्धत्ते स धर्मं वेद नेतरः । ' तर्कस्त्वत्यन्तगहनः पञ्चाङ्गो द्विफलो मतः ।। तस्य स्वरूपशिक्षादिः प्रथमं दृष्टवस्तुनि । मत्वा तु यत्कृतं शास्त्रं तर्कशास्त्रं यदुच्यते ॥ न्यायविस्तरनाम्नाऽपि प्रसिद्धं विदुषां हितम् । निर्दुष्टं तत्स्वविषये प्रमाणादिनिरूपणे ॥ 
| 
अतःप्रमाणशास्त्रत्वं प्रसिद्धं तस्य वर्तते । यद्वक्तव्यं तूपमानप्रमाणेऽग्रे ( श्लो. 77,127) भविष्यति ।। प्रमाणानां चतुष्ट्टुं च न्याय्यमित्यापि वक्ष्यते । किन्तु लोकप्रसिद्धानां पदार्थानां विचारणात् ॥ लोकायतं तदित्येव संज्ञामाहुर्मनीषिणः । अक्षपादो गौतमाख्य एतत्कर्ता प्रकीर्तितः ॥ पदार्थशास्त्रं काणादं त्वस्य शास्त्रस्य पूरकम् । लोकप्रसिद्धिमाश्रित्य पदार्थानां विचारणा ।। असाधारणमस्य स्यादुद्देश्यं नातिरिच्यते । आत्मतत्त्वविचारादिः नैवास्य विषयो मतः ॥ अध्यात्मशास्त्रं नैवैतत् नास्थास्यात्मविचारणे । असंकीर्णप्रमेयत्वाच्छास्त्राणां नैव घर्षणा ।। न हि निन्दानयेनैव नेये खण्डनमण्डने । न वेदविमुखा आसन्नादौ बौद्धाः स्वमार्गगाः ।। क्रमात्तु वैदिकान्मार्गात् भ्रष्टाः बुद्धेर्विपर्ययात् । वेदादिसर्वशास्त्राणां खण्डनैकपरायणाः ।। स्वकीयं न्यायशास्त्रं च पृथगेव विनिर्ममुः । तच्छायया वैदिकाश्च हन्त चक्रुः पृथक् पृथक् ॥ न्यायशास्त्रं स्वानुगुणं कर्तुमारेभिरे क्रमात् । गतानुगतिको लोको न लोकः पारमार्थिकः ॥ इत्येतत्सर्वकालेऽपि समानं हि श्वपुच्छवत् । शक्यं नैवान्यथा कर्तुं युगभेदादिकं विना || युगरूपी कालरूपी भगवानेक एव हि । सर्वं शक्तोऽन्यथाकर्तुं तावत्सह्यं महाजनैः ।। कथंचित्स्थापयेयुश्चेदास्तिक्ये ते जनान् अलम् । तदर्थं बहुधा यत्नः कदाचित्स्यान्महात्मनाम् ॥ 
तत्त्वमुक्ताकलापः 
602 
[ न्यायावयवाः ] 
280. 
अन्यस्मै स्वप्रतीतं प्रकटयति यया वाक्यवृत्त्याऽनुमानं 
तत्रोदाहृत्युपेताऽप्यविकलमिह तत् बोधयेन्नोपनीतिः । 
युक्ता तूदाहृतिः सोपनयनिगमना, सप्रतिज्ञादिका वा 
वक्तव्या वावदूकैस्तदधिकमपि वा संमतेः स्यात् यथेष्टम् ॥ ५७ ॥ 
न बुद्धिभेदं ते कुर्युः नराणां मूढचेतसाम् । तदीयमार्गे गत्वैव नयेयुस्तान् स्वकेऽध्वनि ॥ गुरोस्तु शापश्शिष्यः स्यादिति गाथा ततोऽभवत् । किं कुर्युर्गुरवो शिष्यान् विहाय क्वनु यान्तु ते ॥ विद्यास्थानानि सर्वाणि मानान्येव न संशयः । आचार्यवयैरिवेयं मर्यादा दर्शिता पुरा ( जड. 64 ) ।। 
परस्परं च कलहः बौद्धकालादनन्तरम् । बुद्धिर्हि माया सर्वेषां वञ्चितास्ते तयैव हि । अतस्तु तपसान्वेष्यो गुरोर्भावोऽन्तरङ्गगः । अथवा भगवान् सेव्यः श्रद्धया परया सदा ॥ शास्त्रज्ञानं बहुकेशमित्युक्तं सर्वदा स्मरेत् । शास्त्रं हि न ग्रन्थरूपं विज्ञानं तन्निगद्यते ॥ 
1 
‘एवं नानाप्रसंख्यानं तत्त्वानामृषयो विदुः । सर्वं न्याय्यं युक्तिमत्त्वाद्विदुषां किमशोभनम् ॥' इत्येतद्भगवद्वाक्यं गंभीरं सत्यमद्भुतम् । स्मरन्तस्सावधानाः स्युः हिताय जगतां बुधाः ॥ ५६ ॥ 
न्यायविस्तरशास्त्रे परार्थानुमानपदवाच्यन्यायावयवस्वरूपं शिक्षयति - अन्यस्मै इत्यादिना । स्वप्रतीतम् = स्वेन पूर्वमनुभूतम् अनुमानम् = अनुमानरूपम् यया वाक्यवृत्त्या = यादृशवाक्यप्रयोगेण प्रकटयति कश्चित्, तत्र इह=एतादृशे अन्यस्य बोधनेच्छया वाक्यप्रयोगे प्रसक्ते उदाहृत्युपेता = उदाहरणेन सहिता उपनीतिः अपि=उपनयप्रयोगोऽपि अविकलम् = समग्रं यथा तथा तत् = अनुमानम् बोधयेत् = ज्ञापयेत्, शिक्षयेद्वा । तथोच्यते - 'यत्तु स्वयमेव पर्वते धूमं पश्यन् यादृशक्रमेण वह्निमनुमिनोति प्रथमम्, अनन्तरमन्यस्मै कस्मैचित् स्वानुभवक्रमं तथैव प्रदर्श्य, तस्याप्यनुमानं शिक्षितुं कतिपयवाक्यानि यदा प्रयुङ्क्ते, तत् ‘परार्थानुमानम्' इति । अत्रत्यः प्रमेयभागः सर्वेषामपि संमत एव । परं तु 'परार्थानुमानम्' इति संज्ञा केवलं सङ्केत इत्यभिप्रायः । अनुमित्यात्मकं ज्ञानं हि सर्वस्यापि स्वार्थमेव किल भवेत् । तत्प्रतिपादकवाक्यश्रवणेन व्युत्पन्नः पुरुषः स्वयमेव तादृशानुभवं प्राप्नोति । तत्र वाक्यप्रयोगः सहकारिमात्रम् । तावता तस्यानुमितिकरणत्वं बहुव्यवहितत्वान्न युक्तमिति सिद्धान्त्याशयः । परं तु वादकेलिषु एतद्वाक्यस्य वादिप्रतिवादिभिः अवश्यं प्रयोगात्, तत्प्राधान्याभिप्रायेण तद्वाक्यसमुदायस्य न्यायसंज्ञकस्य महत्त्वं नैयायिकैरुच्यते ॥ 
तादृशानि न्यायवाक्यानि कतीत्यत्र विप्रतिपत्ती: प्रदर्शयति-युक्तेति । यद्यपि बौद्धोक्तप्रक्रियया उदाहृत्युपेता उपनीतिरेव अनुमित्युपयोगिसर्वार्थप्रतिपादकत्वात् पर्याप्ता । अथापि पक्षसाध्ययोस्साक्षा- त्संबन्धस्यालाभात् युक्ता= औचित्यवती - सोपनयनिगमना = उपनयनिगमनवाक्यसहिता सप्रतिज्ञादिका वा = प्रतिज्ञावाक्येन युक्ता वा उदाहृतिस्तु = उदाहरणवाक्यप्रयोगस्तु वावदूकैः = वादकुशलैः वक्तव्या= प्रयोक्तव्या । उदाहरणोपनयनमात्रेण साध्यस्य पक्षसंबन्धस्याप्रतीत्या तदर्थं आदौ प्रतिज्ञा वा, अन्ते निगमनं वा आवश्यकम् । तथा च प्रतिज्ञोदाहरणोपनया वा, उदाहरणोपनयनिगमना वा प्रयोक्तव्याः । त्रयस्त्ववयवा 
281. 
603 
[कथारम्भसमर्थनम् ] 
कार्यैर्वा कारणैर्वा स्वगुणत उत वा किञ्चिदस्तीति सिद्धं 
पक्षीकारादियोग्यं, समयनियमितव्यक्तिभेदो न दोषः । सिद्धान्तास्पृष्टचित्तैरिति खलु पशुभिः पामरैर्वाऽनुमेयम् 
नो चेत्, रोचेत कस्मै विषमितमनसे वादसंग्रामकेलिः ॥ ५८ ॥ 
बुद्धिसर: 
अत्यन्तमावश्यका इत्याचार्याशयः । वा= अथवा संमते : = परस्परसमयकरणेन संमतेर्हेतोः यथेष्टम् = यथासौकर्यम् यथेष्टम् तदधिकमपि = अवयवत्रयादधिकमपि, क्रियाविशेषणं वा, वावदूकैः = वादकुशलैः वक्तव्यमिति विपरिणामः । परस्यार्थबोधस्यैव प्रधानोद्देश्यत्वात् अवयवसंख्यानिर्बन्धो न युक्त इत्याशयः । अन्ये तु मध्ये केन, कुतः, कथम्, इत्यादिप्रश्नवाक्यान् क्रोडीकृत्य दशावयवानप्याहुः । एतादृशेष्वल्पविषयेषु विवादपरित्यागो वरमित्याशयः ॥ ५७ ॥ 
1 
ननु प्रतिज्ञादिप्रयोग एवासंभवी । 'आत्मा नित्यः' इति प्रतिज्ञा यदा क्रियते, आत्मैव नास्तीति वदन् प्रतिवादी प्रतिज्ञामेवाक्षिपेत् । एवं सर्वेष्वपि प्रमेयेषु सर्वतीर्थकाराणां परस्परं विवादात् प्रतिज्ञैव कर्तुमशक्या चेत्, कथं कथाप्रवृत्तिरिति शङ्कां परिहरति - कार्यैर्वेत्यादिना । कार्यैर्वा = कार्यस्वरूपैर्वा कारणैर्वा = कारणस्वरूपैर्वा उत वा = अथवा स्वगुणतः = तत्तद्वस्तुगतासाधारणगुणधर्मादिभिर्वा किञ्चिदस्ति = यत्किञ्चित् अस्तीति व्यवहारादिना सिद्धम् = लोकसिद्धं किञ्चित् पक्षीकारादियोग्यम् = पक्षत्वेन, सपक्षत्वेन, विपक्षत्वेन निर्देष्टुमर्हं भवति । समयनियमितव्यक्तिभेदः = तत्तत्सिद्धान्तैः व्यवस्थापितः पदार्थस्वरूप- विशेषः दोषो न = प्रतिज्ञादिनिर्देशप्रतिबन्धको न भवति । एतावन्मात्रेण कथाप्रवृत्तिस्संभवेदेव ॥ 
आत्मनः नित्यत्वं यदा साध्यम्, तदा 'आत्मा नित्यः, अनुत्पन्नत्वात्' इति प्रयोगः कर्तव्यः । ‘आत्मैव नास्ति' इति वदता विवादे तथा पक्षनिर्देशः कथं कर्तुं शक्यः ? 'शब्दो द्रव्यम्, अवस्थावत्त्वात्’ इति प्रयोगे कर्तव्ये, शब्दो गुण इति वदन् प्रतिवादी, 'गुणं पक्षीकृत्योच्यते, उतान्यत् ?' इति यदि पृच्छेत्, तदा पक्षस्वरूप एव विवादग्रस्तो भवति । एवमेव शास्त्रकाराणां सर्वेष्वपि विषयेषु विवादात्, पक्षस्य हेतोश्चोभयसम्मतत्वस्यावश्यकत्वात् पक्षनिर्देशस्यैवासंभवे प्रतिज्ञा कथं कर्तुं शक्या ? अनन्तरविचारस्सुतरां न शक्यः इति प्रश्नस्याशयः । उत्तरं तु - 'आत्मा' इति निर्देष्टुमशक्यत्वेऽपि ' अहम्' इति प्रत्यक्तया प्रतीयमानः' इति, 'अहमित्यनुभूयमानः' इति वा निर्देष्टुं शक्यते । न ह्यनुभव एव नास्तीत्यपलपितुं शक्यम् । एवं ' शब्दः' इति निर्देश एव यदि विकल्पः, तदा श्रोत्रग्राह्यत्वेनोभयसंमताकारेण निर्देशः शक्यः । श्रोत्रेन्द्रियेण शब्द एव नानुभूयत इति न हि वक्तुं शक्यम् । अतो येनाकारेण यद्वस्तूभयसंमतम्, तेनाकारेण निर्देशः शक्यः । तत्तत्सिद्धान्तसङ्केतः नात्र प्रतिबन्धकः । अथवा 'विमतम्' इति उभयोर्विवादविषयो वस्तु पक्षतया निर्देष्टुं शक्यः ॥ 
अनुभवेऽपि विप्रतिपत्तिः न कर्तुं शक्येति प्रदर्शयति तृतीयपादेन । इति खलु = एवं किल, खल्विति प्रसिद्धौ । सिद्धान्तास्पृष्टचित्तैः = तत्तत्सिद्धान्तगन्धरहितचित्तैः पशुभिः = तत्तुल्यै:" पामरैर्वातत्त्वमुक्ताकलापः 
604 
282. 
आभासोद्धारवाक्ये स्वयमिह पठितेऽप्यक्षताऽन्यस्य शङ्का 
[आभासोद्धारानावश्यकता ] 
स्याच्चेत्, व्ययर्थोपनीतिर्निगमनमपि; ते तत्तदर्थे यदात्थ । तस्मादुद्घाटितानां परिहृतिरुचिता जेतुमिच्छोर्विशेषात् 
उक्ते माने विमर्शो यदि भवति, परं तत्र तर्कोऽपि वाच्यः ।। ५९ ।। 
185 
जनैरपि अनुमेयं वस्तु किञ्चिदस्त्येव, अन्यथा आहारस्वीकार एव न भवेत् । अतोऽनुभवे विप्रतिपत्तिर्न कार्या । नो चेत् = अनुभवेऽपि संमतिर्नास्ति चेत्, एवं विषमितमनसे = परस्परवैषम्यपूर्णमनसे कस्मै वादसंग्रामकेलिः = वादविवादप्रक्रिया रोचेत= सन्तोषाय भवेत् । अनुभवमेवापलपता वादविवादो न कर्तव्य एव । अस्य विषयस्य पूर्तिरुत्तरत्र ( श्लो. 61) द्रष्टव्या ॥ ५८ ॥ 
पञ्चावयवप्रयोगानन्तरम्, प्रयुक्ते बाधव्यभिचाराद्यभावप्रकटनमपि कार्यमिति केचन मन्यन्ते । एतादृशवाक्यस्य आभासोद्धारवाक्यमिति, कण्टकोद्धारवाक्यमिति वा संज्ञा । परन्त्वस्यावश्यकता नास्तीति प्रतिपादयति - आभासेत्यादि । आभासोद्धारवाक्ये = 'मत्प्रयुक्ते दोषो नास्ति' इति सामान्य- वाक्ये स्वयं पठितेऽपि = प्रयोक्त्रा स्वयमेव पठितेऽपि इह = अस्मिन् विषये अन्यस्य = प्रतिवादिनः शङ्का = दोषशङ्का अक्षता = न हि क्षीयेत । तावन्मात्रात् दोषोद्धारः स्याच्चेत्, उपनीतिः = उपनयवाक्यम् व्यर्था, निगमनमपि व्यर्थम् । यत् यस्मात् ते = उपनयनिगमने तत्तदर्थे आत्थ = बाधादिदोष परिहाराय त्वं ब्रवीषि । आभासोद्धारे कृतेऽनयोः प्रयोगो व्यर्थ एव । पञ्चावयवैः पक्षसत्त्वसपक्षसत्त्वविपक्षा- सत्त्वासत्प्रतिपक्षितत्वाबाधितत्वानि सूच्यन्त इति हि भवतां घोषः । एवं तर्हि पुनराभासोद्धारवाक्यस्य क्वावकाशः? तस्मात्=एवं स्वयमुद्धारप्रयत्नापेक्षया जेतुम् इच्छो: = कथायां जिगीषोः उद्घाटितानाम् = प्रतिवादिना उद्घाटितानां दोषाणाम् विशेषात् = विशेषरूपेण परिहृतिः = परिहारप्रयत्नः उचिता = औचित्य- वती । उक्ते = एवं परिहारार्थं प्रदर्शिते माने = प्रमाणे विमर्शः = सन्देहः यदि भवति, तदा तत्र परम् = एतत्संशयपरिहारविषये तु तर्कोऽपि वाच्यो भवति ॥ 
1 
| 
पञ्चावयववाक्यैः पक्षसत्त्वसपक्षसत्त्वविपक्षासत्त्वासत्प्रतिपक्षितत्वाबाधितत्वानि सूच्यन्ते इति तार्किकाः । प्रतिज्ञाहेतुभ्यां पक्षसत्त्वम्, उदाहरणेन द्विविधेन सपक्षसत्त्वं विपक्षासत्त्वम्, उपनयेनासत्प्रतिपक्षि- तत्वम्, निगमनेनाबाधितत्वं च सूच्यत इति तेऽभिप्रयन्ति । प्रयोक्ता एवमभिप्रायेण जागरूकेण प्रयोक्तव्यमित्येव तेषामप्यभिप्रायः । आभासोद्धारवाक्यानि तु नावयवरूपाणि, तदतिरिक्तानि । विशिष्य ' नात्र व्यभिचारः, एवंत्वात् । नापि बाधः, एवंत्वात्, नापि सत्प्रतिपक्षः, असंभवात् एवंरीत्या प्रतिज्ञाद्यनन्तरं निर्दोषत्वप्रतिज्ञापि कार्येति केचिन्मन्यन्ते । 'स्वबाहुकीर्तिं स्वयमेव गायेत्' इतिवत् स्वयं स्वोक्ते निर्दोषत्वप्रकटणमात्रेण प्रतिवादी किं तूष्णीं तिष्ठेत् ? अत एवमाभासोद्धारवाक्यप्रयोगः, तादृशसमयबन्धाभावे विफलः । परन्तु समयबन्ध एव तथा स्यात् चेत्, तदा तद्वाक्यप्रयोगः कर्तव्य एव ।। ५९ ।। 
605 
[[तर्कस्वरूपम्] 
बुद्धिसरः 
283. 
तर्को व्याप्याभ्युपेतावनभिमतिपदव्यापकस्य प्रसक्ति: 
मानप्रत्यूहघाती द्विविषय उदितः; पञ्चधाऽऽत्माश्रयादिः । विश्रान्तिर्वैपरीत्ये प्रतिहतिविरहोऽनिष्टताऽनानुकूल्यं 
fierpap 
HARS 
व्याप्तिश्चास्याङ्गम्; एनं कतिचिदनुमितेस्तादृशं भेदमाहुः ॥ ६० ॥ ३४ मृद्धी 
'तत्र तर्कोऽपि वाच्यः' इति प्रसञ्जितं तर्क साङ्गं निरूपयति - तर्क इति । व्याप्याभ्युपेतौ= व्याप्यस्याभ्युपगमे सिद्धे, अनभिमतव्यापकस्य = अप्रयोजकशंकाकर्तुः अनभिमतं यत् व्यापकम्, तस्य प्रसक्तिः=प्रसञ्जनम् तर्कः । ' पर्वतो वह्निमान् धूमात्' इति प्रयोगे, 'हेतुरस्तु साध्यं मास्तु हेतोरप्रयोजकत्वशङ्का प्रतिपक्षिणा यदि क्रियेत, तदा वादिना 'यदि साध्यं न स्यात्, तर्हि हेतुरपि न स्यात् ' इति तस्योत्तरतया तर्क उच्यते । उक्तप्रयोगे धूमो व्याप्यः व्यापको वह्निः । अप्रयोजकशङ्काकर्तुः व्याप्यो धूमः पर्वते संमतः । व्यापको वह्निस्तु नेष्टः । यदि साध्यः व्यापकश्च यो वह्निः न स्यात्, तर्हि व्याप्यो हेतुश्च यो धूमः, सोऽपि न स्यात् इति वक्तव्यम् । अयमेव तर्कः । अत्र हि व्याप्यस्याभ्युपगमे, तदनभिमतस्य व्यापकस्य आपादनं क्रियत इति तर्कस्येदं स्वरूपम् । अयं च तर्कः मानप्रत्यर्थिघाती = प्रमाणस्य विरोधे आपादिते, तन्निरुणद्धि, प्रमाणस्य प्रमाणत्वं रक्षतीति तर्कस्य प्रधानं प्रयोजनमित्यर्थः । स च तर्कः द्विविषय: = प्रामाणिकपरित्यागाप्रामाणिकस्वीकारापादानरूपविषयद्वयगर्भः । उदितः कथितः । स च तर्कः आत्माश्रयादिः = आत्माश्रयादिरूपः पञ्चधा = पञ्चविधः । आत्माश्रयः, अन्योन्याश्रयः, चक्रकम्, अनवस्था, अनिष्टप्रसङ्गश्चेति पञ्चविधः । प्रतिबन्द्यप्यतिरिक्तः कश्चनेति केचन । परन्तु तस्यानिष्टापादनरूपत्वात् पञ्चमप्रकार एवान्तर्भावः । आत्माश्रयस्योदाहरणम् – ' तद्विशिष्टे तु वृत्तौ स्वाधारत्वप्रसङ्गः' (जड. 8) घटविशिष्टे भूतले घटोऽस्ति चेत्, स्वस्य स्वाधारत्वप्रसङ्गः । अथवा ज्ञानार्थयोरभेदवादे – ज्ञानवैलक्षण्यं विषयाधीनम् इति चेत् आत्माश्रयः । अन्योन्याश्रयः - रूपरसादिभेदः इन्द्रियाधीनश्चेत्, इन्द्रियभेदस्य विषयाधीनत्वादन्योन्याश्रयः । अत्रैव विषयभेदः बुद्धिभेदाधीन इति योजने, त्रयाणां परस्पराश्रयात् चक्रकम् । अनवस्था - अप्रामाणिकानन्तपदार्थपरंपराकल्पना । प्रतिबन्दिलाघवगौरवादयोऽतिरिक्ततर्क- रूपभेदा इति केचन ॥ 
। 
- 
। 
= 
। 
तर्काङ्गान्याह – 1) वैपरीत्ये विश्रान्तिः = आपाद्यस्य विपर्यये पर्यवसानम् । 2) प्रतिहतिविरहः = प्रतितर्कापराहतिः । 3 ) अनिष्टता = आपाद्यस्य परानिष्टत्वम् । 4) अनानुकूल्यम् = परपक्षासाधकत्वम् । 5) 
| = । व्याप्तिश्च = आपाद्यापादकयोर्व्याप्तिश्च इति पञ्च । अस्य = तर्कस्य अङ्गानि आहुरित्याकर्ष: । 'यदि वह्नि स्यात् तर्हि धूमोऽपि न स्यात्' इत्यत्र आपादकः वह्न्यभावः, धूमाभावः आपाद्यः । 1) अनयोर्व्याप्तिर्वर्तते यत्र वह्न्यभावः, तत्र धूमाभाव इति । 2 ) आपाद्यस्य विपर्यये पर्यवसानम् । पर्वते खलु धूमः प्रत्यक्षसिद्धः । 3) प्रतिवादिनोऽनिष्टः, 'धूमोऽस्तु' इति खलु वदति सः । 4) परपक्षाननुकूलत्वं तु स्पष्टमेव । 5 ) एवं प्रतितर्केणापराहतिश्चावश्यकी । 'वह्निर्यदि न स्यात्, तर्हि धूमोऽपि न स्यात्' इति तर्फे प्रदर्शिते, 'कुतो 
तत्त्वमुक्ताकलापः 
606 
[कथानधिकारविवरणम् ] 
284. 
यस्सर्वं नाभ्युपेयात् ? स्वपरमतविदा केन किं तस्य साध्यं 
प्रश्नोऽसावुत्तरं नः कथमनधिकृते कल्पनीयाः कथाः स्युः । मध्यस्थोऽप्येतदेवं यदि न न मनुते, योजयेन्नात्र वादम् 
नो चेत्, माध्यस्थ्यहानिः; परमनधिकृतिस्तत्र शिष्याय वाच्या ।। ६१ ।। 
न स्यात् ?' इति पुनस्तेनोक्ते, "यदि वह्न्यभावेऽपि धूमः स्यात्, तर्हि कारणं विनापि कार्यं स्यात्, धूमः खलु वह्निजन्यः' इति कार्यकारणभावरूपस्यानुकूलतर्कस्य सत्त्वात् प्रतितर्कापराहतिः वर्तते । एवं पञ्चाङ्गानि ज्ञेयानि ॥ 
अत्र मतभेदमाह – कतिचित् = बौद्धैकदेशिनः नवीनाः एनम् = तर्कम् अनुमितेः तादृशम् = तर्करूपं भेदम् आहुः । अनुमितिस्तूद्देश्यविधेयवती, तर्कस्तु आपाद्यापादकभाववान् । एवं सति तर्कः अनुमितिविशेषरूपः कथं स्यात् ? इत्यत्र - तादृशमिति । आपाद्यापादकयोः एवं हेतुसाध्यभावापन्नत्वेन तर्कोऽप्यनुमितिविशेष एव । प्रतितर्कापराहतिः स्याच्चेत्, अलम् । किमधिकापेक्षया अतस्तर्कोऽपि अनुमिति- विशेषरूपः, अत एव स्वतन्त्रं प्रमाणमिति ते मन्यन्ते । प्रमाणस्य वस्तुप्रदर्शनफलत्वात्तर्कस्यातथात्वादेतन्न युक्तमित्यत आहुरिति ॥ 
वस्तुतस्तु - तर्को नानुमितिः, किन्त्वनुमानाङ्गम् । अनुमितिर्हि फलरूपा, तर्कस्तु न फलरूपः, किन्तु साधनाङ्गमेव । प्रमाणं तु त्रयम्, चत्वार्येव वा, नातिरिक्तम् । तर्कस्तु प्रमाणानुग्राहक एव ।। ६० ।। 
एवं साङ्गं सतर्क निरूप्य, दुस्तर्कावलम्बे कर्तव्यमाह - य इत्यादि । यः कश्चित् सर्वापलापवादी वैतण्डिकः कथोपक्रमे समयबन्धवेलायाम् सर्वम् = प्रमाणप्रमेयादिकं किञ्चिदपि नाभ्युपेयात् = नाङ्गीकुर्यात्, तादृशः कश्चित् जल्पार्थमाह्वयेच्चेत्, तस्य = तादृशस्य वैतण्डिकस्य कृते, अथवा देशभाषादृष्ट्या तस्मै स्वपरमतविदा=स्वपक्षपरपक्षविभागज्ञानादिमता केन = कीदृशेन किं साध्यम् = कर्तव्यम् ? असौ प्रश्न: विनीतस्य कस्यचित् । अत्र नः = अस्माकम् उत्तरम् । किमिति? अनधिकृते = अर्हतारहिते सति कस्मिंश्चित् कथाः =वादजल्पादयः कथम् = केन प्रकारेण कल्पनीया: = कर्तव्याः स्युः ? अतस्तत्र सभायामेव तस्य कथानधिकारं सप्रमाणं प्रदर्शनीयम् । मध्यस्थोऽपि = कथासाक्षिभूतोऽपि एतत् = कथायां तस्यानधिकारम् न न मनुते यदि = वादानधिकारं यदि न जानाति तदा अत्र = अस्मिन् प्रकरणे वादं न योजयेत् = न कुर्यात् । नो चेत्=मध्यस्थोऽप्येतत् नाङ्गीकरोति चेत् माध्यस्थहानिः = तस्य माध्यस्थ्यस्यैव हानि: । अस्तु माध्यस्थस्य हानिः, अस्माभिः किं तदा कर्तव्यमित्यत्र – परम् = किन्तु तस्य अनधिकृतिः = केवलवैतण्डिकस्य कथायाम् अनधिकारः शिष्याय=आप्ताय, इतरतटस्थजनेभ्यश्च वाच्या= उपपादनीया ॥ 
किमर्थं तर्हि महर्षिणोपदिष्टा वितण्डा ? इति चेत्, न जानीषे ऋषीणां मनः । ते किल जल्पमपि नाङ्गीचक्रुः, किन्तु केवलं वादम्, यतस्तत्त्वबुभुत्सुकथा वादः । जल्पवितण्डे द्वे अपि स्वपक्षरक्षणार्थम्, न 
607 
[कथास्वरूपादिवर्णनम् ] 
बुद्धिसरः 
285. 
निर्दिष्टा व्युत्थितोक्तेर्विततिरिह कथा; सा त्रिधा; तत्र वादः 
कर्तव्यो मानतकैरभिमतिनियतैस्तत्त्वसिद्ध्यै विरागैः । जल्पाख्याऽन्या जयार्था भवति कथकयोः साधनाक्षेपवत्त्वे 
सैव प्रोक्ता वितण्डा त्यजति परमते साधनम्; तां द्विधैके ॥ ६२ ॥ 
वा किञ्चिदर्थनिर्णयार्थम् । अत एव माहर्षं सूत्रम् = 'तत्त्वाध्यवसायसंरक्षणार्थं जल्पवितण्डे, बीजप्ररोहसंरक्षणार्थं कण्टकशाखावरणवत्' (न्या. सू. 5-2-50) इति । वितण्डाद्युपयोगं प्रदर्शयति न्यायमञ्जर्यं भट्टजयन्तः 'यदि हि क्वचिदाश्रमे सुखमासीनमनेकशिष्यगणोपास्यमानं रहस्यतत्त्वमुपदिशन्तं शान्तमानसमाचार्य- मनार्यः कश्चित् विपश्चिदागत्य दुरधिगतकतिपयाक्षरचयजनितगुरुतरगर्वगद्गदया गिरा 'भोस्तपस्विन्! किं व्याख्यायते?” ‘हुम्! आन्वीक्षिकी! सरलमतिप्रियेयं विद्या । क्व वेदाः ! क्व वेदप्रामाण्यम् ! क्वात्मज्ञानम् ! क्वापवर्गः !' इत्यादि मन्दं मन्दं विहस्य दुष्टमेघ इव प्रकटिताकाण्डदण्डकाशदम्बरविस्तारिताश्रम- मृगवर्गमुद्ग्राहयन्नाकुलयति, तदा जगज्जालमिन्द्रजालपण्डितविलसितमिति जानन्नप्याचार्यः यदि तमुपेक्षते तिरस्करोति, सद्यस्सम्यक्साधनाप्रतिभासेऽपि यदि छलवितण्डादिभिरेनं न शमयति, तदा तस्मिन् गते तत उत्थाय शिष्यगणा ब्रूयुः - 'कष्टमस्थाने किष्टाः स्मः' इत्यादि । अधिकरणसारावल्यामपि = 'भूयः किं वीतरागो वदति परपरीवादमत्रेत्ययुक्तम् । प्रख्यातप्राच्यनैकप्रतिसमयभवन्मन्दसन्देहशान्त्यै' (अधि.सा.2-2- 1) इति । अधिकं समनन्तरश्लोके ॥ ६१ ॥ 
जल्प:, 
कथाप्रसङ्गात्तां निरूपयति – निर्दिष्टेत्यादि । व्युत्थितोक्तेः विततिः = व्युत्थितयोः = विरुद्धतयोत्थितयोः या उक्तिः वाक्यसंदर्भः, तस्या विततिः = विस्तरः इह = एतच्छात्रे कथा निर्दिष्टा । सा त्रिधा - वादः, वितण्डेति त्रिप्रकारा । तत्र वादः अभिमतिनियतैः = वादिप्रतिवादिभ्यां प्रमाणत्वेनाङ्गीकारेण व्यवस्थितैः मानतकैः = प्रमाणैस्तर्कैश्च विरागिभिः = रागद्वेषरहितैः तत्त्वसिद्ध्यै = तत्त्वनिर्णयार्थम् कर्तव्यः । अत एवात्र जयपराजयाद्युद्देशो न भवति । अन्या च जल्पाख्या=जल्पसंज्ञिका कथा कथकयोः साधनाक्षेपवत्त्वे = स्वपक्षसाधनपरपक्षनिराकरणप्रधानत्त्वे जयार्था=विजयप्रधाना, अत एव तत्त्वबुभुत्साऽप्रधाना भवति । सैव = जल्पकथैव परमते = परपदं वैतण्डिकपरम्, परपक्षे साधनं त्यजति = वादिनो मतमात्रं दूषयति, न तु स्वपक्षं साधयति वैतण्डिकः । इयं कथा वितण्डा प्रोक्ता । ताम् = वितण्डां एके द्विधा मन्यन्ते = वीतरागवितण्डा विजिगीषुवितण्डेति द्विप्रकारां मन्यन्ते ॥ 
एतादृशकथादीनां स्वरूपलक्षणादि न्यायसूत्रभाष्यवार्तिकादौ विस्तरेणावर्णि ' प्रमाणतर्कसाधनोपालंभः सिद्धान्ताविरुद्धः पञ्चावयवोपन्नः पक्षप्रतिपक्षपरिग्रहो वादः' (न्या. सू. 1-2-1) ‘यथोक्तोपपन्नः छलजाति- निग्रहस्थानसाधनोपालंभः जल्प:' ( 2 ) ' स प्रतिपक्षस्थापनाहीनो वितण्डा' ( 3 ) ' तत्त्वाध्यायसंरक्षणार्थं जल्पवितण्डे बीजप्ररोहसंरक्षणार्थं कण्टकशाखावरणवत्' (4-2-50) इत्यादौ । त्रिषु तत्त्वनिर्णयैकलक्ष्यत्वाद्वाद 
तत्त्वमुक्ताकलापः 
608 
[वितण्डायाः शिक्षणम् ] 
286. 
कर्तव्यत्वेन यत्तु प्रमितिपरवशैः कल्पितं स्वेच्छ्या वा 
यच्चाकर्तव्यमेवं, परिभवनपदं तत्प्रहाणग्रहौ स्तः । 
स्वाचारद्यूतसंयत्प्रभृतिषु च तथा स्वीकृतेयं व्यवस्था 
नैनामीषत् वितण्डाऽप्यलमतिपतितुं साधनांशोज्झिताऽपि ॥ ६३ ॥ 
एक एवोपादेयः । अत एवागायि= ' वादः प्रवदतामहम् ' ( गी. 10-32 ) इति । अभाषि च ' तत्त्वनिर्णयाय प्रवृत्तो वादो यस्सोऽहम्' इति । न्यायपरिशुद्धौ च कवितार्किकसिंहैः अनुमानाध्याये बहुविस्तरेणैतादृशा विषया अवर्णिषत । वितण्डानां द्वैविध्यं केचिदाहुः । अत्र पूर्वोद्धृतं न्यायमञ्जरीप्रकरणमत्र द्रष्टव्यम् ॥ बौद्धदुर्वासनाक्रान्तचेतसां हन्त ! वादिनाम् । श्रीहर्षप्रमुखानां या कथासीत् कलिवैभवात् ॥ हयास्यरूपैराचार्यैर्वेदरक्षापरायणैः । कवितार्किकसिंहैस्तु वारितः कलिरीदृशः ॥ एतादृशकथानां तु कथैवाद्य वृथा सताम् । अतो वृथाश्रमस्तत्र न कर्तव्यो मनीषिभिः ।। धर्मो नष्टो तथा ज्ञानं तपो नैवास्ति कुत्रचित् । दृश्यन्ते हन्त सर्वत्र प्रायः स्वार्थपरायणाः ।। ख्यातिर्लाभश्च पूजा च जातांस्तूपास्यदेवताः । प्रायस्समेषां विप्राणां जगदाचार्यमानिनाम् ॥ भगवानपि सर्वात्मा किं वा कुर्याच्च सर्ववित्? दयामयः शक्तिमयः सर्वदेवमयश्च सः ॥ प्रभो ! पश्य भवद्विश्वं भारतं तु विशेषतः । कुरु त्वमस्मान् धर्मैकनिष्ठान् त्वन्मुखसंभवान् । उपेक्षसे कथं न्वस्मान् प्रपन्नान् पाहि नः प्रभो ! त्वत्सेवैकरतान् शीघ्रं कुरु लोकहिताय च ॥ ६२ ॥ 
SISTE 
श्रीमन्त एत आचार्याः तत्काले खण्डनकारानुयायिभिः प्रवर्तितं क्रमं साक्षादेव पश्यन्तः ताम- व्यवस्थामपि शिक्षयितुं प्रयतन्ते - कर्तव्यत्वेनेत्यादिना । प्रमितिपरवशैः = प्रमाणाधीनैः सभ्यैः वादिप्रतिवादिभिः संप्रदायानुसारेण वा, स्वेच्छया = तत्कालानुरोधेन नूतनप्रक्रियया वा कर्तव्यत्वेन = अनुसर्तव्यत्वेन कथारंभ एव यत्तु नियमादिकं कल्पितम्, एवम् यच्च अकर्तव्यत्वेन कल्पितम्, अनयोरेव 'समय:' इति संज्ञा । तत्प्रहाणग्रहौ = तयोः कर्तव्यत्वेन, अकर्तव्यत्वेन चाङ्गीकृतयोः मध्ये कर्तव्यस्य प्रहाणम्, अकर्तव्यस्य ग्रहश्च परिभवपदम् = पराजयविषयौ स्तः भवत एव । पक्षद्वयस्यापि पराजयकारणत्वं समानमिति सूचनायैक- वचनम् । एतावदपि यदि नानुस्रियते, तर्हि तस्य सभ्यतैव गलिता स्यात् । इयं व्यवस्था जल्पकथायामेवेति मन्तव्यम्, न तु वादकथायाम् । वादे जयपराजययोः, निग्रहस्य वा निषेधात् । सर्वजनसंमतेयं व्यवस्थेति प्रदर्शयति – स्वाचारद्यूतसंयत्प्रभृतिषु = स्वाचाराः तत्तत्कुलाचाराः, द्यूतानि = पणबन्धपूर्वकक्रीडाः प्रसिद्धाः, संयत्= तस्करादेः निगलस्थापनादि एतादृशेष्वपि लौकिकव्यवहारेषु, 'बद्धे कीलितसंमतौ' इत्यमरः । इयं व्यवस्था 'च= कर्तव्यत्वाकर्तव्यत्वरूपव्यवस्था च तथा = सर्वैरनुसर्तव्यत्वेन स्वीकृता = सर्वैरप्यङ्गीकृता । कुलाचाराशादौ ग्रामाद्बहिः स्थापनादि तत्काले आसीत् । एवं द्यूतादावपि व्यवस्थास्सन्ति । एवं निगळस्थापनादावपि सर्वसंमता व्यवस्थास्सन्ति । लौकिककार्येष्वप्येवं व्यवस्थाया अवश्यं पालनीयत्वे, तत्त्वनिर्णयप्रधानकथासु परं कथं व्यवस्था न स्यात् ? 
TE 
287. 
609 
[निग्रहस्थानानि ] 
सद्दोषोक्त्या कथायां परपरिभवनं स्वोक्तहान्यादिनाम्ना 
तत्त्वाबोधस्य लिङ्गं विविधमकथयन्निग्रहस्थानमाप्ताः । 
तत्राचोद्यानुयोगं द्विविधमशकनासिद्धिभेदादवोचन् 
पूर्वो जाति: परस्तु च्छलमनृतवचः स्यादकालग्रहश्च ॥ ६४ ॥ 
बुद्धिसरः 
885 
ननु भोः ! इदं सर्वं वादजल्पयोरेव, न वितण्डायाम् । 'प्रतिपक्षस्थापनाहीनो वितण्डा' इत्येव किल लक्षणम् । अस्माकं स्वपक्ष एव नास्त्यन्यत् परपक्षनिराकरणादृते । अतो भवदुक्तं नास्माकमन्वेतीति चेत्, तत्राह - नैनामित्यादि । साधनांशोज्झितापि = स्वपक्षसाधनरूपांशवर्जितापि वितण्डा एनाम् = उक्तव्यवस्थाम् अतिपतितुम् = उल्लंघितुम् ईषदपि नालम् = न समर्था । 
अयमाशय: - ' स प्रतिपक्षस्थापनाहीनो वितण्डा' इति समग्रं सूत्रम् । ' सः = जल्पः” इति भाष्यम् । तेन जल्पे विद्यमानानि ' प्रमाणतर्कसाधनोपालंभ:, सिद्धान्ताविरुद्धः, पञ्चावयवोपन्नः, पक्षप्रतिपक्ष- परिग्रहः' इत्यादीनि विशेषणान्यत्रापि सन्त्येव । एवं सति परपक्षनिराकरणैकव्यग्रः, तदीयपक्षप्रश्नप्रसक्तौ 'वयं तु निर्गुणेऽनिर्वचनीये ब्रह्मणि भारं निक्षिप्य सुखमास्महे' इत्याद्युद्गारमात्रेण तृप्यन् स प्रामाणिकपण्डित एव न स्यादित्याशयः ॥ 
बौद्धागमानां वेदानां समं प्रामाण्यमुद्गिरन् । तदात्वे वैदिकत्वेन कथं ज्ञेयो भवेद्बुधैः ।। 
तद्ग्रन्थं शतदूषणी च विबुधाः पश्यन्तु निर्मत्सराः मानामानविवेचनेऽतिचतुराः वेदप्रियाः पण्डिताः । विद्यारण्यमुनौ वदत्यपि हि तं श्रीशङ्करार्यैर्जितं हन्ताद्यापि न तं त्यजन्ति किल ते वैतण्डिकाग्रेसरम् ॥ ६३ ॥ 
कथाशेषभूतानि निग्रहस्थानानि निरूप्यन्ते – सद्दोषेत्यादि । कथायाम् = जल्पवितण्डारूपायां, वादे निग्रहस्थानाभावात्, सद्दोषोक्त्या = सतः = विद्यमानस्य दोषस्य = पराजयहेतुभूतस्य प्रतिज्ञाहान्यादे : उक्तिः = उद्घाटनम्, तया अविद्यमानस्य दोषस्योद्घाटने उद्घाटयितुरेव निरनुयोज्यानुयोगरूपनिग्रहसंभवात् 'सत्' इत्युक्तम् । परिभवनपदम् = प्रतिवादिपराजयहेतुभूतं यत्, तादृशम्, निग्रहस्थानसदृशं पदं 'परि- भवन' पदम्, तत्त्वाबोधस्य लिङ्गम् = तत्त्वस्य अबोधस्य = अज्ञानस्य = लिङ्गम् = सूचकम् स्वोक्तहान्यादि- नाम्ना=प्रतिज्ञाहान्यादिसंज्ञया विविधम् = एकविंशतिविधम् अधिकं वा आप्ताः = गौतमादयः अकथयन् न्यायविस्तराख्ये शास्त्रे । प्रतिज्ञाहान्यादयः अपसिद्धान्ताः निग्रहस्थानभेदाः एकविंशतिविधाः न्यायसूत्र- भाष्यादिषूक्ताः, प्रत्येकं विवृताश्च । तत्र = एकविंशतिविधनिग्रहस्थानमध्ये अचोद्यानुयोगम् = निरनुयोज्या- नुयोगम् अशकनासिद्धभेदात्=असामर्थ्यम्, असिद्धिश्चेति द्विविधम् अवोचन् । आद्यं दोषे सत्यप्युद्भावन- सामर्थ्याभावरूपम्, द्वितीयं तु साम्यर्थे सत्यपि दोषानुद्भावनरूपम् । पूर्वः = असामर्थ्यरूपः निरनुयोज्या- नुयोगरूपः जातिः = समनन्तरश्लोके प्रतिपाद्यमाना असदुत्तररूपा भवति । परस्तु = असिद्धिस्तु छलम्= समनन्तरश्लोके वर्ण्यमानम्, अनृतवचः, अकालग्रहश्च = अप्राप्तकालोद्घाटनरूपश्च भवति । एतद्विस्तरस्तु न्यायभाष्यवार्तिकन्यायपरिशुद्ध्यादौ द्रष्टव्यः ॥ 
एकीक 
1 
तत्त्वमुक्ताकलापः 
288. 
610 
[ जात्यादिनिरूपणम् ] 
जातिः स्वव्याहता वाक्; उपधिनियतिभिर्भिद्यतेऽनेकधा सा 
युक्तत्यागस्त्वयुक्तग्रहणमविषये वृत्तिरप्यत्र दोषाः । स्वव्याघातोऽनुवृत्तश्छलमपि वचसां कल्पितार्थे निषेधः 
तत्तद्वृत्तिप्रभेदादिदमपि विविधं विस्तरेणालमत्र ॥ ६५ ॥ 
आचार्याणां कालदेशौ तथाऽऽस्तां कलिवैभवात् । वेदबौद्धागमानां च साम्यमुद्धोषितं तदा ॥ सम्यक् स्पष्टमिदं भूयात् खण्डनग्रन्थदर्शनात् । सर्वमेतन्निराकार्षीत् कवितार्किककेसरी ॥ स्थापयामास वेदानां प्रामाण्यं परिपूर्णतः । प्रादुर्भूतं धर्मराज्यं वेदप्रामाण्यरक्षणात् ॥ अतो वादकथानां तु स्वरूपमतिविस्तरात् । अवर्णि परमाचार्यैः कवितार्किकतल्लजैः ॥ एतादृशानां त्वर्थानां सर्वथाद्यानपेक्षणात् । उदासि सर्वथा व्यर्थकालयापनभीतितः ॥ धर्मो हीनः कलिर्वृद्धः विज्ञानं कुत्र वा गतम् । एतादृशस्थितौ ज्ञानं कथं जीवेद्विचिन्त्यताम् ॥ सर्वं तु दूरतस्त्यक्त्वा सर्वैरात्महितेप्सुभिः । ज्ञानं विशुद्धं संपाद्यं कथञ्चिद्देवसंश्रयात् ॥ ६४ ॥ 
- 
= 
'पूर्वो जातिः परस्तु छलम्' इत्युक्तं विवृणोति – जातिरित्यादि । स्वव्याहता वाक् जाति: स्वस्यैव निग्रहपर्यवसायि उत्तरं जातिरित्युच्यते । वादिना किञ्चिदर्थसाधनाय न्यायप्रयोगे कृते, तस्य समीचीनमुत्तरं दातुमशक्तः प्रतिवादी स्वस्य पराजयं स्वीकर्तुमशक्तः यत्किञ्चिदुत्तरं यदि ब्रूयात्, तदा तेनैवोत्तरेणायं निगृहीतो भवति । अत एव 'स्वव्याघातमुत्तरं जातिः' इत्याद्युच्यते । अत्रोत्तरदातुरशक्तिः प्रकटिता भवति । यथा ‘शब्दः अनित्यः, प्रयत्नानन्तरभावित्वात्' इति प्रयोगे शब्दस्य नित्यत्वं मन्वान उत्पत्तेः पूर्वं शब्दः प्रयत्नानन्तरभावी न भवत्येव । उत्पत्त्यनन्तरं हि तद्ज्ञायेत । अतश्च 'शब्दः नित्यः, प्रयत्नानन्तरभावित्वाभावात्' इति प्रतिवादी यदि वदेत्, इदमुत्तरं न समीचीनम्, असदुत्तररूपम् । प्रयत्ना- नन्तरभावित्वं लोकदृष्टं यदा हेतूकृतम्, तदा शब्दस्योत्पत्तेः पूर्वं तन्नास्तीति स्वपक्षं शब्दनित्यत्वं मनसि कृत्वोच्यते । अत इदमुत्तरं प्रतिवादिनोऽशक्तिमेव सूचयतीति अप्रतिभारूपनिग्रहस्थाने पर्यवसानम् । अतश्च निग्रहस्थानानि साक्षान्निग्रहप्रयोजकानि, जात्यादीनि परंपरया निग्रहप्रयोजकानीति विशेषः । एतद्विस्तरः न्यायशास्त्रे पञ्चमाध्यायप्रथमाह्निके द्रष्टव्यः । सा=जातिः उपधिनियतिभिः = भेदकोपाधीनां भेदात् अनेकथा भिद्यते । न्यायसूत्रे (5-1-1 ) चतुर्विंशतिधा जातिः परिगणिता । परन्तु सूक्ष्मपरिशीलने तु ततोऽप्यधिकं वक्तुं शक्यमित्यादिकं न्यायपरिशुद्धौ द्रष्टव्यम् । अत्र जातौ मूलभूता दोषास्तु युक्तत्यागः = युक्त- स्याङ्गस्य त्यजनम्, अयुक्तग्रहणम् = अयुक्ताङ्गस्वीकारः, अविषये वृत्तिरपि = विषयं परित्यज्यान्यत्र वर्तनम् इति त्रयो दोषाः । सर्वत्र स्वव्याघातः अनुवृत्तः = अनुगतः, तस्य सामान्यलक्षणत्वात् । छलमपि वचसां= वादिवाक्यानाम् कल्पितार्थे = स्वेन कल्पिते अर्थे निषेधः = बन्धनम् । यथा ' आकारो ह्रस्वः, कीर्तिस्तु महती 'ति वादिना शरीराकृत्यभिप्रायेणाभिधाने, प्रतिवादी, 'आकारस्य ह्रस्वत्वं कथम्?" इति वर्णार्थकत्वं स्वीकृत्य तं प्रतिषेधति । इदमेव छलम् - वादिप्रतिवादिनोः प्रतिभादिप्रदर्शनरूपम् । इदमपि 
289. 
611 
[ षट्पक्षीनिरूपणम् ] 
यस्मिन् मानप्रवृत्तिस्तदिदमशरणैरभ्युपेत्यं हि सर्वैः 
व्याघातो यत्र दृष्टस्तदपि न शरणं साधने दूषणे वा । 
इत्थं सिद्धे कथानां रहसि कथकयोस्सावधानत्वभूग्ने 
56 
षट्पक्ष्यन्तासदुक्तिः परिषदनुमता रुद्धरोधावकाशा ॥ ६६ ॥ 
बुद्धिसर: 
छलम् तत्तद्वृत्तिभेदात्= मुख्यवृत्त्युपचारवृत्त्यादिभेदात् विविधम् = अनेकविधम् । अन्न = अस्मिन् ग्रन्थे विस्तरेण अलम् = मास्तु विस्तरः, न्यायसूत्रभाष्यवार्तिकादौ (5-1-1) न्यायपरिशुद्धौ च निरूपित - त्वादित्याशयः ।। ६५ ॥ 
- 
कथाया विराममर्यादां वर्णयति – यस्मिन्नित्यादि । यस्मिन् विषये मानप्रवृत्तिः = प्रमाणस्य प्रवृत्तिः भवति तदिदं प्रमेयं हि अशरणैः = गत्यन्तररहितैः सर्वैः = सभ्यैः वादिप्रतिवादिमध्यस्थपारिषदैः अभ्यु- पेत्यम्=अङ्गीकरणीयम् । एवम् यत्र व्याघातः = असदुत्तररूपो जातिप्रयोगादिः दृष्टः = मध्यस्थेन गृहीतः, तावता तदपि=तावन्मात्रमपि साधने दूषणे वा = प्रसक्तविषयस्य निर्धारणे परित्यागे वा न शरणम् = न पर्याप्तः । जल्पकथाया विजयैकप्रयोजनत्वेन तत्त्वनिर्णयासंभवात् एवम् । तथोक्तं न्यायपरिशुद्धौ = 'अत्र (वादे) च बुद्धिपूर्वदुष्टवचनानि न संभवन्ति, अन्यान्युद्भावितान्यभ्युपगन्तव्यानि, तत्त्वनिर्णयाय प्रवृत्तत्वात् । विजिगीषुकथायां तु गत्यन्तरमलभमानस्य परव्यामोहनेनापि पाक्षिकविजयः, समत्वं वा संभवेदिति बुद्धिपूर्वक- दुष्टप्रयोगसंभवः' (न्या.प. अनु. 2 ) इति । कथानाम् = जल्परूपाणां कथानाम् रहसि = रहस्ये इत्थम् = एवंरीत्या सिद्धे= निश्चिते सति, विजिगीषामात्रप्रधानत्वाज्जल्पस्य मोहकछलदुर्युक्त्यादीनामनिवार्यत्वे सिद्धे कथकयोः = वादिप्रतिवादिनोः सावधानत्वभूग्ने पुनः पुनः सावधानत्वाय रुद्धरोधावकाशा = रुद्धः = प्रतिरुद्धः रोधस्य=वाक्यार्थविरामस्य अवकाशः यत्र तादृशी असदुक्तिः = जात्युत्तरादिः । षट्पक्ष्यन्ता= वादिनस्त्रिवारम्, प्रतिवादिनस्त्रिवारमित्यवकाशस्य मध्यस्थेन दानात् षट्पक्षपर्यन्ता परिषदनुमता = परिषदा = जल्पसभया अनुमता । अनन्तरं तु सभा विसर्जनीयेत्यर्थः ॥ 
तु 
1 
= 
जल्पस्तु विजिगीषुकथा । सा च स्वपक्षस्थापनार्था, परपक्षनिराकरणार्था चेति द्विविधा । तत्र तत्त्वनिर्णय आकस्मिक एव, अन्यतरविजयस्यैव प्रधानोद्देश्यत्वात् । एवं वादिप्रतिवादिनोः कथायां वर्धमानायाम् कश्चिदन्यतरः असदुत्तरं यदा ददाति, तदाऽन्येन तदनुद्भावने, समयबन्धानुसारेण पराजयो वा विरामो वा घोषणीयः, असदुत्तरपर्यनुयोज्योपेक्षणात् प्रतिवादिनो वा निग्रहात् । एवमसदुत्तरदानात् निग्रहप्राप्त्या कथा- समाप्तिर्मध्यस्थेन घोषणीया । परन्तु भ्रमप्रमादयोस्सहजत्वदृष्ट्या उभयोरपि स्वस्वदोषशुद्धये परिषदनुमोदनेन त्रित्रिवारमवकाशो दीयते मध्यस्थेन । तावत्येवान्यतरेण दोषो यदि परिहियते, तदान्यस्य पराजयं घोषयित्वा सभा विसर्जनीया । यदि त्रित्रिवारमवकाशदानेऽपि उभावपि स्वदोषं परिहर्तुं न शक्नुतस्तदा जयपराजय- निष्कर्षमन्तरैव कथा समापनीया । पक्षद्वयस्यापि त्रित्रिवारावकाशदानात् 'षट्पक्षी' इति संज्ञा । एवं कक्ष्याभेदेन पञ्चमकक्ष्यायां वा अन्ततः षष्ठकक्ष्यायां वा विरामः ॥ ६६ ॥ 
॥ 
9 
तत्त्वमुक्ताकलापः 
612 
[शाब्दस्यातिरिक्तत्वम् ] 
290. 
वाक्यार्थो यस्त्वपूर्वो न खलु किमपि तद्व्याप्यमस्मिन् पदादौ 
082 
साङ्गत्यं बोधकत्वादधिकमनुमितौ ग्राह्यमत्रैतदेव । वक्तृज्ञानानुमानादिकमपि न भवेत् अन्ततो व्याप्त्यभावात् 
तत्तल्लिङ्गाप्रतीतावपि मतिजननात्; वक्त्रभावाच्च वेदे ॥ ६७ ॥ 
एवं साङ्गां सपरिकरां चानुमितिं निरूप्य क्रमप्राप्तां शाब्दीं प्रमिति निरूपयितुमुपक्रममाणः प्रथमं तस्या अतिरिक्तत्वं साधयति - वाक्यार्थ इत्यादि । यस्तु वाक्यार्थः = परस्परान्वितपदार्थविषयकः वाक्यजन्यो बोधः सः अपूर्वः = न पूर्वदृष्टवस्तुविषयकस्मृतिरूपः । एवम् अस्मिन् पदादौ किमपि = पदत्वादिरूपं तद्व्याप्यम्=बोधौपयिकरूपविशिष्टहेतुरूपं च न खलु भवति । शाब्दबोधे वांच्यवाचकभावरूपं बोधकत्वं पदपदार्थयोस्संबन्धः । अनुमितौ तु बोधकत्वात् अधिकम् = अतिरिक्तंम् व्याप्यव्यापकभावरूपं साङ्गत्त्यम्= संबन्धः । अत्र तु शाब्दबोधे तु एतदेव = बोधकत्वमेव ग्राह्यम् = संबन्धतया ग्राह्यम् । अतश्शाब्दबोधोऽनु- मितेरत्यन्तविलक्षणातिरिक्ता प्रमितिः ॥ 
प्राभाकरादिसंमतं वक्त्रनुमानमपि न युज्यत इत्याह- वक्तृज्ञानानुमानादिकमपि = कस्यचित् पुरुषस्य वाक्यश्रवणेन तद्वक्ता एतादृशज्ञानवान्' इत्यनुमानेन वाक्यार्थो ज्ञायते इत्यादिकमपि अन्ततो व्याप्त्यभावत्= कथञ्चिदपि व्याप्तिग्रहणासंभवात् न भवेत् । न तावन्मात्रम्, तत्तल्लिङ्गाप्रतीतावपि= अनुमानस्यावश्यापेक्षितस्य तत्तादृशलिङ्गस्याज्ञानेऽपि मतिजननात् = शाब्दबोधजननात् शाब्दबोधो नानुमितिः। किं बहुना ! वेदे वक्त्रभावाच्च = अपौरुषेयत्वेन वक्तुरभावाच्च शाब्दबोधो न वक्तृज्ञानानुमानरूपः, किन्त्व- तिरिक्ता प्रमितिरेव || 
अत्रायमाशय: - शाब्दबोधे किल एकसम्बन्धिज्ञानमपरसंबन्धिस्मारकमितिविधया पदज्ञानं तद्वाच्यमर्थमुपस्थापयतीत्युच्यते । एवं तर्हि पदजन्यपदार्थोपस्थिते: स्मृतिरूपत्वेन बोधस्य प्रमारूपत्वं कथम्? इति प्रथमः प्रश्नः । एकसंबन्धिज्ञानविधया बोधजनकत्वस्यानुमानेऽपि समानत्वेन तद्विलक्षणत्वमस्य कथमिति द्वितीयः प्रश्नः । प्रथमस्योत्तरम् ' वाक्यार्थः अपूर्वः' इति । पदजन्यपदार्थोपस्थितिरन्या, तदनन्तरं जायमानः शाब्दबोधश्चान्यः । न हि शाब्दबोधः स्मृतिरूपः, पूर्वाननुभूतवस्तुविषयकत्वात् । अनुमानरूपत्व- निरासः ‘न खलु' इत्यादिना कृतः । यत्र धूमस्तत्राग्निरितिवत् शब्दस्यार्थस्य च न हि व्याप्यव्यापक- भावः कश्चिद्वर्तते ।। 
ननु व्याप्यव्यापकभावः न शब्दार्थयोस्संबन्धः, किन्तु वाच्यवाचकभाव एव । परं तु एकसंबन्धि- ज्ञानविधया बोधजनकत्वं शब्दानुमानयोस्समानं किल । अतश्शब्दोऽप्यनुमानमिति स्यादिति चेत्, येन केन प्रकारेण सादृश्यं प्रत्यक्षेऽपि समानम् । तत्रापि इन्द्रियसंबन्धमूलकत्वं वर्तते । अतः 'वह्निमान् धूमात्’=इत्यादिवत्प्रयोगादीनामदर्शनात् शब्दो नानुमानम्, किं त्वतिरिक्तं प्रमाणम् ॥ 
291. 
613 
[शाब्दस्यानुभवरूपत्वम् ] 
प्रत्येकं स्वानुभूतात् तदुभयमधिकं संस्कृतिद्वन्द्वयोगात् 
स्मृत्यारूढं विजानन्त्यनुमितिवचसोर्वेद्यमप्येवमस्तु । पारोक्ष्यं तत् स्मृतित्वादनधिकमिति न प्रागनिर्धारितांश- 
ज्ञानस्य स्पष्टदृष्टेः परिहितहरितस्त्वेतदस्पष्टमाहुः ।। ६८॥ 
बुद्धिसर: 
प्राभाकरास्तु ब्रुवते - शाब्दबोधे तात्पर्यज्ञानस्यावश्यकत्वं सर्वसंमतम् । तात्पर्यं नाम वक्तु- रिच्छा । सा च ' एतद्वाक्यमेतदर्थबोधजनकमस्य भवतु' इतीच्छा । ततश्च वाक्यश्रवणानन्तरम्, तत्प्रयोक्तुरिच्छाम्, तत्पृष्ठभाविनं च ज्ञानमनुमिनोति श्रोता । एतदेव ज्ञानं शाब्दबोध उच्यते । अतश्च 'इदं वाक्यम् एतादृशार्थ - बोधजनकम्, एतादृशेच्छयोच्चरितत्वात्' इत्यनुमानं शब्दः, तदनन्तरबोधः शाब्दबोधः । न च नानार्थकस्थल एव तात्पर्यज्ञानं कारणम् । न त्वन्यत्रेति वाच्यम्, शब्दस्य सामान्यरूपेणैव बोधकत्वस्वाभाव्यात्, व्यक्ति- विशेषनिर्णयार्थं तात्पर्यज्ञानस्यावश्यकत्वात् । यथा वानुमाने व्यक्तिविशेषनिर्णयः पक्षधर्मताज्ञानादित्युच्यते तद्वत् । अतो वक्तृज्ञानानुमानमेव शाब्दबोध इति वर्णयन्ति । एतदपि द्राविडप्राणायामायेत । न हि वक्तृज्ञानावगम एव शाब्दबोधः । वक्तृज्ञानं हि वक्तरि वर्तते । परं तु अन्यार्थं प्रयुक्तस्य वाक्यस्याकस्मा- दन्येनोदासीनेन श्रवणेऽपि बोधजननेनापि चरितार्थत्वात्, वाक्यस्य अन्यार्थबोधेच्छयोच्चरितत्वाभावात् न वक्रुद्देशः पूर्णो भवेत् । तदर्थं पुनरनुमानान्तरान्वेषणमावश्यकमिति शब्दः सुदूरमपवारित इति स शाब्दबोध एव न स्यात् । किञ्चापौरुषेये वेदे वक्तुरभावाद्बोधानापत्तिश्च । अतः अनुमानविधया बोधजनकत्वमपि बुद्धिमतां न शोभते इति शब्दो ऽतिरिक्तं प्रमाणम् ॥ ६७ ॥ 
1 
प्रत्यक्षं परोक्षं चेति ज्ञानं द्विविधमेव । प्रत्यक्षं त्विन्द्रियजन्यमपरोक्षरूपम् । तदितरत्सर्वं परोक्षं नानाविधसंस्कारजन्यं स्मृतिसमुच्चयरूपमेव, नानुभवरूपमिति वदतां सौगतानां मतमनूद्य निराकरोति- प्रत्येकमित्यादि । प्रत्येकं स्वानुभूतात् = पूर्वं स्वेन प्रत्येकमनुभूतवस्तुनः अधिकम् = अतिरिक्तं संस्कृति- द्वन्द्वयोगात् = संस्कारद्वयवशात् तदुभयम् = उभयमित्युपलक्षणम्, पूर्वानुभूतानेकपदार्थान् युगपत् स्मृत्यारूढं विजानन्ति = पर्वतं धूमं च प्रथमं प्रत्यक्षतः पश्यति । धूमदर्शनोद्भूतसंस्कारवशात् वह्निं व्याप्ति च स्मरति । एवं प्रत्यक्षजन्यानां स्मृतिजन्यानां च संस्काराणामनेकानां युगपदुद्बोधात् आहत्य पर्वते वह्न्यादिकं विजानन्ति जनाः । एतादृशस्मृतिसमुच्चयरूपैवानुमितिः, शाब्दश्च । अतः अनुमितिवचसोरपि = अनुमितेः, शाब्दबोधस्य च वेद्यम् = विषयः एवमस्तु = एवमेव भवतु । अतो नानासंस्कारजन्यस्मृतिसमुच्चयरूपे एव ते । तत्= तस्मात् पारोक्ष्यम् = परोक्षत्वंम् स्मृतित्वात् अनधिकम् = स्मृतित्वापेक्षया नातिरिक्तम्, सेनाव- नादिवत् । न हि प्रत्येकवृक्षापेक्षया वनमतिरिक्तः पदार्थः । प्रत्येकं वृक्षान् पश्यति । समनन्तरं सर्वमाहत्य स्मृत्वा वनमिति वदति । न चेदं स्मरणम्, 'वनं पश्यामि' इत्येवानुव्यवसायदर्शनात् । एवञ्च अनुमितिः शाब्दबोधश्च विकल्परूपावेवेति, तयोरनुभवत्वं नास्ति, तदेव परोक्षमित्युच्यते ॥तत्त्वमुक्ताकलापः 
I 
614 
इति न = इत्येतदपि न युक्तम् । कुतः ? प्रागनिर्धारितांशज्ञानस्य = पूर्वमननुभूतस्य नूतनस्य विषयस्य शब्दानुमानयोर्भानस्य स्पष्टमनन्तरमनुभवात् । स्मृतिस्तु नियमेन पूर्वानुभूतानधिकविषया । धूमात् जायमानं पर्वते वह्निज्ञानं तु, न पूर्वानुभूतविषयकम्, एवम् ' नद्यास्तीरे फलानि सन्ति' इति वाक्येन जायमानं ज्ञानं न हि पूर्वानुभूतवस्तुविषयकम्, तावद्वस्तुविषयकज्ञानस्याधिकविशिष्टविषयकत्वात् । अत उभयमिद- मनुभवरूपमेव, न स्मृतिरूपम् ॥ 
परिहितहरितस्तु = जैनास्तु एतत् = परोक्षं ज्ञानम् अस्पष्टम् = अस्पष्टरूपम्, प्रत्यक्षं तु स्पष्टमिति विभागम् आहुः । प्रत्यक्षत्वपरोक्षत्वविभागस्य शब्दान्तरमिदम्, न नूतनं किञ्चिदुक्तमेतेनेति भावः । बौद्धास्त्वाहु: - प्रत्यक्षं परोक्षं चेति विषयद्वैविध्यात् ज्ञानमपि द्विविधमेव । प्रत्यक्षेऽपि निर्विकल्पकं स्वलक्षणज्ञानपदवाच्यमेव प्रमाणम् । इतरत् सर्वं सविकल्पकं न प्रमाणम् । किमुत परोक्षज्ञानप्रामाण्ये वक्तव्यमिति वदन्ति । वैदिकास्तु – करणाधीनं प्रत्यक्षत्वं परोक्षत्वं च न विषयाधीनम् । अन्यथा शाब्दानुमित्योः स्मृत्यविशेषप्रसङ्गः । न चेष्टापत्तिः, शाब्दानुमितिभ्यां प्रवृत्तस्य विषयलाभेन सफलप्रवृत्ति- जनकत्वात् । स्मृतेरतथात्वात् । पूर्वदृष्टं स्मरन् हि वदति 'पूर्वं तु तत्र दृष्टम्, इदानीमस्ति नवेति न जानामि' इति । नैवं शाब्दानुमितिस्थले कश्चिद्वदति । कदाचिद्विसंवादस्तु प्रत्यक्षेऽपि समानः । इष्टापत्तौ तु सर्वव्यवहारोच्छेदप्रसङ्गः । श्रुतिर्हि भगवती शब्दरूपा प्रत्यक्षादपि प्रमाणतमा वैदिकानाम् । अतः शाब्दस्याननुभवरूपत्वं सर्वथा दुर्वचम् । अतः प्रत्यक्षम्, अनुमितिः, शाब्दश्चेति त्रयमप्यनुभवरूपमेव । अनुभवो द्विविधः - प्रत्यक्षः परोक्षश्चेति । परोक्षश्च अनुमितिः शाब्दश्चेति द्विविधः । इन्द्रियं प्रत्यक्षकरणम् । व्याप्तिज्ञानं शक्तिग्रहश्च परोक्षकरणे । एवं परोक्षापरोक्षज्ञानकरणयोः व्यवस्थितत्त्वादेव शाब्दापरोक्षवादोऽ वैज्ञानिक आग्रहमूलकश्चेति तत्प्रकरणे (जीव. 46) विस्तरेण परीक्षितम् ॥ 
जैनोक्तः स्पष्टत्वास्पष्टत्वविभागोऽपि न क्षोदक्षमः । किं नाम स्पष्टत्वम्? किं वाऽस्पष्टत्वमिति विविच्य वक्तव्यम् । किं वा प्रमात्वशङ्कास्पदत्वमस्पष्टत्वम्, तदभावः स्पष्टत्वम्? उत वस्तुविषयकत्वं स्पष्टत्वम्? वस्त्वविषयकत्वमस्पष्टत्वम्, अथवा विषयजन्यत्वं स्पष्टत्वम्? विषयाजन्यत्वमस्पष्टत्वम्, यद्वा संवादसौलभ्यं स्पष्टत्वम् संवाददौर्लभ्यमस्पष्टत्वम् ? अन्यद्वा यत्किञ्चित् । नाद्यः, प्रत्यक्षेऽपि तस्य समानत्वात् । न द्वितीयः, इदं हि भ्रमप्रमापर्यायरूपम् । ततश्च आद्य पक्ष इव प्रत्यक्षाविशेष एव । भ्रमो ह्यपरोक्षः, रज्जौ सर्पभ्रमदर्शनात् । न तृतीयः, विषयजन्यस्यापि प्रत्यक्षस्यान्यथासिद्धिदर्शनात् । न हि भ्रमो विषयाजन्यः, सविषयतयैवानुभवात् । नापि चतुर्थः, अतीन्द्रियवस्तुसाधनस्यैवासंभवापत्तेः । अन्तत आगमजन्य- ज्ञानस्य न हि संवादापेक्षा मतद्वयेऽपि । अतः प्रत्यक्षं सर्वं स्पष्टमिति वा परोक्षं सर्वं अस्पष्टमिति वा न शपथयितुं शक्यम् । अत एव प्रकारान्तराभावात् पञ्चमोऽपि निरस्तः । समनन्तरश्लोके चेदं पुनः स्पष्टीक्रियते ।। ६८ ।। 
ननु यथा तथा वा भवत्वनुमानम् । महानसादौ पूर्वानुभवमूलकं हि तत्कथञ्चिद्भवेदपि । शब्दस्तु नैवम्, सर्वथाऽसत्यप्यर्थे निर्निरोधं निरंकुशं च प्रवर्तितुमलं शब्दः । 'अङ्गुल्यये हस्तियूथशतमास्ते’ ‘सूच्यग्रे 
292. 
615 
[ शब्दानामर्था संस्पर्शित्ववादनिरासः ] 
प्रत्यक्षादीव मानं विमतिपदवचो हेतुदोषाद्यभावात् 
वाक्यत्वादप्रमाणं विमतमिति यदि, स्वोक्तिबाधादयः स्युः । अव्युत्पन्नस्य बोधं न जनयति वचः सङ्गतिज्ञानहानेः 
लिङ्गं व्याप्तिप्रतीतेः पुरत इव, न चावद्यमेतावताऽस्य ।। ६९ ।। 
बुद्धिसर: 
कूपषट्कम्' इत्यादि न हि न श्रूयते ? अतः शब्दार्थयोस्संबन्धस्यैवाभावात्, शब्दोऽतीवाविश्वसनीय इति वदन्तं प्रत्याह - प्रत्यक्षादीति । विमतिपदवचः = विवादविषयः शब्दः हेतुदोषाद्यभावात् = अप्रामाण्यहेतु- भूतानां दोषादीनामभावात् प्रत्यक्षादीव = प्रत्यक्षानुमाने इव मानम् = प्रमाणम् । ननु शब्दानामर्थासंस्पर्शित्वे बहुधाभिहितेऽपि केन वा धैर्येणोच्यते ' हेतुदोषाद्यभावात्' इति । अतः 'विमतम् अप्रमाणम्, वाक्यत्वात्, अङ्गुल्यग्रादिवाक्यवत्' इति यदि, तर्हि स्वोक्तिबाधादयः = स्ववचनविरोधादयः स्युः । किं सर्वं वाक्य- मप्राणम्, उत कतिपयवाक्यम्? द्वितीये सिद्धं कुत्रचित्प्रामाण्यं शब्दस्य । आद्ये भवदीयवाक्यमप्यप्रमाणं स्यात् । ततश्च ‘शब्दः अप्रमाणम्' इति वाक्यस्याप्रामाण्ये, सिद्धं हि प्रामाण्यं शब्दस्य । ननु भोः ! न मदीयं परमप्रमाणम्, भवदीयमप्यप्रमाणमेवेति अप्रमाणशब्दपरंपरा वितन्यते त्वयेति चेत् — 
अहो ! प्रतारितस्त्वं भोः ! नूनं पूर्वं तु वञ्चकैः । बिभेषि शब्दश्रवणेऽप्येवं यः सर्पभीतवत् ॥ किं वा नाप्तः कश्चिदाप्तः जातु ते हितचिन्तकः । येनैवं वक्षि भीतस्त्वं सर्वशब्दाप्रमाणताम् ॥ साधूनन्विष्य सत्यस्थान् सत्यान् सत्यप्रियांस्तथा । उद्विजन्ते यथा सर्पादनृतात्ते हि साधवः ।। प्रमाणवर्गे शब्दो हीतरेभ्योऽधिकवीर्यवान् । ऐहिकं वाऽऽमुष्मिकं वा शब्दायत्तं हि दृश्यते ॥ तस्यैतस्य परित्यागेऽन्योन्यभावज्ञता कथम्? सर्वो लोको भवेन्मूको निष्क्रियस्सर्ववञ्चितः ॥ अतोऽलमनया प्रमाणमूर्धन्यवेदमहत्त्वपरिचयविधुरमूर्खजनसंभाषणया । 
ननु शब्दो यदि प्रमाणं प्रत्यक्षवत्, तर्हि चक्षुर्यथा पुरः स्थितमर्थं अपेक्षितं वाऽनपेक्षितं वा सर्वं स्वयं प्रकाशयति, तथार्थं शब्दः श्रुतमात्रः प्रकाशयेत् । न हि तथा दृश्यते । परस्परभाषानभिज्ञाः भ्राम्यन्तः किल जना दृश्यन्त इत्यत्राह–वचः = शब्दः संगतिज्ञानहानेः = संकेतरूपशक्तिज्ञानाभावात् अव्युत्पन्नस्य = संकेतज्ञानरहितस्य बोधं न जनयति । अत्र दृष्टान्तः - व्याप्तिप्रतीतेः = व्याप्तिग्रहणात् पुरतः = पूर्वम् लिङ्गम् इव = सद्धेतुरिव । एतावता = तावन्मात्रेण अस्य = शब्दस्य अवद्यम् = दोषः न च = नैव भवति ।। 
सूच्यग्रे कूपमित्यादिवाक्यान्यन्यानि वा तथा । बुद्धिदोषप्रयुक्तानि नरस्तत्रापराध्यति ।। वाग्देवी परमा पूज्या सर्वदोषविवर्जिता । उपास्यतां सदा भक्त्या शब्ददोषः प्रशाम्यतु ।। सद्भिः संगः सदा कार्यः सर्वदोषहरो नृणाम् । तदा ज्ञायेत भवता वैभवं वचसां तथा ।। ६९ ।। 
ननु सर्वमिदं करणस्वरूपापरिज्ञानमूलम् । व्यापारवत्कारणं हि करणम् । पदार्थोपस्थितिद्वारा हि पदज्ञानं शाब्दबोधहेतुः । पदार्थोपस्थितौ च संगतिज्ञानं सहकरिष्यति । न हि तावता पदानां करणत्वमप- 
तत्त्वमुक्ताकलापः 
616 
[ज्ञानशक्तिवादविमर्श: ] 
293. 
वक्त्री व्युत्पत्तितः प्राक् यदि निजविषयं वाक् विभक्त्यन्वयाद्यैः 
किं व्युत्पत्त्या तिरश्चामपि न कथमितो बालकानां च बोधः । स्वार्थे शब्दस्तथा चेत्, तदपि न, विषयैस्तस्य साम्यात् तदन्यैः 
अव्युत्पन्नत्वतो वा स्वमपि न गमयेदेष तद्वत् स्ववाच्यम् ॥ ७० ॥ 
- 
गच्छति । एवञ्च पदेषु विषयविधया पदज्ञानकारणत्वोपयोगिनी शक्तिरेका, करणत्वनिर्वाहिका चापरा शक्तिश्च वर्तेतां कामम् । का हानिः ? अयमेव ज्ञानशक्तिवादः अतश्चास्मिन् सहजशक्तिवादे को दोष: ? इति मन्यमानं जरन्मीमांसकं प्रत्याह - वक्त्रीत्यादि । ते ह्येवं मन्यन्ते - शक्तिर्हि द्विविधा – सहजा, आधेया च । सहजा शक्तिः तत्तत्कार्योपयोगिनी तत्तत्कारणगता - यथा दहनादौ दाहानुकूला शक्तिः । द्वितीया तु संस्कारविशेषै- राधेया व्रीह्यादिषु प्रोक्षणाद्यैरिव । शक्तेः पूर्णं स्वरूपं त्वग्रे ( अद्र. 98 ) परीक्ष्यते । प्रकृते शब्दानां बोधकत्वोपयोगिनी शक्तिः सहजेति ज्ञानशक्तिवादः निराक्रियते । वाक् = वाक्यरूपः शब्दः व्युत्पत्तित: प्राक् = शक्तिग्रहणादितः पूर्वमेव विभक्त्यन्वयाद्यैः = प्रकृतिप्रत्ययाद्यन्वयग्रहणात्पूर्वमेव निजविषयम् = स्वप्रतिपाद्यमर्थम् यदि वक्त्री = बोधेयेदिति चेत्, शब्दानां बोधकत्वं यदि सहजशक्तिप्रयुक्तम्, वक्ह्न्यादेर्दाहानुकूलशक्तिवत्, व्युत्पत्त्या किम् = अस्य पदस्य अयमेवार्थः इति संगतिग्रहणादिना किं साध्यम्? पूर्वमेव बोधस्य जातत्वात् । अत्रेष्टापत्तौ – तर्हि तिरश्चाम् = पशुपक्ष्यादीनाम् बालानां च = बालमूकादीनामपि इतः = शब्दश्रवणमात्रात् बोधः = शब्दजन्यः शाब्दबोधः कथं न = कथं वा न भवेत् ? अतः शब्दानां बोधकत्वं न सहजशक्तिप्रयुक्तम्, न वाऽऽधेयशक्तिप्रयुक्तम्, किन्तु व्युत्पत्त्यपेक्षम् ॥ 
ननु शब्दे विद्यमाना शक्तिः शब्दविषयकबोधकारणत्वोपयोगिनी सर्वकारणेष्वपि वर्तमाना कार्यानुकूला शक्तिः । इयं शक्तिस्तु श्रोत्रेन्द्रियेण शब्दग्रहणोपयोगिनी । अन्या च शक्तिः अर्थबोधोप- योगिनी । अत्र च संगतिज्ञानं सहकारीति तिरश्चाम् एतदभावान्न बोधः इति शङ्कते - शब्दः स्वार्थे तथा = श्रुतः खलु शब्दः, स्वविषयकं बोधमात्रं जनयति, अर्थबोधने तु संगतिज्ञानं सहकारि । तावता पदेषु सहजशक्तेर्नापोह इति चेत्, तदपि न = एतदपि न समर्थयितुं शक्यम् । कुतः ? तदन्यैः = शब्दातिरिक्तैः विषयैः = घटादिविषयैस्सह तस्य शब्दस्य साम्यात् = समानत्वात् । प्रत्यक्षे विषयस्य कारणत्वात् शब्द- विषयकश्रावणप्रत्यक्षं प्रति शब्दः कारणं भवत्येव । तर्हि ध्वन्यात्मकशब्दस्य वाक्यात्मकशब्दस्य च को विशेषः । वाक्यात्मकशब्दः खलु शाब्दबोधजनने शक्तश्चेत्, बोधं जनयेदेव । अतश्च - एषः = वाक्यरूपः शब्दः अव्युत्पन्नत्वतः = अर्थे बोधजनकव्युत्पत्त्यभावादेव हेतोः स्वमपि = आत्मानमपि न गमयेत् = न बोधयेत्, यदि बोधयेत्, तद्वत् स्ववाच्यं वा = स्वबोध्यमर्थं वा न गमयेत् =न बोधयेत् । यदि शक्तिज्ञानं सहकारि, तर्हि तावतैव निर्वाहे सहजशक्तिर्व्यर्था || 
अत्रेदं हृदयम् - पूर्वमीमांसकाः खलु द्रव्यातिशयवादिनः । दाहादिकं प्रति कारणभूता वह्न्यादयः, मणिमन्त्रादिसन्निधाने न दाहं जनयन्ति, तदसन्निधाने च जनयन्तीति प्रत्यक्षसिद्धम् । वह्नेरेकरूपतयाऽवस्थानेऽपि 
294. 
617 
[शक्तेस्संकेतरूपत्वनिरासः ] 
शब्दः सङ्केतितोऽर्थं गमयति विमतोऽपीति शास्त्रप्रतीपम् 
तत्कर्ताऽद्य ह्यसिद्धः, स च दुरधिगमः सृष्टिकालेऽनुमानैः । 
बुद्धिसर: 
मणिसमवधाने यस्य वैकल्यात् दाहः = वह्निसंयोगजः पीडाविशेषः, रूपादिपरावृत्तिर्वा न भवति, मण्यभावे च भवति, सोऽयमतिरिक्तः कश्चनातिशयः कारणद्रव्ये आवश्यकः । स एवातिशयः शक्तिरित्युच्यते । एतद्विचारों विस्तरेण भविष्यति (अद्र. 98-99 ) । प्रकृते च शाब्दबोधो नाम शब्दजन्यो बोधः । एवञ्च बोधं प्रति शब्दस्य करणत्वात् करणे शब्दे बोधानुकूला काचिच्छक्तिरावश्यकी । अत एव सा सहजा च । वर्णात्मकशब्दे तु द्विविधा शक्तिर्वर्तते, एका पविषयकश्रावणप्रत्यक्षरूपकार्यानुकूला । अपरा तु शाब्दबोधरूपज्ञानानुकूला । एषा च किंरूपेत्येव प्रकृते विचारः । शब्दस्य बोधजनकत्वस्य सहजशक्ति- मूलत्वादेव वेदेऽपि बोधजनकत्वमनादिकालादेव सहजसिद्धमिति तत्र सङ्केतयितृपुरुषापेक्षा नास्तीति वेदानामपौरुषेयत्वसिद्धिरिति तेऽभिप्रयन्ति । एतदंशस्य सिद्धान्ते समानत्वेऽपि अविशेषेण शब्दानां बोधकत्वे व्युत्पत्त्याद्यपेक्षापि वक्तुं न शक्येत । तदा हि शब्दस्सर्वोऽपि श्रुतमात्र एव प्रकृतिप्रत्ययाद्यर्थस्मरणादिकं विनापि बोधजनकः स्यात् । तदा हि तिरश्चामपि शाब्दबोधापत्तिर्दुर्वारा। अतो वेदानामपौरुषेयत्वेऽपि प्रकृतिप्रत्ययादि- विभागस्य वेदेऽपि समानत्वात्, अनादितात्पर्यवशादेव व्युत्पत्तेर्निर्णयात्, तेनैव वेदवाक्यजन्यशाब्दबोध- निर्वाहः । ‘लोकावगतसामर्थ्यः शब्दो वेदेऽपि बोधकः इत्येव तैरप्यङ्गीकारात्, तावतैव निर्वाहेऽतिरिक्त- ज्ञानशक्तिकल्पनस्यानपेक्षितत्वात् न सहजा ज्ञानजननशक्तिः । ततश्च तावन्मात्रेण शब्दानां बोधकत्वनिर्वाहो न संभवति ज्ञानशक्तिवादो न साधीयानित्येतावन्मात्रमत्र विवक्षितमाचार्यवर्याणाम्, न तु शब्दप्रत्यक्षोपयोगि- सहजशक्तिनिराकरणमिति न पूर्वापरग्रन्थविरोधः ॥ ७० ॥ 
एवं शब्दानां बोधकत्वं यदि व्युत्पत्तिसापेक्षम्, तर्हि व्युत्पत्तिनिर्णयस्य तात्पर्यज्ञानपूर्वकत्वनियमात् वेदानां पौरुषेयत्वं स्यादिति शङ्कां परिहरति-शब्द इत्यादिना । विमतः शब्दोऽपि = वैदिकशब्दोऽपि सङ्केतितः = सङ्केतपूर्वक एव अर्थम् = स्वार्थं गमयति = बोधयति । इति इत्येतत् शास्त्रप्रतीपम् = 'वाचा विरूपनित्यया' इति श्रुतिविरुद्धम् । 'वेदाच्छास्त्रं परं नास्ति इत्यादिप्रमाणादत्र शास्त्रं श्रुतिरेव । 'अस्मात्पदा- दयमर्थो बोद्धव्य इतीश्वरसङ्केतश्शक्तिः' इति तार्किकाः । सङ्केतो नामैतादृशीच्छैव । वेदापौरुषेयत्ववादिना- मेतन्न संभवतीति पूर्वोक्तपूर्वमीमांसाप्रक्रियैव साधीयसीत्याशयः । परं त्वनुपदमेव लोकवेदाधिकरणन्यायेन वेदानामपि बोधकत्वमिति वेदे नूतनसङ्केतकल्पना नापेक्ष्यते । तथा च ' विमतश्शब्दः सङ्केतपूर्वकः, शब्दत्वात्, चैत्रादिशब्दवत्' इत्यनुमानं श्रुतिबाधितम् । एतदेवोपपादयति - तत्कर्ता = वेदकर्ता सङ्केतकर्ता वा अद्य= इदानीं असिद्धो हि = नास्तीति प्रसिद्धमेवैतत् सृष्ट्याद्यकालस्य केनाप्यदर्शनात् । अस्ति खल्वीश्वरानुमानमित्यत्र - स च = सृष्टिकर्ता च सृष्टिकाले सृष्टेः पूर्वकाले अनुमानैः = ईश्वरसाधकानुमानैः दुरधिगम: = साधयितुं न शक्य एव । यतः पूर्वमेव (नायक. 15-24 ) सर्वमेतद्विस्तरेण परीक्षितम् ॥ 
तत्त्वमुक्ताकलापः 
295. 
618 
श्रुत्या चेत् प्रत्युतैतत् विभुरपि तनुते वेदतो नामरूपे 
व्याकृत्यादेर्विरुद्धौ क्रमजनिविलयौ; क्षुद्रभाषासु नैवम् ॥ ७१ ॥ 
[कार्यवाक्यार्थवादविमर्श: ] 
व्युत्पत्तिः कार्य एव प्रथमसमुदिता वृद्धवाक्यात् प्रवृत्तौ 
तत् सर्वास्तत्पराः स्युर्गिर इति यदि, न, क्वापि सिद्धेऽपि सिद्धेः । 
ननु 'छन्दांसि जज्ञिरे तस्मात् । यजुस्तस्मादजायत' इत्यादिश्रुतयः ईश्वराज्जातं वेदं वदन्ति किलेत्याशङ्क्य समाधत्ते – एतत् = वेदस्रष्टृत्वम् श्रुत्या चेत् उक्तश्रुत्यैव सिद्ध्यति किलेति चेत्, नेदं तथ्यम् । प्रत्युत - एतद्विपरीतमेव विभुरपि = जगत्स्रष्टापि वेदतः = वेदादेव नामरूपे = सृज्यमानानां नाम रूपं च तनुते । एवञ्च जगत्स्रष्टापि नामरूपकरणे वेदमाश्रयति चेत्, किं वक्तव्यं वेदस्यानादित्वे । 'नामरूपं च भूतानां कृत्यानां च प्रपञ्चनम् । वेदशब्देभ्य एवादौ देवादीनां चकार सः ॥' (वि.पु. 1-5-63) इत्यादिप्रमाणसिद्धमेतत् ॥ 
ननु 'छन्दांसि जज्ञिरे' इति श्रुतिः । 'नामरूपं च भूतानाम्' इत्यादि तु स्मृतिः । श्रुतिविरुद्धा स्मृतिरेवान्यथा नेया, न तु स्मृतिविरोधेन श्रुतिः स्मृतेर्दुबलत्वात् इति चेत्, सत्यम् - परं तु 'छन्दांसि जज्ञिरे' इत्येतावन्मात्रं यदि स्यात्, तदा भवदुक्ताक्षेपस्स्यात् । किन्तूपरि ' तस्मात् ' कुत आच्छादितम् । ततश्च वेदस्य तस्मादेवोत्पत्तेरभिधानात् न भवदिष्टसिद्धिः । ननु भोः ! स एषः वृश्चिकाद्भीतस्य सर्पमुखपातः । वैदिकाद्भीतो तार्किकमुखे च्युतोऽसीति चेत्, नेश्वरोपदिष्टा वेदा इत्यग्रे ( श्लो. 111 ) भविष्यति ॥ 
ननु चेदं पुराणवचनं कथं विश्वसनीयमिति शङ्कयम्, 'धाता यथापूर्वमकल्पयत्' ( तै. ना) इति श्रुत्या सृष्टिप्रलयप्रवाहस्यानादित्वश्रवणात् । अतः - क्रमजनिविलयौ - वेदानां क्रमादुत्पत्तिः लयश्च व्याकृत्यादेः: नामरूपव्याकरणादेः विरुद्धौ, ‘धाता यथापूर्वम्' इत्यादिश्रुतिविरुद्धौ ॥ 
- 
ननु लोके हि पुरुषाः स्वबुद्ध्या नूतनानि वस्तूनि निर्मान्ति, तेषां संज्ञां च कुर्वन्ति । इतरेऽपि तथैव व्यवहरन्तो दृश्यन्ते । एवं सति बोधकत्वं सङ्केतमूलकमेव नेति कथमुच्यत इति शङ्कायामाह - क्षुद्रभाषासु = लौकिकदेशीयभाषासु तु एवं न= वेदेषूक्तक्रमो नास्त्येव । न वयं सङ्केतं सर्वत्र निषेधामः, किन्त्वपौरुषेये वेद एव । अत एव 'विमतोऽपि ' इत्युक्तः 'अपि 'शब्दः । किं बहुना ! नदीवृद्ध्यादिसङ्केताः केन वा निराकर्तुं शक्यन्ते । अतश्च वेदानां बोधकत्वं पुरुषसङ्केतमूलकं नेत्येतावन्मात्रमस्मदभिप्रेतमिति गृह्यतामिति भावः ॥ ७१ ॥ 
शब्दस्य बोधकत्वं शक्तिग्रहणमूलकमित्युक्तम् । शक्तिग्रहश्च कथमिति शङ्कायाम्, वृद्धव्यवहा- राच्चेत्, कार्यान्वित एव पदानां शक्तिः सिद्ध्येत् । तेन सिद्धब्रह्मबोधनं वेदेन न भवेदिति शङ्कामनूद्य परिहरति-- व्युत्पत्तिरित्यादि । वृद्धवाक्यात् = प्रयोजकवृद्धस्य 'गामानय' इत्यादिवाक्यादेव प्रवृत्तौ = प्रयोज्यवृद्धस्य गवानयनादिप्रवृत्तौ सत्याम्, इदम् ' गां नय' इत्यादिनिवृत्तिवाक्यस्याप्युपलक्षणम् । कार्य 
619 
स्याद्वा कार्येकलक्ष्या प्रथममिह कुतः शब्दशक्ति नियच्छेत् ? 
तात्पर्यं चान्यथाऽपि नितरशरणैर्लोकवेदप्रयोगैः ॥ ७२ ॥ 
बुद्धिसर: 
एव = आनयनादिकार्य एव व्युत्पत्तिः = शक्तिग्रहः प्रथमसमुदिता = प्रथममुत्पन्ना दृष्टा । तत् = तस्मात् सर्वाः गिरः = सर्वे शब्दाः कार्यपराः = कार्यतात्पर्यकाः, अत एव कार्यान्वितस्वार्थबोधका एव स्युः । अतश्च सिद्धब्रह्मबोधनं वेदान्तानामसंभवि । इति यदि = इति चेत्, न । कुतः ? सिद्धेऽपि = सिद्धरूपेऽपि इन क्वापि कुत्रचित् सिद्धेः = व्युत्पत्तेर्निश्चयात् ॥ 
= 
ननु प्रथमं कार्यान्वित एवार्थे शक्तिग्रहणमभ्यस्तवतामनन्तरमपि बुद्धिः क्रियान्वयमपेक्षेतैव, पूर्वाभ्यासादिवशादिति शङ्कां समाधत्ते – स्यादित्यादि । प्रथमम् = आदौ शक्तिः कार्यैकलक्ष्या = कार्यान्वित- 
- । बोधनपरैव स्याद्वा = भवेद्वा, तावता शब्दशक्तिम् = शब्दानां बोधनशक्तिम् इह = कार्य एव कथं नियच्छेत् कथं व्यवस्थापयेत् । कार्यान्विततया प्रथमं शक्तिग्रहणेऽपि गृहीतशक्तिकः पुरुषः तानि पदानि स्वेच्छयापि प्रयोक्तुं शक्नोत्येव । गवादिपदानां शक्तिग्रहणानन्तरम् ' कीदृशी गौः' इति प्रश्नः, 'शुका' इत्याद्युत्तरं च पश्यन्त्येव जनाः । प्रथमशक्तेस्तथात्वमात्रात्, अनन्तरमपि तथैवेति को वा आज्ञापयेत् । बालानां गणितशास्त्रशिक्षणमारंभकाले तिन्त्रिणीबीजादिरूपं किञ्चिदालम्बनाधीनं स्यात् । तावन्मात्रेण प्रौढानामपि तिन्त्रिणीबीजापेक्षा भवेत् किम् ? तद्वदेव प्रकृतेऽपि ॥ 
I 
ननु 'भूतं भव्यायोपदिश्यते' इति 'सिद्धं साध्यायोपदिश्यते' इति वा न्यायः प्रसिद्धः । गौः, पशुः इत्यादिनामपदानि सिद्धं गवादिकं वस्तु बोधयन्ति । आनय, नय इत्यादिपदानि साध्या- मानयनादिक्रियां बोधयन्ति । 'गामानय' 'परशुना छिन्धि' इत्युक्ते गवादीनि आनयनादिरूपायै क्रियायै उच्यन्ते । तदैव गवादीनां पदानां सार्थक्यम् । 'घटोऽस्ति तत्र' इति यदि कश्चिद्वदति, तदा पार्श्वस्थः पृच्छत्येव ‘ततः किम्?” इति । 'पश्य' इति कथनेऽपि, पुनः पृच्छेत् = 'दृष्ट्वा किं कर्तव्यम् ?' इति । यावता 'तं नय' इति वा 'तमानय' इति वा क्रियां न शृणोति तावत्पर्यन्तं पुनः पुनराकाङ्क्षा भवेदेव । क्रियाबोधे जात एवाकांक्षा निवर्तेत । 'चैत्र! पुत्रस्ते जातः' इति वाक्येनार्थबोध एव न भवतीति न, किन्तु प्रयोजनशून्यानि तादृशवाक्यानि, साध्यांशस्य कस्यापि तेनाबोधनात् । अतः सिद्ध- परवाक्यानि हि न निराकांक्षबोधजनकानि, अत एवासमग्रबोधजनकानि । एतादृशानि वाक्यानि कथं प्रमाणानि भवेयुः ? इत्यत्राह - तात्पर्यमित्यादि । अनितरशरणैः = गत्यन्तररहितैः लोकवेदप्रयोगैश्च = लौकिकैः वैदिकैश्च शब्दप्रयोगः अन्यथापि = कार्यानन्वितप्रकारेणापि तात्पर्यम् = शब्दानां बोधनसामर्थ्यम् 'अस्त्येव' इत्यादि किञ्चिदूह्यम् । पूर्वकाण्डोक्तानां यागादिकर्मणां पुरुषार्थभूतस्वर्गसाधनत्वेनैव सार्थकत्वं वक्तव्यम्, न तु तानि कर्माणि स्वयं पुरुषार्थरूपाणि । ब्रह्मणस्तु स्वयं पुरुषार्थरूपत्वात् तत्प्रतिपादक- वाक्यानां स्वत एव निराकाङ्क्षत्वात् नैवं केशः इत्यादिकं समन्वयाधिकरणन्यायेन सिद्धम् । उत्तरश्लोकस्यै- तद्विस्तररूपत्वादत्र न वितन्यते ॥ ७२ ॥ 
तत्त्वमुक्ताकलापः 
296. 
= 
620 
[ सिद्धेऽपि शक्तिग्रहणप्रदर्शनम् ] 
कोऽसौ, पाञ्चाल इत्याद्यनुभवतु वचः सिद्धतात्पर्ययोगम् 
शास्त्रं कार्यैकशेषं गमयति निखिलं सिद्धमित्यर्धरम्यम् । यत्र ज्ञानं पुमर्थस्तदवधि वचनं तत्र; बाधोऽपि नास्मिन् 
नातो नाट्यादिनीतिर्निधिवचननयात्; अन्यथा स्यात् विरोधः ॥ ७३ ॥ 
ननु भोः ! 'भूतं भव्याय' इत्यादिके पूर्व लोकप्रदर्शिते सर्वसंमते न्याये चक्षुः प्रसार्यताम् । अत एव किलोपनिषद्यपि ध्यानादिनियोगवाक्यार्थोऽवतीर्ण इति वदन्तं वादिनं प्रति विस्तरेणाह - कोऽसावित्यादि । 'असौ कः' इति कश्चित् पृच्छति । 'पाञ्चालः' इत्यन्य उत्तरति । इत्यादि वचः सिद्धतात्पर्ययोगम् = सिद्धेऽप्यर्थे वस्तुस्वरूपबोधनतात्पर्यवत्ताम् अनुभवतु = अश्नुतां कामम् । तन्निरोद्धुं कस्त्वम् ? अयि भोः ! किं त्वं बधिर : ? 'भूतं भव्याय' इत्यादि कियद्वारं वक्तव्यम् ? इत्यस्य निर्दिष्टमुत्तरमाह - शास्त्रमित्यादि । अये कर्मब्रह्मवादिन्! निखिलं शास्त्रम् = सर्वमपि शास्त्रम् सिद्धम् = सिद्धं वस्तु कार्येकशेषम् = कार्या- न्वितमेवार्थम् गमयति = बोधयति इति = इत्येतत् अर्धरम्यम् = अर्धांशसत्यम् । भवदुक्तं सर्वमशृणुम एव वयम् । त्वमेव नान्यत्किञ्चन शृणोषि । कुतोऽर्धरम्यत्वमित्यत्र - यत्र - यस्मिन् उत्तरभागे ज्ञानम् = ब्रह्मस्वरूप- ज्ञानम् पुमर्थ: स्वयं पुरुषार्थः, न तु कार्यशेषतया, तत्र = तस्मिन् भागे वचनम् = शब्दः तदवधि = तादृशपरमपुरुषार्थभूतसिद्धब्रह्मस्वरूपबोध एव विश्रान्तम् । अस्मिन् = एतादृशब्रह्मबोधने बाधः = बाधकं प्रमाणम् नापि = नैष किञ्चिदस्ति । ब्रह्मणः पुरुषार्थरूपत्वे न हि किञ्चिद्वाधकं दृश्यते । अतः = अत एव नाट्यादिनीति: = मुद्रादिना परंपरयार्थप्रकाशनरीतिः न, किन्तु – निधिवचननयात् = निधिवाक्यन्यायानु- सारात् । ‘तव गृहे निधिरस्ति' इति वचनश्रवणमेव श्रोतुरानन्दावहम् । तद्वदेव ब्रह्माधिकृत्यापि तद्यथा हिरण्यनिधिं निहितमक्षेत्रज्ञा उपर्युपरि सञ्चरन्तो न विन्देयुरेवमेवेमाः सर्वाः प्रजा अहरहर्गच्छन्त्यः इमं ब्रह्मलोकं न विन्दन्त्यनृतेन हि प्रत्यूढा:' (छां. 8-3-2 ) इति गृहान्तर्निहितहिरण्यनिधितौल्यं श्रूयते । 'अहरह- र्गच्छन्त्यः' इति जीवानां प्रतिदिनं सुषुप्तिसमये परमात्मसंपत्तिरुच्यते । अतः स्वयं निरतिशयपुरुषार्थभूत- ब्रह्मप्रतिपादनपरा वेदान्ताः स्वप्रामाण्येऽन्यशेषतां न निरीक्षन्त इति पूर्वकाण्डन्यायः नात्रानुसरणीयः । अन्यथा = एवमनङ्गीकारे विरोध: = पूर्वोत्तरकाण्डयोर्विरोधः स्यात् । नियोगवादश्च पूर्वमेव (जीव. 43-44) परीक्षितः ।। 
ननु न वयमुत्तरकाण्डमप्रमाणं ब्रूमः, किन्तु कर्मकर्तुरात्मनः स्तुतिपरा इत्येव वदाम इति चेत्, स्वार्थे प्रामाण्यानङ्गीकारादिदमप्रामाण्यपर्यायमेव । न चेयमतिरेकोक्तिः, विपरीतस्यापि प्रसङ्गात् । वर्णयन्ति किल परे पूर्वकाण्डमतत्त्वावेदकमिति । एवं काण्डद्वयस्य स्वार्थे प्रामाण्यसंशयेऽन्ततो वेदप्रामाण्यमेव परस्परविरोधात्कण्ठगतप्राणं भवेत् । ननु ' त्रैगुण्यविषया वेदा:' इति वेदानां प्राकृतजनाधिकारकत्वमुक्त्वा, 'निस्त्रैगुण्यो भवार्जुन' (गी. 2-45) इति वेदान् परित्यज्य वेदान्तनिष्ठामुपदिशता भगवतैव पूर्वकाण्डस्य त्याज्यत्वमुच्यत इति पूर्वकाण्डस्यातत्त्वावेदकत्त्वं स्पष्टमेवोक्तमिति चेत्, तर्हि 'वेदैश्च सर्वैरहमेव वेद्यः' 
297. 
621 
[ आद्या व्युत्पत्तिरपि सिद्धे संभवति । 
कस्मैचित् ज्ञापयैतत् त्वमिति परकृतां वीक्ष्य चेष्टां तदन्यः 
तस्मै ब्रूते; ततस्तत् गमकमिह वचो वेत्ति चेष्टाविदन्यः । तत्तद्वाच्येषु शब्दैर्हितविदभिहितैरङ्गलीयोगपूर्वं 
जानन्नन्यत्र तत्तत्स्वहितजनकृतिं शिक्षणार्थामवैति ॥ ७४ ॥ 
बुद्धिसर: 
इत्यादीनां का गतिः । अपि चैवं तर्हि वेदान्तानां वेदत्वमपि न स्यात् । न हीदं कस्यापि वेदान्तिनस्संमतम्। अतो 'निस्त्रैगुण्यो भव' इत्येतत् वेदानां परित्यागपरापस्तंबवचनवन्नेयम् । अन्यथा 'नास्तिको वेदनिन्दकः ' इति वचनविषयत्वं स्यात् । किमधिकोक्त्या ! अत एव किल भगवद्रामानुजैर्वेदार्थसंग्रहो व्यरचि, न वेदान्तार्थसंग्रहः ॥ 
एतत्तत्त्वं यदि ज्ञेयं पश्य वेदार्थसंग्रहम् । वेदानां यत्र सर्वेषां प्रामाण्यं स्थापितं समम् ॥ अधिकारादिभेदः स्यात् कामं, नामानता क्वचित् । पूर्वोत्तरविभागादिकल्पनानन्तरागता ।। प्रकाशयामः सर्वं च रहस्यं समये स्फुटम् । वेदस्यामानतां किञ्चित्सहन्ते नैव वैदिकाः ॥ इत्यलमनया पापैकफलया चर्चया ॥ ७३ ॥ 
प्रपूर्वश्लोके प्रथमव्युत्पत्तेः कार्यपरत्वेऽपि द्वितीयव्युत्पत्तेः सिद्धपरत्वसंभवमुपपाद्य, पूर्वश्लोके स्वयंपुरुषार्थभूतसिद्धवस्तुप्रतिपादनपराणां वाक्यानां स्वार्थपरत्वं प्रत्यपादयत् । इदानीं स्वयं पुरुषार्थत्वाभावेऽपि प्रथमव्युत्पत्तिरपि सिद्धपरा भवितुमर्हतीति प्रतिपादयति - कस्मैचिदित्यादि । त्वम् एतत् = 'पुत्रस्ते जात: ' इत्याद्युदन्तम्, सामान्ये नपुंसकम्, कस्मैचित् ज्ञापय = एतादृशाय बोधय इति कस्मैचित् पुरुषाय परकृतां चेष्टाम्=अन्येन केनचित् कृतां हस्तचालनादिरूपां चेष्टाम् वीक्ष्य ततः = तदनन्तरम् तदन्यः पुरुषः तस्मै= उद्दिष्टाय पुरुषाय ब्रूते = तमुदन्तं वाक्येन वक्ति । तदा चेष्टावित्= परकृतां चेष्टां पश्यन् स्थितः अन्यः कश्चित् तद्वाक्यमपि यदा शृणोति, तदा तत् वचः = तद्वाक्यम् इह = अस्मिन्नर्थे गमकम् = बोधकमिति वेत्ति । प्रथमपुरुषेण चेष्टाभिस्सूचितमुदन्तम् 'पुत्रस्ते जातः' इत्यादिरूपम् जानन् कश्चित् अन्यस्मै तदुदन्तं यदा ब्रूते, तदा तत्सर्वं पश्यन् स्थितोऽन्यः कश्चित् सूक्ष्ममतिः ‘एतद्वाक्यम् एतादृशबोधकम्' इति स्वयमेव जानाति । नात्र किञ्चिदपि कार्यस्य प्रतीतिः । अथापि बोधो भवतीति सिद्धेऽपि व्युत्पत्तिस्सुगमैव ॥ 
पुनः प्रकारान्तरम्–अङ्गुळीयोगपूर्वम् = अङ्गुल्या प्रदर्शनपूर्वकम् तत्तद्वाच्येषु = तत्तत्पदार्थेषु हित- विदभिहितैः=परमाप्तोच्चरितैः शब्दैः जानन् कश्चित् बालः, अन्यत्र = कालान्तरे तत्तत्स्वहितजनकृतिम्= तत्तादृशस्वाप्तजनानां प्रयत्नम् शिक्षणार्थाम् = स्वस्य तत्तत्पदानां तत्तदर्थशिक्षणप्रयोजनाम् अवैति=जानाति । आप्तः कश्चित् स्वमित्रस्य शिशोः व्युत्पादनार्थम् तत्पितरम् मातरं वा अङ्गुल्या निर्दिश्य निर्दिश्य 'अयं पिता' ‘इयं माता’ ‘अयं भ्राता' इत्यादिशब्दोच्चारणपूर्वकं शिक्षयतीति लोकप्रसिद्धम् । शिशुरपि क्रमशः तत्तत्पदानि, तत्तदर्थांश्च स्मरन् स्मरन्, कालान्तरे 'अयं पिता' 'इयं माता' इत्यादि जानन् तेषु तेष्वर्थेषु तत्तत्पदं प्रयुङ्क्ते । अत्र सर्वत्र कुत्रापि कार्यान्वयप्रसक्तिरेव नास्ति । अथापि पदानां प्राथमिक एव शक्तिग्रहस्तु 
तत्त्वमुक्ताकलापः 
298. 
622 
[ प्रकारान्तरेण सिद्धे शक्तिग्रहोपपादनम् ] 
कश्चित् कस्यापि पुंसः सुतजनिमिह तत्प्रीतिकृत्त्वं च जानन् 
तज्जन्मोक्तिप्रहृष्टे पितरि सुतजनेर्वेत्ति तद्वाच्यभावम् । 
शक्यं तद्धर्षहेतुः स इति नियमनं सन्निधानादियुक्तेः 
आसीदत्सु प्रसूत्याद्यनियतिकथनं कार्यवाक्येऽपि शक्यम् ।। ७५ ।। 
सर्वानुभवसिद्धः । अतः कार्यान्वय एव पदानां शक्तिग्रहो भवेत्, नान्यथा इति नियमस्य वक्तुमशक्यत्वात् सिद्धेऽपि वस्तुनि प्राथमिकशक्तिग्रहणसंभवे न काप्यनुपपत्तिः । तावता कार्यान्विते शक्तिर्न भवतीति नार्थः, सिद्धेऽपि भवतीत्येतावन्मात्रमर्थः ॥ ७४ ॥ 
सुप्रसिद्धं सिद्धे व्युत्पत्तिग्रहणप्रकारान्तरं वर्णयति - कश्चिदित्यादि । कस्यापि पुंसः = कस्यचित्पु- रुषस्य सुतजनिम्=पुत्रोत्पत्तिम् तत्प्रीतिकृत्त्वं च = पुत्रोत्पत्तिः तस्य सन्तोषकरीति च जानन् कश्चित् तदन्यः कश्चित् इह पितरि = तत्सुतस्य पितरि तज्जन्मोक्तिप्रहृष्टे सति = पुत्रोत्पत्तिवार्तया प्रहर्षमनुभवति सति सुतजने: = पुत्रोत्पत्तेः तद्वाच्यभावम् = तद्वाक्यस्यार्थताम् वेत्ति ।। 
अयमर्थः – चैत्रस्य पुत्रोत्पत्तिं जानन् मैत्रः 'अयं वृत्तान्तश्चैत्रस्य हर्षहेतु 'रिति च जानन् चैत्रं प्रति वक्ति – ‘चैत्र ! ते पुत्रो जातः' इति । तत् शृण्वन् चैत्रः हर्षोत्फुल्लनयनो भवति । पार्श्वस्थोऽन्यः जैत्रः तद्वाक्यस्य हर्षहेतुत्वं निश्चिनोति । अथापि तद्वाक्यस्यार्थं तु न ज्ञातुं समर्थो भवति तदा, पदानां शक्ति- ग्रहणस्याभावात् । यदा च जैत्रः स्वयं तत्सुतवृत्तान्तं जानीयात्, तदा तद्वाक्यस्य पुत्रोत्पत्तिरेवार्थ इति अर्थं निश्चिनोति । अत्र प्रकरणे कार्यस्यार्थस्य कस्याप्यप्रतीतावपि शब्दशक्तिग्रहो जायत एव । अतः कार्यान्वये सत्येव शक्तिग्रहः, नान्यथेति नियन्तुं न शक्यम् ॥ 
= 
- 
तद्वाक्यश्रवणमेव तस्य हर्षहेतुरिति कथं जानीयाज्जैत्र इत्यत्राह - शक्यमित्यादि । तद्धर्षहेतु:: चैत्रस्य हर्षहेतुः सः = पुत्रोत्पत्तिवृत्तान्त एवेति नियमनम् = व्यवस्थापनम् सन्निधानादियुक्तेः तद्वाक्यश्रवणा- नन्तरमेव हर्षदर्शनात्, आवापोद्वापादियुक्तिवशात् शक्यम् = अयमेव तद्धर्षहेतुरिति निर्णेतुं शक्यमेव । अन्वयव्यतिरेकौ हि कार्यकारणभावे प्रमाणम् । ननु पुंसां हर्षहेतवो बहवो वर्तन्ते । गतहर्षहेतुस्मरणमपि कदाचिद्धर्षहेतुर्भवेदपि । एवं सति एतद्वाक्यश्रवणमेव तस्य हर्षहेतुरिति निर्णयोऽन्यथासिद्धः स्यात्, घटं प्रति रासभादिरिवेति शङ्कामुत्तरति - आसीदत्सु = तत्प्रकरणे बहुषु हर्षकारणेषु संभवत्सु प्रसूत्याद्यनियति- कथनम् = पुत्रोत्पत्तिरेव हर्षकारणमिति नियतेरसंभवापादनम् कार्यवाक्येऽपि = कार्यपरवाक्येऽपि शक्यम् । 'गामानय' इति वाक्यश्रवणसमनन्तरं प्रयोज्यवृद्धः गामानयतीति पश्यन् पार्श्वस्थो बालः गवानयनरूप- कार्यस्य तद्वाक्यश्रवणमेव कारणमिति जानन् हि क्रमेण व्युत्पद्यत इत्युच्यते । एवं सति तद्वाक्यस्यानयनस्य च कार्यकारणविषयेऽप्येवमाशङ्कायास्संभवात् कार्यान्विते वा कथं पदानां शक्तिग्रहणसंभवः ? तथा च एवमतिशङ्का कार्यकारणनिर्णयसामान्यविरोधिनीति न निरोधो न चोत्पत्ति' रिति न्यायाच्छून्यवादावतारप्रसङ्ग इति सिद्धेऽपि व्युत्पत्तिस्समानैव ॥ ७५ ॥ 
299. 
623 
[सिद्धे शक्तिग्रहणं सुलभमेव ] 
शब्दस्यैतस्य वाच्यस्त्वयमिति च तथा वाचकोऽसावमुष्ये- 
त्येवं शिक्ष्येत पश्चात् कतिपयवचसां पूर्वनिर्ज्ञातशक्तिः । इत्थं व्युत्पन्नतत्तत्सहपठितिवशात् वाचकान् वेत्ति कािं 
ये लोके ते हि वेदे; समधिकमिह यत्, तत्तु तत्रैव वेद्यम् ॥ ७६ ॥ 
बुद्धिसर: 
प्राथमिकः शक्तिग्रहो यथा तथा वा भवतु । द्वितीयादिशक्तिग्रहस्तु सर्वेषां सुलभस्सर्वसंमतश्चेति प्रदर्शयति - शब्दस्येत्यादि । कतिपयवचसां पश्चात् = कतिपयपदानां शक्तिग्रहणानन्तरकाले पूर्वनिर्ज्ञात- शक्तिस्तु = कार्यान्वयवशादेव कतिपयानामवश्यापेक्षितपदानां पूर्वमेव निर्णीतशक्तिकस्तु कश्चित् 'एतस्य शब्दस्य तु अयं वाच्यः' इति वा, तथैव 'अमुष्य अर्थस्य अयं च वाचकः' इति वा प्रसिद्ध वस्तु प्रदर्श्य 'अस्यायं वाचकः शब्दः ' - इत्येवम् शिक्षेत = पदानामर्थं स्वयं जानीयात् । शिक्ष्येतेति पाठे तु आप्तैरेवं शिक्ष्येत= शिक्षितो भवेदेवेति प्रौढानां सिद्धे शक्तिग्रहणं सुलभमेव । एवं कतिपयवचसां पूर्वनिज्ञातशक्तिः = निश्चितशक्तिकः, पश्चात् इत्थम् = एवम् व्युत्पन्नतत्तत्सहपठितिवशात्= गृहीतशक्तिकैः तत्तत्पदैस्सह पाठ- वशादेव कांश्चित् वाचकान् = अन्यानपि नूतनान् कांश्चित्पदान् वेत्ति = स्वयमेव जानाति । अयं प्रकारो लौकिकपदेषु स्यात्कामम् । वैदिकपदविषये का गतिरिति चेत्- ये लोके= ये शब्दा लोके प्रयुज्यन्ते ते हि वेदे = त एव हि वेदेऽपि समानाः । अयमंशो लोकवेदाधिकरण (पू.मी. 1-3-30) न्यायसिद्धः । इन्द्रादिपदानां लोकेऽप्रयोगात्कथं शक्तिग्रह इति चेत् - इह = वेदे यत् समधिकम् = लोकतोऽवगन्तुमशक्यम् तत्तु= अन्यत्तु तत्रैव = वेद एव, उपमानादिना वा वेद्यम् । एवञ्च प्रसिद्धपदसान्निध्यादिना सिद्धे व्युत्पत्तिस्सुलभैव ॥ 
शक्तिग्राहकप्रमाणान्येवं संगृहीतानि - 'शक्तिग्रहं व्याकरणोपमानकोशाप्तवाक्याद्व्यवहारतश्च । वाक्यस्य शेषात् विवृतेर्वदन्ति सान्निध्यतस्सिद्धपदस्य वृद्धाः ॥' 'भूसत्तायाम्' इत्यादिव्याकरणाच्छक्तिग्रहः प्रसिद्धः । गवयादिपदानामुपमानाच्छक्तिग्रहोऽपि प्रसिद्धः । कोशादपि तथैव । आप्तवाक्याच्च शक्तिग्रह लोके प्रसिद्धः । व्यवहारत इत्येतदेव कार्यशक्तिवादः । वाक्यशेषात् - अर्थवादादिरूपात् 'यन्न दुःखेन संभिन्नं न च ग्रस्तमनन्तरम् । अभिलाषोपनीतं यत् तत्सुखं स्वः पदास्पदम् ॥' इत्यादेः स्वर्गादिपदानां शक्तिग्रहः । विवृतिः=‘यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविशन्ति । तद्विजिज्ञा- सस्व । तद्ब्रह्मेति' इत्यादिव्याख्यानानि । प्रसिद्धपदसान्निध्यात् अप्रसिद्धस्यैकपदस्य शक्तिग्रहः 'इह सहकारतरौ मधुरं पिको गायति' इत्यादौ पिकादिपदानाम् । परं तु प्रथमशक्तिग्रहः कथमित्यत्रैव विवादः । तत्तु कार्यान्वित एव स्वरसः । इतरत्सर्वं तु केवलं लौकिकम् । लौकिके विषये प्राभाकराणां न श्रद्धा, यतस्त एव शुद्ध- वैदिका दार्शनिकानाम् । मास्तु लौकिके विषये । वैदिके च हिरण्यनिधिदृष्टान्तादौ किं वदन्त्येत इति चेत्- 
अहो बत भवान् बालः न जानीषे तदाशयम् । वेदोषरा हि वेदान्ता इत्येवं घोषयन्ति ते ॥ अन्यत्र तत्सर्वमेव विशदीक्रियते क्रमात् । समाहितमनास्तावत् तिष्ठ वत्स! स्वके पथि ॥ स्मर्यतामपि भगवद्वचनं त्वर्थगर्भितम् । 'सर्वं न्याय्यं युक्तिमत्वात्' इत्यादि च पुनः पुनः ॥ ७६ ॥624 
तत्त्वमुक्ताकलापः 
300. 
व्युत्पाद्यं नाप्रतीतं प्रसजति विदिते नैरपेक्ष्यं श्रुतीनां 
301. 
[अलौकिकपदशक्तिग्रहणप्रकार: ] 
इन्द्राद्यर्थे पदानामिति दुरधिगमा नामतेत्यप्ययुक्तम् । अप्रत्यक्षेषु सिंहप्रभृतिषु वचनैः कैश्चिदारण्यकोक्तैः 
व्युत्पद्यन्ते हि पौराः; स्वयमपि च वदन्त्येवमत्रापि वार्ता ।। ७७ ।। 
[ जातिविशिष्टव्यक्तौ पदानां शक्तिः ] 
व्यक्तिः शब्दैर्न बोध्या यदि, न खलु भवेदन्वितज्ञप्तिसिद्धिः 
तच्छक्तिर्व्यक्तिमात्रे न च भवति, यतः स्वोपलम्भादिबाधः । 
अत्यन्ताप्रसिद्धानामिन्द्रादिपदानां शक्तिग्रहणमाशंक्य परिहरति - व्युत्पाद्यमित्यादि । अप्रतीतम् = अत्यन्ताप्रसिद्धम् व्युत्पाद्यं न शब्दशक्तिग्रहणयोग्यं न भवति । विदिते = अत्यन्तं विदिते विषये श्रुतीनाम्= वेदानाम् नैरपेक्ष्यम् = अपेक्षाभावः प्रसजति = 'अप्राप्ते शास्त्रमर्थवत्' इति न्यायात् । इति = इति हेतोः पदानाम् = इन्द्रादिपदानाम् इन्द्राद्यर्थे= इन्द्रादिरूपेऽर्थे नामता=संज्ञात्वम् = वाचकत्वम् दुरधिगमा= ज्ञातुमशक्या । इन्द्रादिपदानि अत्यन्तालौकिकार्थबोधकानि कार्यान्वितार्थबोधकानि तु न भवन्ति । लौकिक- व्यवहारागोचरत्वादेव प्रसिद्धपदसान्निध्यादिनापि न शक्तिग्रहसंभवः । अत एतादृशपदगर्भवेदार्थज्ञानं कथम् ॥ 
इत्यपि=इत्येतदपि अयुक्तम् = नौचित्यवत् । कुत इत्यत्र - अप्रत्यक्षेषु कदापि नागरिकेण द्रष्टुम- शक्येषु सिंहप्रभृतिषु = सिंहादिपदेषु आरण्यकोक्तैः = आरण्यकपुरुषप्रोक्तैः कैश्चित् वचनैः = तद्विवरणपरैः कतिपयवाक्यैः पौराः = नगरजनाः व्युत्पद्यन्ते हि = शक्तिं गृह्णन्ति हि । अत्र च प्रमाणम् - स्वयमपि च = स्वयं तत्प्राणिपरिचयवन्त इवैव वदन्ति = अनन्तरं व्यवहरन्ति । अत्रापि = प्रकृतेन्द्रादिपदेष्वपि वार्ता = समाचारः एवम् = एवमेव । सादृश्यमूलकविवरणवशात् इन्द्रादिपदानामपि शक्तिग्रहः सुगमः ॥ 
1 
अत्रेदं रहस्यम् - न केवलमिन्द्रादिपदेष्वेव समस्या । इतिहासपुराणादिनायकप्रतिनायकवाचिनां रामलक्ष्मणरावणकुम्भकर्णादिपदानां शक्तिग्रहः कथं भवति ? किं बहुना ! वर्तमानकालिकानामपि देशान्तरगत- मानवानां नगराणां संज्ञादीनां वा शक्तिग्रहः अत्र्त्यमानवानां सर्वेषामपि कथं भवति । तानधिकृत्य कियद्वयव- हरन्ति जनाः । न तावन्मात्रम् । परमपूज्यानामाचार्यादीनां महात्मनां वा गतकालिकानां चरितादिकं कथं पठन्ति? एतेषां विषये प्रत्यक्षानुमानशब्दानां व्याप्तिः कीदृशी ? एवं सत्यपि एतादृशव्यवहाराः प्रत्यक्षदृष्ट- वस्तुष्विव निश्शङ्कं परस्परं कथं प्रवर्तन्ताम् । इदं सर्वं केवलमुपमानमूलमेवेति सुसूक्ष्मालोचने सुगमं पूर्वाग्रह- विधुराणां विवेकिनाम् । अत एव शक्तिग्राहकप्रमाणस्यापि सत उपमानस्य वस्तुग्राहकप्रमाणमध्ये ग्रहणमकारि महर्षिणा गौतमेन । एतत्तत्त्वमग्रे तत्प्रकरणे (श्लो. 127) विस्तरेण भविष्यतीत्यलमत्राधिकोक्त्या ।। ७७ ।। 
अथेदानीं चिन्त्यते - पदानां जातौ शक्तिः, उत व्यक्ताविति । पूर्वमीमांसकास्तु जातावेव शक्ति- मङ्गी कुर्वन्ति । एतन्न क्षोदक्षममिति दर्शयिति – व्यक्तिरित्यादिना । शब्दैः = गवादिपदैः व्यक्तिः = गवादिव्यक्तिः 
302. 
625 
धर्मो धर्मी च नैकं किमपि; न च तयोर्भिन्नयोरप्यभेदः 
तस्मात् तां तद्विशिष्टामभिदधति पदान्यन्यथागत्यभावात् ॥ ७८ ॥ 
[ पदानां व्यक्तिलक्षणापक्षविमर्श: ] 
जातिं व्यक्त्या विहीनां स्पृशति न धिषणा; तेन जातौ प्रवृत्ता 
शक्तिर्व्यक्ति स्पृशेच्चेत्, स्थित इह वचसां तद्विशिष्टावगाहः । 
बुद्धिसर: 
यदि न बोध्या= यदि न वाच्या = गवादिपदानां जातावेव शक्तिः, न व्यक्तौ इति यद्दुच्यते, तदा अन्वितज्ञप्तिसिद्धिः = परस्परान्वितबोधस्य सिद्धिः न खलु भवेत् = नैव भवेत् । परस्परान्वितस्वार्थबोधकत्वं हि पदानामावश्यकम्, अन्यथा विशकलिततया पदार्थानां स्मरणमात्रं स्यात्, न शाब्दबोधः । परस्परमन्वयश्च व्यक्तीनामेव, न जातेः । अतो व्यक्तिबोधनं पदैरावश्यकमिति व्यक्तौ शक्तिरावश्यकी । एतदर्थं व्यक्तिमात्रे पदानां शक्तिः, न तु जाताविति पक्षोऽपि न युक्तः । तच्छक्तिः = पदानां बोधनशक्तिः व्यक्तिमात्रे न च भवति = नैव भवति । कुतः = यतः स्वोपलंभादिबाधः = स्वानुभवव्यवहारयोर्विरोधो भवेदेव | आनयनादि- क्रियान्वितायां एकस्यामेव शक्तिग्रहे, कालान्तरे देशान्तरे गोपदेन व्यक्त्यन्तरबोधः, तन्मूलकव्यवहारो वा न भवेदेव, अनुगमार्थं जातिरावश्यकी । अतो व्यक्तिमात्रेऽपि शक्तिर्नास्ति, न वा जातिमात्रे ॥ 
धर्मधर्मिभावस्यैव कल्पितत्वात्, जातिरिति कश्चन धर्मः, व्यक्तिरिति कश्चन धर्मी वा पृथङ्नास्त्येव, द्वयोरैक्यादिति शङ्कायामाह - धर्मः, धर्मी च = धर्मी वा द्वयम् किमपि एकम् = अभिन्नम् न । तर्हि धर्मधर्मिणोर्भेदाभेदौ स्यातामिति चेत्, एवम् भिन्नयो: तयोः जातिव्यक्त्योः अभेदोऽपि न च = नैव । एवञ्च तयोरभेदोऽनुभवविरुद्धः। भेदाभेदौ तु परस्परविरुद्धौ । अतश्च गत्यन्तराभावात् तयोर्भेद एव । तस्मात्= तयोर्भेदात् अन्यथागत्यभावात् = गत्यन्तराभावात् तद्विशिष्टाम् = जात्यादिविशिष्टाम् ताम् = व्यक्तिम् पदानि गवादिपदानि अभिदधति = शक्त्यैव बोधयन्ति । गत्यन्तराभावश्च समनन्तरश्लोकाभ्यां विव्रियते । 
गवादिपदानां यदि गवादिव्यक्तयोऽर्थाः, तदा व्यक्तीनामनित्यत्वे प्रलये संपूर्णनाशात्, वेदस्य च नित्यत्वात् प्रलये वेदपदानामर्थशून्यत्वप्रसङ्गभिया जातावेव शक्तिः पदानाम् । जातेश्च नित्यत्वात् प्रलये पदानां नार्थशून्यत्वमिति पूर्वमीमांसका मन्यन्ते । वेदान्तिनस्तु ब्रह्मणस्सकाशादेव जगदुत्पत्त्या वेदस्यापि जगदन्तर्गततया प्रलये लयाङ्गीकारान्नेयमापत्तिः । जातिरतिरिक्ता न वेत्यादिकमग्रे ( अद्र. 111-118) बहुविस्तरेण विचार्यते । जातिपदम्, तस्यार्थः, तस्यानुगतत्वमित्यादीनां निराकर्तुमशक्यत्वाल्लोकानुभवानुरोधेन पदानां जातिविशिष्ट- व्यक्तावेव शक्तिरित्याहुः । नैयायिकास्तु जात्याकृतिव्यक्तिषु शक्तिमङ्गीकुर्वन्ति । आकृतेरेव जातित्वाभिप्रायेण द्वयोरेव शक्तिरिति स्थाप्यते । एतत्तत्त्वं तु जातिविचार एव (अद्र. 111 ) द्रष्टव्यम् ॥ ७८ ॥ 
'अन्यथागत्यभावा’दित्येतदाक्षिपतो मीमांसकस्य मतं निराकरोति-जातिमित्यादि । ते ह्येवं मन्यन्ते – व्यक्तौ यदि शक्तिः, तर्हि प्रलये वैदिकपदानामर्थशून्यत्वप्रसङ्गः, इदानीमपि 'पशुना यजेत' इत्यादौ यदि पशुपदं व्यक्तिमात्रवाचकम्, तर्हि त्रैकालिकानां कर्मणां कथमेकव्यक्त्या निर्वाहः ? अतः जात वेव शक्तिः । 
- 
तत्त्वमुक्ताकलापः 
626 
303. 
जातेर्बोध: स्वहेतोः; स्थितिरपि हि भवेत् क्वापि गोत्वोक्तिनीत्या 
शब्दात् तत्पारतन्त्र्यं स्फुरति यदि, पराबोधने तन्न शक्यम् ॥ ७९ ॥ 
[जातिशक्तिवादविमर्श: । 
जातौ शक्तिर्लघुत्वात्, भवति च वचसां भाषणं जातिमात्रे 
भेदो निष्कर्षकेभ्यस्त्विह परमजहल्लक्षणाया निरूढिः । 
‘गामानय' इत्युक्ते जातेः क्रियान्वयानुपपत्त्या लक्षणया, अर्थापत्त्या वा व्यक्तेर्भानसंभवात्, 'अनन्यलभ्यः शब्दार्थ:' इति न्यायेन व्यक्तिः न शब्दार्थः । तदेतन्निराकरोति - धिषणा = अस्मदीया बुद्धिः व्यक्त्या विहीनाम् = व्यक्तिरहितां जातिम् न स्पृशति = न बोधयितुमलम् । न हि जातिर्निराधारा तिष्ठेत्, गृह्येत वा । इति हेतोः शक्तिः = पदानामभिधानशक्तिः व्यक्तिं स्पृशेचेत्, इह = एवमनुभवे वचसाम् = गवादि- पदानाम् तद्विशिष्टावगाहः = जातिविशिष्टव्यक्तिविषयकत्वम् स्थितः = निश्चित एव । यत्पदं यदर्थविषयकं बोधं नियमेन जनयति, तत्पदं तत्र शक्तमित्येव खलु लोकानुभवः । अतो जातिं विना व्यक्तेर्वा, व्यक्तिं विना जातेर्वा गवादिपदेन बोधाभावात्, उभयत्रापि शक्तिरनिवार्येति जातिविशिष्टव्यक्तौ शक्तिरनिवार्या ॥ 
एतदेव विशदतयोपपादयति- जाते : = गोत्वादेः बोधः स्वहेतोः = तत्र शक्तेस्सत्त्वादेव । एवमेव तस्याः = जातेः क्वापि स्थितिरपि हि = कस्यांचिद्व्यक्तावेव, निराश्रयतया स्थितेरसंभवात् । अतश्च गामन्तरा गोत्वबोधः, गोत्वमन्तरा गोबोधो वा यदि न भवति, तर्हि तद्विशिष्ट एव शक्तिरङ्गीकार्या, न त्वन्यतर- स्मिन् । तत्र दृष्टान्तः - गोत्वोक्तिनीत्येति । गोत्वपदं हि 'गोर्भावः' इति व्युत्पत्तिसिद्धम्, एवं गोपदमपि गोत्वप्रवृत्तिनिमित्तकं सिद्धम् । एवमुभयोः परस्परसापेक्षत्वेऽन्यतरस्मिन्नेव शक्तिरिति कथम्? ननु व्यक्तिर- प्रधाना, नश्वरत्वात्, जातिस्तु प्रधाना, प्रलयेऽप्यवस्थानात्, अनुगमकत्वाच्च । गोपदस्य गोव्यक्तौ शक्त्यङ्गीकारे, गोत्वं तद्विशेषणतया प्रतीयेतेत्यप्राधान्यं स्यात् । गोत्वे शक्त्यङ्गीकारे तु स्वप्राधान्येन बोधः स्यात् । अतः गोत्व एव शक्तिर्गोपदस्येति चेत्, तत्राह - शब्दात् = गोशब्दात् तत्पारतन्त्र्यम् = गोत्वस्य पारतन्त्र्यम् किल स्फुरति । अतो गोत्व एव शक्तिरिति यदि, तर्हि पराबोधने = व्यक्तेरनवगमे तत् = गोत्वज्ञानमेव न शक्यम्, गामेवाजानता गोत्वं कथं ज्ञायेत । अतः गोत्वस्य प्राधान्यमनुगमापेक्षया, न व्यवहारापेक्षया । ननु प्रलये गवामभावेऽपि गोत्वस्य सत्त्वादस्यैव प्राधान्यमावश्यकमिति चेत्, क एवमाह प्रलये गोत्वमवतिष्ठत इति । गामन्तरा गोत्वं कुत्र तिष्ठेत् ? ब्रह्मैकमेवावशिष्यते प्रलये । जातेर्नित्यत्ववचनं हि व्यक्त्यपेक्षया । अत उभयोः परस्परसापेक्षत्वाद्विशिष्ट एव पदानां शक्तिः । किञ्चाभिहितमेव बहुवारम् - प्रत्यक्षं वर्तमान- प्राधान्याद्व्यक्तिप्रधानम्, शब्दानुमाने तु त्रैकालिकत्वाज्जातिप्रधाने इति । अत उभयोरपि स्वस्वप्राधान्य- मवर्जनीयमिति जातिविशिष्टव्यक्तावेव शक्तिः, न केवलमन्यतरस्मिन्निति ॥ ७९ ॥ 
'अनन्यलभ्यश्शब्दार्थः' इति प्रदर्शितनियमस्य मौल्यमेव न ज्ञातमायुष्मतेति मन्यमानस्याशयं प्रदर्श्यात्तरयति - जातावित्यादि । जातौ = जातावेव शक्तिः, न तु व्यक्तौ । कुतः ? लघुत्वात् । व्यक्तौ 
304. 
627 
इत्युक्तं कैश्चिदेवं यदि भवति तदोपाधिशब्देऽपि नीति: 
मन्दं वैषम्यमात्रं भवतु च नियतिः प्रत्ययैर्लक्षणायाः ॥ ८० ॥ 
[गुणवाचिनामपि शब्दानां गुणिपर्यन्तत्वम् ] 
मत्वर्थीयानुशिष्टिर्गुणवचनगणे वैभवात् स्यादसौत्री 
शक्तिस्तत्रापि तत्तद्गुणवति नियता जातिशब्दाविशेषात् । 
बुद्धिसर: 
शक्त्यङ्गीकारे व्यक्तीनामानन्त्यात् शक्तिग्रहणासंभवः । किञ्च देशान्तरकालान्तरव्यक्तिषु शक्तेः पूर्वमग्रहणात् बोधानुपपत्तिः । तदर्थमनुगमकतया जातावपि शक्त्यङ्गीकार आवश्यकः, अतश्च जातौ शक्तेर्दुस्त्यजत्वात्, व्यक्तेः 'अनन्यलभ्यः' इति न्यायेन अन्यथानुपपत्त्यादिनापि बोधसंभवात्, व्यक्तौ शक्त्यनङ्गीकारेऽपि दोषा- भावात् लाघवं जातिशक्तिवादिनाम् । अतः वचसाम् = पदानाम् जातिमात्रे = जातावेव भाषणं च = अभिधान- सामर्थ्यम् = शक्तिः लघुत्वात् = लाघवात् भवति । नन्वेवं तर्हि गोपदगोत्वपदयोरविशेषप्रसङ्गः । गोपदं गोत्वे शक्तम्, गोत्वपदमपि तत्रैव शक्तमिति तयोः को विशेष इति चेत्, तत्राह - भेद इत्यादि । निष्कर्षकेभ्यः = जातिमात्रवाचकेभ्यो गोत्वादिपदेभ्यः इह परम् = गोपदस्य तु भेदः अजहल्लक्षणायाः = गोत्वस्य, तदाश्रय- गोव्यक्तेश्च बोधः अजहत्स्वार्थलक्षणाया अपि निरूढिः = शक्तितुल्यया निरूढलक्षणयापि भवेत् । एवञ्च गोत्वपदं स्वप्राधान्येन जातिमाह, गोपदं तु व्यक्तिप्राधान्येन गोत्वम्, निरूढाजहल्लक्षणया व्यक्तिमपि बोधयतीत्येतावन्मात्रमस्तु तयोः पदयोर्विशेषः इति कैश्चिन्मीमांसकैरुक्तम् ॥ 
एवं यदि = यद्येवं जातावेव शक्तिः, तदा उपाधिशब्देऽपि = जात्यतिरिक्तप्रवृत्तिनिमित्तकनीलादि- शब्देऽपि नीतिः = अयं न्यायः भवति । तथा च नीलादिपदानि नैल्यादिगुणवाचकान्येव भवेयुः । न द्रव्यवाचकानि । ननु जाते : अखण्डत्वात् तत्र शक्त्यङ्गीकारे लाघवम् । उपाधीनां त्वतथात्वान्नैवं लाघव- मित्यस्ति तयोः पदयोर्वैषम्यमिति चेत्, वैषम्यमात्रम् = बोधस्य समानत्वे एतादृशं केवलं वैषम्यम् मन्दम् = विनिंगमनेऽसमर्थम् । अतो द्रव्यगुणक्रियाजातिप्रवृत्तिनिमित्तकानां चतुर्विधानां पदानां मध्ये जातिप्रवृत्तिकपदेष्वेव जातौ शक्तिः, व्यक्तौ तु लक्षणा, न त्वितरपदेष्विति विभागोऽनुभवविरुद्धः । चतुर्विधानि हि पदान्येकरूपेणैव शाब्दबोधजनकतयानुभवसिद्धानि । किञ्च गो- गोत्वपदयोः पर्यायत्वापत्तिस्तु दुर्वारा। गोत्वपदेन हि विशेषणतया गोभानमावश्यकम् । यदि तत्र गोत्वत्वं विशेषणम्, तर्हि तस्य गवेतरासमवेतत्वादिरूपत्वात् गोत्वेऽनन्तगोव्यक्तीनां भानमावश्यकमिति गौरवं दुष्परिहरम् । नन्वेवं तर्हि गङ्गादिपदानां वा गङ्गातीरे कथं लक्षणा ? इत्यत्राह - लक्षणाया:=गङ्गातीरादिलक्षणायाः नियतिश्च = व्यवस्था च प्रत्ययैः = तत्तदनुभवैः भवतु, का हानिः ? गोपदगङ्गापदयोरस्ति महद्वैलक्षण्यम् । गोपदेन मतद्वयेऽपि जातेः, व्यक्तेश्च भानमनिवार्यम् । नैवं गङ्गापदं सर्वत्र गङ्गातीरोपस्थापकम्, ‘गङ्गायां मत्स्याः' इत्यत्र तीरबोधाभावात् । अतो लक्षणाया नियामकमन्यदेवेति नानयोः समानो न्यायः । अतो गवादिपदानां जातिविशिष्टव्यक्तावेव शक्तिः, न तु गोत्वादिजातिमात्रे ॥ ८० ॥ 
1 
- 
जातिवाचिनां गवादिपदानामिव गुणवाचिनां नीलादिपदानामपि द्रव्यपर्यन्तबोधनं शक्त्यैव । एवं सति मतुप्प्रत्ययाभावेऽपि द्रव्यवाचित्वे 'गुणवचनान्मतुबो लुगिष्यते' इति वार्तिकं किमर्थमित्यत्राह - म वर्थीयेत्यादि । 
तत्त्वमुक्ताकलापः 
628 
निष्कृष्यैषां प्रयोगे क्वचिदगतितया द्रव्यवृत्तिर्निरुद्धा 
शक्तिः साम्ये विभक्तेस्तदवधिररुणाधिक्रियायामभाषि ॥ ८१ ॥ 
गुणवचनगणे = गुणवाचिनीलादिपदसमुदाये असौत्री = सूत्रभिन्नवार्तिकोक्ता मत्वर्थीयानुशिष्टिः = मत्वर्थीय- प्रत्ययानुबन्धिनी लोपस्य रिष्टिः = शासनम् 'गुणवचनात्' इत्यादिरूपं वार्तिकम् वैभवात् = वैभववादात्स्यात्, न पुनर्मत्वर्थीयप्रत्ययस्यावश्यकत्वतात्पर्येण । अत एव नीलादिपदानि विशिष्टे लक्षणामन्तरापि नीलरूप- विशिष्टद्रव्यवाचीनि स्वत एव । 'असौत्री' इत्यनेन तद्वार्तिकं त्यक्तुमपि शक्यम्, 'देवानां प्रिय इति मूर्खे' इत्यादीनां तादृशानां वार्तिकानां दर्शनात् इति सूच्यते । अत एव जातिशब्दाविशेषात् = गवादिजाति- प्रवृत्तिनिमित्तशब्देभ्यो विशेषाभावात् तत्रापि = नीलादिगुणवाचिपदेष्वपि तत्तद्गुणवति = नीलादितत्तद्गुणवति द्रव्ये शक्तिः नियता=नियमेन स्थितैव । ननु तर्हि 'गुणे शुक्लादयः पुंसि' इति शुक्लादिपदानां गुणमात्र- वाचकत्वं कोशेनोक्तं किल । तत्कथमित्यत्राह - एषाम् = गुणिपर्यन्तानामपि शुकादिपदानाम् क्वचित्= कदाचित् निष्कृष्य प्रयोगे = विशेषणमात्रबोधेच्छया प्रयोगे द्रव्यवृत्तिः = द्रव्यबोधनशक्तिः अगतिकतया = गत्यन्तराभावात् निरुद्धा = प्रतिरुद्धा भवति । एवमेव विभक्तेस्साम्ये सति = 'नीलो घटः' इत्यादि - समानविभक्तिकस्थले शक्तिः = पदशक्तिः तदवधिः = विशेष्यपर्यन्तबोधकत्वम् अरुणाधिक्रियायाम्= अरुणाधिकरणे अभाषि= भाष्यकारैर्व्याख्यातम् || 
'गुणे शुक्लादयः पुंसि गुणिलिङ्गास्तु तद्वति' इति कोशात्, गुणे गुणवति च शुकादिशब्दाः शक्ताः इति केचित् । गुण एव शक्ताः, गुणिनि तु लक्षणा, 'अनन्यलभ्यश्शब्दार्थ:' इति न्यायेन उभयत्र शक्त्यङ्गीकारे गौरवादिति केचन । वयं तु वदामः 'गुणिन्येव शक्ताः, सति बाधके लक्षणया गुणवाचिनः ' इति । ‘अपृथक्सिद्धविशेषणवाचिनां पदानां विशिष्टपर्यन्तत्वं शक्त्यैवेति नियमात्, जातिगुणादिवाचिन- शब्दाः स्वत एव तत्तद्विशिष्टबोधका इत्येव प्रयोगबाहुल्यात्सिद्ध्यति । अत एव 'अरुणया एकहायन्या पिङ्गाक्ष्या सोमं क्रीणाति' इत्यत्र एकहायिनीपिङ्गाक्षिपदयोः द्रव्यपर्यन्तत्वेऽपि अरुणया इति पदस्य मीमांसक- प्रक्रियया आरुण्यमात्रबोधकत्वे तस्याद्रव्यत्वेन दानासंभवेन क्रयसाधनत्वासंभवमाशङ्कय, लक्षणया द्रव्य- पर्यन्तत्वस्य व्याख्याकारैर्वर्णनेऽपि श्रीमद्भिर्भाष्यकारैः तयोः पदयोरपृथक्सिद्धविशेषणवाचित्वेन विशेष्य- पर्यन्तत्वं शक्त्यैवेति जैमिनेराशय इति स्थापितं श्रीभाष्ये आनन्दमयाधिकरणे । अत्र अरुणया इत्यस्य गवा इति विशेष्यवाचकपदमध्याहार्यम् । सोमक्रयसाधनत्वं गोरुच्यत इति गोपदात् तृतीया । तद्विविशेषणवाचक- पदस्योपरि तृतीयायाः कोऽर्थ : ? साधुत्वार्थं तृतीयेति विद्वद्भिरुच्यते । तर्हि प्रातिपदिकार्थमात्रे प्रथमैव स्यात् । अतः विशेषणवाचकपदानां विशेष्यवाचकपदसमानविभक्तिकत्वं सर्वसंप्रतिपन्नं कथं निर्वाह्यमिति तदर्थकानुशासनाभावात् किं कर्तव्यमिति किश्यन्ति विद्वांसः । व्याकरणस्य पदशास्त्रत्वेन तत्र तादृशनियमस्या - प्रसक्त्या, तदर्थं वाक्यशास्त्रेण मीमांसयैव नियमः करणीय इति तदर्थम् 'अर्थैकत्वे' त्यादि सूत्रितं जैमिनिनेति श्रीभाष्यकाराणामाशयः । अधिकं तु अरुणाधिकरणसरणिविवरण्यादिषु द्रष्टव्यम् । आहत्य तु गुणवाचि - शब्दा अपि शक्त्यैव गुणिवाचकाः ॥ ८१ ॥ 
305. 
629 
[ शरीरवाचिशब्दानां शरीरिबोधकत्वम् ] 
जीवं देवादिशब्दो वदति तदपृथक्सिद्धभावाभिधानात् 
निष्कर्षाभावयुक्तात् बहुरिह च दृढो लोकवेदप्रयोगः | आत्मासंबन्धकाले स्थितिरनवगता देवमर्त्यादिमूर्तेः 
जीवात्मानुप्रवेशाज्जगति विभुरपि व्याकरोन्नामरूपे ॥ ८२ ॥ 
बुद्धिसर: 
'अपृथक्सिद्धविशेषणवाचिनां पदानां विशेष्यपर्यन्तत्वम्' इति नियमं शरीरवाचिपदेष्वप्यतिदिशति- जीवमित्यादिना । देवादिशब्दः = देवमनुष्यादिशब्दोऽपि निष्कर्षाभावयुक्तात् = विशेषणमात्रबोधनतात्पर्या- भावसहकृतात् तदपृथक्सिद्धभावाभिधानात् = तत्तद्विशेषणापृथक्सिद्धवस्तुबोधनशक्तेः जीवम्= तत्तच्छरीर- विशिष्टं शरीरिणं जीवमेव वदति । 'मनुष्योऽयं मृतः ' ' देवो जातः' इत्यादौ तु जीवस्य मरणासंभवात् मनुष्यादिपदं शरीरमात्रपरतया प्रयुक्तमिति न जीवपर्यन्तवाचि, अतः 'निष्कर्षाभावयुक्तात्' इति विशेषणम् । 
- 'शिखी ध्वस्तः' इतिवन्निर्वाहः, तदात्रापि 'जीवो मृतः' इत्यादिप्रयोगाः स्युः कामम् । ननु 'मनुष्योऽहम्' इत्यत्र मनुष्यपदं लक्षणयैव तद्विशिष्टवाचीत्येवान्ये मन्यन्ते । एवं सति विशिष्टशक्तिः कथमित्यत्र - इह च = एतद्विषये च दृढः = अन्यथाकर्तुमशक्यः बहुः लोकवेदप्रयोगः अनेके लौकिका वैदिकाश्च प्रयोगा एव प्रमाणम् । लोके किल सर्वेऽपि शरीरवाचकाः पशुः मनुष्यः इत्यादिशब्दाः शिष्टैरेव शरीरिबोधनेच्छया प्रयुज्यन्ते । 'स्वायत्ते शब्दप्रयोगे' इति न्यायेन बुद्धिपूर्वकमौपचारिकं कथं प्रयुञ्जते शिष्टा अपि । वेदे तु प्राणादिशब्दाः तदविनाभूतं जीवमभिदधतीति प्रसिद्धम् 'प्राणो ह पिता प्राणो ह माता' (छां. 7- 15-1)इत्यादौ दृष्टम् । तथैव विज्ञानवानिति वक्तव्यत्वे 'विज्ञानम्' इति प्रयोगः । अयमंशः 'व्यपदेशाच्च क्रियायां न चेन्निर्देशविपर्ययः' (ब्र.सू. 2-3-35) इत्यत्र ' न चेत् बुद्धेः करणत्वात् 'विज्ञानेन ' इति श्री करणविभक्तिनिर्देशः स्यात्' । 'जीवस्यैष निर्देशः, न बुद्धेः । न चेज्जीवस्य स्यात्, निर्देशविपर्ययः स्यात्=विज्ञानेनेत्येवं निरदेक्ष्यत्' (शं. भा. 2-3-36) इति भाष्ययोः स्पष्टम् । एवमेव वर्णिनः आश्रमिणश्चेति वक्तव्ये 'वर्णाश्चैवाश्रमाश्च' (गौ.ध. सू.) योगिनः इति स्थाने 'योगा' ( न्या. भा. 1-0 ) इत्यादयः प्रयोगाः । अतो बहूनां प्रयोगाणां गौणत्वकल्पनापेक्षया विशिष्टवाचकत्वकल्पनमेव वरम् ॥ 
ननु 'चैत्रोऽयं मृतः ' ' पशुरयं मृतः' इति मृतशरीरेऽपि चैत्रपश्वादिप्रयोगदर्शनात्, अत्र शरीरे जीवसम्बन्धाभावात् कथं शरीरवाचिनां शरीरिपर्यन्तत्वमिति शङ्कां परिहरति - आत्मासंबन्धकाले = मृतशरीरे आत्मनस्संबन्धाभावसमयेऽपि देवमर्त्यादिमूर्तेः = देवमानवादिशरीराणाम् स्थितिः = शरीरत्वेन स्थितिः अनवगता=नावगता भवति, तदानीं तच्छरीरस्य 'शव' इत्येव संज्ञा । देवमूर्तेस्तथात्वकथनमस्पृश्यस्पर्शादौ शास्त्रतस्तथाव्यवहारात् । किं बहुना ! विभुरपि = परमात्मापि जगति नामरूपे = स्थूल एव जगति नामरूपं च जीवात्मानुप्रवेशात् = द्वारभूतजीवात्मनस्संबन्धादेव व्याकरोत् = व्यवास्थापयत् । 'अनेन जीवेनात्मनानु- प्रविश्य नामरूपे व्याकरवाणि' इत्यादिना जीवसंबन्धमन्तरा नामरूपं च सर्वथा न भवत्येव । अतस्सर्वेऽपि शब्दाः जीवविशिष्टवाचका एव । एवं ज्ञानिनां तु तद्विशिष्टपरमात्मवाचकाश्च ॥ ८२ ॥ 
630 
तत्त्वमुक्ताकलापः 
306. 
संस्थानैक्याद्यभावे बहुषु निरुपधिर्देहशब्दस्य रूढिः 
[ शरीरलक्षणम् ] 
लोकाम्नायप्रयोगानुगतमिह ततो लक्ष्म निष्कर्षणीयम् । अव्याप्तत्वादिदुः स्थं परमतपठितं लक्षणं तत्र; तस्मात् 
यद्धीतुल्याश्रयं यत् वपुरिदमपृथक्सिद्धिमद् द्रव्यमस्य ॥ ८३ ॥ 
शरीरवाचिशब्दानां शरीरिपर्यन्तत्वस्थापनेन जगतः परमात्मशरीरत्वात्, जगद्वाचिशब्दैः परमात्मा- भिधानं स्वरसतस्सङ्गच्छत इति परमात्मनः जगच्छरीरित्वोपयोगितया शरीरलक्षणं परिष्कर्तुमुपक्रमते - संस्थानैक्यादीति । संस्थानम् = आकारः । तस्यैकरूपताया अभावेऽपि बहुषु = बहुविधेषु प्राणिनां शरीरेषु देहशब्दस्य = शरीरशब्दस्य निरुपधिः = निरुपाधिका = सहजा रूढिः = संज्ञा दृश्यते । प्राणिनां शरीराणि नानाविधाकाराणि दृश्यन्ते । अतः 'हस्तपादादिवत् शरीरम्' इत्यादिकमव्याप्तम्, स्थावरादिष्वसंभवग्रस्तं च। स्थावराणामपि 'शरीरजैः कर्मदोषैर्याति स्थावरतां नरः' इत्यादिना जीवसंबन्धादिकं संप्रतिपन्नम् । किञ्च 'यस्य पृथिवी शरीरम्' (बृ. 5-7 - 3 ) इत्याद्यन्तर्यामिब्राह्मणेन पृथिव्यादीनामपि परमात्मशरीरत्वं श्रुति- सिद्धम् । ततः सर्वविधशरीरानुगतमेकं निष्कृष्टं लक्षणम् लोकाम्नायप्रयोगानुगतम् = लोकप्रयोगानुगुणम्, शास्त्रप्रयोगानुगुणं च सर्वानुगतम् लक्ष्म= शरीरस्य लक्षणम् इह = अस्मिन् शास्त्रे निष्कर्षणीयम् = निष्कृष्य सर्वानुगतं सर्वदोषरहितं च किञ्चिलक्षणं वक्तव्यम् ॥ नन्वस्ति 'चेष्टेन्द्रियार्थाश्रयः शरीरम् ' ( न्या. सू. 1-11) इत्यादिकं परोक्तं शरीरस्य लक्षणम् । परकल्पिततडाकोपजीवनन्यायेन तदेवास्तु शरीरलक्षणमिति चेत्- तत्र न्यायसूत्रे परमतपठितम् = नैयायिकैरुक्तम् लक्षणम् = शरीरस्य लक्षणम् अव्याप्तत्वादिदुः स्थम्= अव्याप्त्यादिदूषितम् । चेष्टाश्रयत्वम्, इन्द्रियाश्रयत्वम्, अर्थाश्रयत्वं चेति त्रीणि लक्षणान्युक्तानि । तत्र चेष्टाश्रयत्वलक्षणम् मूर्छितादिशरीरे चेष्टाया अभावादव्याप्तम् । न च चेष्टाश्रयजातिमत्त्वविवक्षणादव्याप्ति- परिहारः, शरीरत्वस्य जातित्वाभावात् । न च चेष्टाश्रयशरीरसदृशत्वं लक्षणम्, सादृश्यस्याननुगतत्वेनानुगत- प्रतीतिनिर्वाहकत्वासंभवात् । न च चेष्टाश्रयत्वार्हत्वं लक्षणम्, अर्हताया एव दुर्वचत्वात् । एवम् इन्द्रिया- श्रयत्वम्, किं समवायेन, उत संयोगेन ? नाद्यः, अवयवावयविनोरेव समवायात् । इन्द्रियशरीरयोरवयवावयवि- भावाभावात्, पञ्चभूतानामेव शरीरं प्रत्युपादानत्वाङ्गीकारात् । नापि संयोगेन ? अर्थैरपि तत्संयोगस्य सत्त्वेन तेषामपि शरीरत्वापातात् । एवम् अर्थाश्रयत्वमपि न लक्षणम् । अर्थो नाम पुरुषार्थः भोगरूपः । तदाश्रयस्तु जीव एव, न भौतिकं शरीरम् । न च भोगहेतुत्वं लक्षणम्, गृहादीनामिन्द्रियादीनामपि भोगहेतुत्वेन तेष्वतिव्याप्तेः । न च भोगावच्छेदकत्वं शरीरत्वम्, किं नामावच्छेदकत्वम्? गृहारामादीनामपि भोगस्थान- रूपत्वेन भोगावच्छेदकत्वेन शरीरत्वापत्तेः । अन्ततः 'यस्य पृथिवी शरीरम्' इत्यादिना परमात्मशरीरत्वेन प्रतिपन्नेषु पृथिव्यादिषु लक्षणत्रयमप्यव्याप्तम् । अधिकं श्रीभाष्यादिषु द्रष्टव्यम् ॥ २-१-८ अपीतौ तइन् 
अतः एतच्छास्त्रानुगुणं शरीरलक्षणं प्रदर्शयति - तस्मादित्यादि । यत् यद्धीतुल्याश्रयम् अपृथ- 
क्सिद्धिमद् द्रव्यम्, इदम् अस्य वपुरित्यन्वयः । यस्य चेतनस्य यद्द्रव्यम् अपृथक्सिद्धम् भवति, तत् 
307. 
631 
[ जगतः परमात्मशरीरत्वम् ] 
शब्दैस्तन्वंशरूपप्रभृतिभिरखिलः स्थाप्यते विश्वमूर्ते- 
रित्यंभावः प्रपञ्चः; तदनवगमतस्तत्पृथक्सिद्धिमोहः । श्रोत्राद्यैराश्रयेभ्यः स्फुरति खलु पृथक् शब्दगन्धादिधर्मः 
जीवात्मन्यप्यदृश्ये वपुरपि हि दृशा गृह्यतेऽनन्यनिष्ठम् ॥ ८४ ॥ 
बुद्धिसर: 
तस्य शरीरम् - इति शरीरलक्षणम् । आत्मनः शरीरस्य च संबन्धः संयोग एवेति बहवो मन्यन्ते । आत्मतत्त्वं हि क्रमेणावरुह्य जीवम्, बुद्धिम्, अन्तःकरणम्, प्राणान्, सर्वाणि बाह्यकरणानि, पञ्चभूतानि चाभिव्याप्य सर्वत्र स्वधर्मं चैतन्यम्, प्रत्यक्त्वं चापादयत् पेपीयमानं मोदमानञ्च तिष्ठति, तत्तादृशस्संबन्धः केवलसंयोगरूपः कथं स्यात् ? किं बहुना ! 'ओतं मनः प्राणैश्च सर्वैः' इति परमात्मन एव मनः प्राणाद्यै- रोतप्रोतत्वमुच्यते चेत्, किमुत जीवस्य ! वस्तुतस्तु जीवद्वारैव ब्रह्मणोऽपि तत्त्वम् । वस्त्रे तन्तूनामिवोत- प्रोतत्वं हि अपृथक्सिद्धिरूपम् । अत एव ब्रह्मापि जगच्छरीर्येव । एवञ्चेदं शरीरं जीवस्यापृथक्सिद्धविशेषणं द्रव्यम् । अत एव तस्येदं शरीरम् । जीववियोगानन्तरमस्य शवत्वमेव मुख्यम् । कैश्चित्तथाव्यपदेशोऽपि भूतगत्याश्रयणादेव । धर्मभूतं ज्ञानमपि द्रव्यम्, अपृथक्सिद्धं च । तव्यावृत्तये यस्य चेतनस्येति चैतन्याश्रयस्यो- द्देश्यत्वोक्त्या तस्य न शरीरत्वम् । वस्तुतस्तु धर्मभूतज्ञानस्वरूपं पूर्वमेव (जीव. 4) विस्तरशो विचारितम्। अधिकं तु भाष्ये, न्यायसिद्धाञ्जनादौ च द्रष्टव्यम् । किमधिकोक्त्या ! अन्तर्यामिब्राह्मणे हि एकविंशतिकृत्वः, द्वाविंशतिकृत्वश्चाभ्यस्यमानं जगतः शरीरत्वं कथं त्यक्तुं शक्यं वैदिकैः । उपबृंहणेऽपि 'जगत्सर्वं शरीरं ते ' इत्यादिकं हि प्रसिद्धम् । एतदुपर्यपि यदि दूषणं किञ्चिदुच्यते, तत् उक्तिदोषरूपं स्यात्, न प्रमेयदूषणम् ॥ क्रियतां तु परिष्कारः यदि त्वमसि वैदिकः । त्यक्त्वा शब्दाडंबरं त्वमृजौ मार्गे विचिन्तय ॥ ८३ ॥ 
= 
अपृथक्सिद्धविशेषणवाचिशब्दानां विशेष्यपर्यन्तबोधकत्वस्थापनार्थं जगतः ब्रह्मशरीरत्वं यद्दुच्यते, तर्हि जगद्ब्रह्मणोरविनाभावोऽपि वक्तव्यः । तत्र प्रमाणं किमित्यत्राह - शब्दैरित्यादि । विश्वमूर्तेः = जगच्छरीर- कस्य परमात्मनः अखिलः प्रपञ्चः = चेतनाचेतनात्मकः सर्वोऽपि प्रपञ्चः तन्वंशरूपप्रभृतिभिः शब्दैः - शरीरपर्यायभूतैः तन्वादिशब्दैः इत्यंभावः = अपृथक्सिद्धविशेषणत्वम् स्थाप्यते = निरूप्यते श्रुतिस्मृतिषु । आदिपदेन कायादिशब्दाः ग्राह्याः । ' जगत्सर्वं शरीरं ते' 'तत्सर्वं वै हरेस्तनुः' 'ममैवांशो जीवलोके जीवभूतः ' 'रूपान्तरं तद्विज कालसंज्ञम्' 'यदम्बु वैष्णवः कायः' इत्यादि । अन्तर्यामिब्राह्मणं तु शरीर- पदगर्भमेव । शरीरशरीरिणोर्मध्ये शरीरस्यैकांशत्वात् अंशपदमपि शरीरपरम् । एवं जगतः ब्रह्मापृथक्सिद्धत्वं सिद्धं चेत्, जगद्दर्शनवेलायामेव सहैव ब्रह्मदर्शनमप्यावश्यकं किलेति चेत्-तदनवगमतः = जगतः ब्रह्मा- पृथक्सिद्धत्वाज्ञानात्, अथवा - शरीरिणो ब्रह्मणः अप्रत्यक्षत्वात् तत्पृथक्सिद्धिमोहः = ब्रह्मण: पृथक्सिद्धत्व- रूपमज्ञानम् । ब्रह्मज्ञानिनां तु तत्सुगममित्यर्थः । अपृथक्सिद्धत्वे द्वयोरेकस्य ग्रहणम्, अन्यस्याग्रहणमिति कथमिति शङ्कायाम्, स्थूलं लोकदृष्टान्तमाह - श्रोत्राद्यैरित्यादि । शब्दगन्धादिधर्मः = आकाशधर्मः शब्दः, 
632 
तत्त्वमुक्ताकलापः 
308. 
निष्कर्षाकृतहानौ विमतिपदपदान्यन्तरात्मानमेकं 
[ चेतनाचेतनवाचिपदानां परमात्मपर्यन्तत्वम् | 
तन्मूर्तेर्वाचकत्वादभिदधति, यथा रामकृष्णादिशब्दाः । सर्वेषामाप्तमुख्यैरगणि च वचसां शाश्वतेऽस्मिन् प्रतिष्ठा 
पाकैस्तस्याप्रतीतेर्जगति तदितरैः स्याच्च भङ्क्त्वा प्रयोगः ॥ ८५ ॥ 
= 
पृथिवीधर्मो गन्धः । आदिना रसो ग्राह्यः । पञ्चस्विन्द्रियेषु चक्षुः त्वक् च द्रव्यग्राहके, इतराणि तु घ्राणश्रोत्ररसनेन्द्रियाणि गुणमात्रग्राहकाणि । अतः शब्दगन्धरसाः श्रोत्राद्यैः = श्रोत्रघाणरसनाभिः आश्रयेभ्यः आकाशादिभ्यः पृथक् स्फुरति खलु = भासते किल - शब्दादयो गृह्यन्ते, न तु तदाश्रयाः पृथिवीजला- काशादयः । अस्ति च आकाशस्य शब्दस्य चापृथक्सिद्धिः, गन्धस्य पृथिव्याः, रसस्य पृथिवीजलयोश्चा- पृथक्सिद्धिः । अथाप्यन्यतरदेव गृह्यते, नोभयम् । स्थूलदृष्टान्तोऽयम् ब्रह्मणोऽतीन्द्रियत्वात्, जगत ऐन्द्रियकत्वाच्च । गन्धादिभ्यः किञ्चिदिव सूक्ष्मो दृष्टान्तः - जीवात्मनि अदृश्येऽपि = चक्षुषा अग्राह्येऽपि अनन्यनिष्ठमपि वपुः = जीवात्मापृथक्सिद्धमपि तदीयं वपुः चक्षुषा गृह्यते हि = चक्षुरिन्द्रियेण गृह्यत इति प्रसिद्धं खलु । एवञ्च आश्रयस्याश्रितस्य चापृथक्सिद्धत्वेऽपि भिन्नसामग्रीग्राह्यत्वे सति उभयोर्युगपद्ग्रहणं न भवेत् । गन्धग्रहणसामग्री घ्राणेन्द्रियम् । कुसुमग्रहणसामग्री तु चक्षुरिन्द्रियम् । अत उभयं सहैव न गृह्येत, युगपद् ज्ञानद्वयानुत्पत्तेः, कुसुमं साक्षात्पश्यतः गन्धग्रहणमपि एककाले न भवेदेव । तथा भानमपि कालभेदस्यातिसूक्ष्मत्वमात्रात् । घटभूतलयोरुभयोरपि पृथक्सिद्धावप्युभयोरपि चाक्षुषत्वात् युगपद्ग्रहणो- पपत्तिः । अत्र सर्वार्थसिद्धौ जीवात्मनो मनोग्राह्यत्वकथनम् परमतानुरोधेन, सिद्धान्ते जीवात्मनः स्वप्रकाश- त्वात् । अथवा ‘अहम्’ इत्यादिपदजन्यबोधविषयत्वदृष्ट्या स्यात् । स्वप्रकाशस्यापि वेद्यत्वं न विरुद्धम् (बुद्धि 2 ) । एवञ्च प्रकृते जगतो ब्रह्मापृथक्सिद्धत्वेऽपि, परमात्माग्रहणं युज्यत एव । सर्वेऽप्यात्मानः यद्यपि स्वप्रकाशाः । परं तु तत् स्वप्रकाशत्वं तत्तदात्मदृष्ट्या । न हि परशरीरवर्त्यात्मा अन्यस्य कस्यचित् स्वप्रकाशो दृष्टः । अतः परमात्मनः स्वप्रकाशत्वेऽप्यग्रहणमुपपद्यते । अधिकमन्यत्र ।। ८४ ।। 
1 
1 
जगतो ब्रह्मापृथक्सिद्धत्वसाधनस्य फलभूतं विषयमाह - निष्कर्षेत्यादि । विमतिपदपदानि = विवादविषयभूतानि चिदचिद्वाचीनि पदानि निष्कर्षाकूतहानौ = विशेषणमात्रबोधकतात्पर्याभावे सति तन्मूर्तेः वाचकत्वात्=परमात्मशरीरभूतचेतनाचेतनवाचकत्वात् रामकृष्णादिशब्दाः यथा = रामकृष्णादिशब्दवत् एकम् अन्तरात्मानम् = सर्वान्तर्यामिणं परमात्मानम् अभिदधति = वदन्ति । अत्र प्रमाणमाह - सर्वेषामि- त्यादि । च= किञ्च सर्वेषां वचसाम् = चेतनाचेतनवाचिनां सर्वेषामपि शब्दानाम् शाश्वते = सनातने अस्मिन्= भगवति प्रतिष्ठा=पर्यवसानम् आप्तमुख्यैः = परमाप्तैः महर्षिभिः अगणि= स्पष्टमभ्यधायि । ' वचसां वाच्यमुत्तमम्” ‘नताः स्म सर्ववचसां प्रतिष्ठा यत्र शाश्वती' इत्यादिना । 'वेदैश्च सर्वैरहमेव वेद्य : ' ( गी. 15- 15) 'सर्वे वेदा यत्रैकं भवन्ति' ( तै. आ. 3 - 21 ) इति स्पष्टवचनमपि । एवं तर्हि 'देवदत्त गामभ्याज' 
633 
बुद्धिसर: 
इत्यादावपि देवदत्तपदं परमात्मपरं स्यात् । तथा च सर्वव्यवहारवैयाकुलीत्यत्राह - पाकैरित्यादि । पाकाः = बालाः अव्युत्पन्नाः । जगति = स्थूले जगति तदितरैः = महर्षिभिन्नैः पाकैः = पदानां पर्यवसानानभिज्ञैः अव्युत्पन्नैः तस्य=परमात्मपर्यन्तबोधकत्वस्य अप्रतीतेः = अस्फुरणात् भङ्क्त्वा = विभज्य अर्धभागत्यागेन प्रयोगश्च =प्रयोगोऽपि स्यात् । तावता पदानां भगवत्पर्यन्तबोधनशक्तिः न कुण्ठिता भवेत् ॥ 
‘शरीरम्’ इत्यादयः शब्दाः विशेषणमात्रवाचकाः । 'आत्मा' इत्यादयस्तु विशेष्यमात्र- वाचकाः । एतादृशशब्दाः ‘निष्कर्षकशब्दाः' इत्युच्यते । देवमनुष्यादिशब्दास्तु तत्तच्छरीरविशिष्टशरीरि- वाचकाः । यथा 'चैत्रो देवो जातः' इत्यादौ । परं तु 'चैत्रः स्थूलो बभूव' इत्यादौ तु चैत्रादिपदं शरीरमात्रवाचि, स्थौल्यस्य शरीरमात्रनिष्ठत्वात् । तद्वत् 'चैत्रो मुक्तः' इत्यत्र चैत्रपदमात्ममात्रवाचि, शरीरस्य मुक्त्यभावात् । एतादृशपदानि निष्कर्षकतात्पर्यवन्ति भवन्ति । एतादृशतात्पर्याभावे तु विशिष्टवाचीनीति ज्ञापनाय ‘निष्कर्षाकूतहानौ' । आकूतम्=अभिप्रायः ।। 
इदमत्र तात्पर्यम् - 'मनुष्योऽहम् ' ' पशुरयम्' इत्यादयो हि व्यवहारास्सर्वजनप्रसिद्धाः मनुष्य- शरीरकोऽहम्, पशुशरीरकोऽयमित्याद्यर्थवर्णने तु औपचारिकत्वं स्यात् । तावतां दैनन्दिनव्यवहाराणां आपामर- पण्डितं क्रियमाणानां औपचारिकत्वकल्पनं साहसमेव । जीवशरीरयोस्संबन्धः न संयोगमात्रम्, उभयोरपृथक्सिद्ध- त्वस्यानुभवसिद्धत्वात् । जीवेन शरीरत्यागानन्तरं तस्य द्रव्यस्य शवत्वव्यवहारस्यैव प्रामाणिकत्वात् । कैश्चित् क्रियमाणशरीरत्वव्यवहारः भूतपूर्वस्थित्याश्रयः । अपृथक्सिद्धविशेषणवाचिनां शब्दानां विशेष्यपर्यन्त- बोधस्य ' खण्डो गौ: ' ' मुण्डो गौः' इत्यादौ 'नीलो घटः' इत्यादौ च दर्शनात् शरीरशरीरिभावकृतमेव सामानाधिकरण्यम् ‘मनुष्योऽहम्' इत्यादौ स्वरसम् । अतश्च 'सर्वं खल्विदं ब्रह्म' इत्यादौ सर्वशरीरकत्वा- द्ब्रह्मणस्सामानाधिकरण्यनिर्देशः । अयमर्थः वेदार्थसंग्रह श्रीभाष्यश्रुतप्रकाशिकादौ विस्तरेण प्रसाधितः ।। 
1 
परन्तु ‘अहं ब्रह्मास्मि' (बृ.3-4-10) इति सामानाधिकरण्यं त्वेवमपि दुर्निर्वहम् । अत्र 'अहं'- शब्दः खलु ब्रह्मशरीरभूतजीववाची । अतः 'मच्छरीरकं ब्रह्म' इत्यर्थो वक्तुं शक्यः । तदानीम् 'अस्मि' इति उत्तमपुरुषासांगत्यम् । ‘ब्रह्मान्तर्यामिकोऽहमस्मि' 'इत्यर्थकत्वे ब्रह्मपदस्य शरीरिवाचित्वात्, लक्षणैव वक्तव्या । ‘जीवोऽहम्’ इति ब्रह्मणोऽनुभवे 'जीवशरीरकोऽहम्' इति विवरण संगच्छेत । अत एव ' क्षेत्र चापि मां विद्धि' (गी. 13-2) इत्यत्र 'मां मदात्मकं विद्धि' इत्येव विवृतम्। आचार्यैरपि तात्पर्यचन्द्रिकायाम् 'फलितमाह मदात्मकं विद्धी' ति इत्येतावन्मात्रमुक्त्वा तूष्णीं स्थितम् । एतत्सर्वपरिशीलने इदमत्र युक्ततमं प्रतिभाति । जगद्ब्रह्मणोश्शरीरशरीरिभावोऽन्तर्यामिब्राह्मणादिसिद्धः । अत्र किं नाम शरीरत्वमित्यादिचर्चां परित्यज्य, शरीरशरीरिभावाङ्गीकारेण तयोरनुभवे कीदृशं परिवर्तनं भवतीत्यन्वेषणीयम् । 'परिदृश्यमानमिदं यथा वा जीवात्मनः शरीरं भवति, तद्वदेव जीवोऽपि परमात्मनः शरीरं भवति' इति बहुवारं श्रीभाष्यकारै- स्सदृष्टान्तं प्रादर्शि । अस्य स्थूलशरीरस्य जीवात्मापृथक्सिद्धत्वेऽपि, संसारदशायां 'अहं मनुष्यः ' इत्यादिविशिष्टव्यवहारदर्शनेऽपि, उभयोर्भेदात्, 'मम शरीरम्' इति भेदानुभवोऽपि प्रामाणिकः । कस्य- चिद्योगिन आत्मानुभवदशायाम् ' अहम्' इति जीवात्मनः ज्ञानानन्दमयस्वरूपानुभववेलायां तु, शरीरं तत्रतत्त्वमुक्ताकलापः 
309. 
634 
[ परमात्मनः सर्वशब्दवाच्यत्वेऽविरोधः ] 
व्युत्पत्तिर्वाचकानां स्थिरचरविषये लोकतो नेश्वरादौ 
अव्युत्पन्नार्थवृत्तिस्त्वधिपतिनयतः स्यादमुख्येति चेन्न । 
न भायादेव, आत्मस्वरूपापेक्षया शरीरस्य बाह्यपदार्थत्वात् । एवमेव परमात्मनः शरीरस्थानापन्नत्वाज्जीवस्य जीवान्तर्वर्तिपरमात्मानुभववेलायां च, 'अहं मनुष्यः' 'मम शरीरम्' इत्युभयविधानुभवयोः प्रामाणिकत्ववत्, 'परमात्मशेषभूतोऽहम्' इति प्रतीतिवत् ' अहम्' इति प्रत्यक्त्वानुभवः 'अहं ब्रह्मास्मि' इत्येवंरूप एव भाव्यः । शरीर्यनुभववेलायां शरीरस्य बाह्यत्वेन अहन्त्वम् शरीरिणमेव नूनं स्पृशेत् । अतश्च शरीरशरीरिभावः विज्ञानरूपः । ‘अहं ब्रह्मास्मि' इति तु अनुभवरूपं ज्ञानम् । ज्ञानविज्ञानयोर्विविच्य स्वरूपे ज्ञाते इदं सुज्ञ भवेत् । ज्ञानं नामानुभवः, विज्ञानं तादृशानुभवकारणविश्लेषणरूपम् । अतश्च जीवब्रह्मणोः शरीरशरीरिभावे सत्येव 'अहं ब्रह्मास्मि' इत्यनुभवस्संगच्छेत, न तु ब्रह्मातिरिक्तजीवस्याभावे । तदा हि 'केन कं पश्येत्' इत्युक्तरीत्यानुभवो न कस्यापि भवेत् । अतश्च जगद्ब्रह्मणोः शरीरशरीरिभावसत्त्वादेव 'अहं ब्रह्मास्मि' ‘अहमेवेदं सर्वम्’ इत्याद्यनुभवानां संभव इत्यवधेयम् । एवं प्रमेयस्वरूपे, तदनुगुणानुभवस्वरूपे च निर्णीते सति, शरीरलक्षणस्य कतिपयपदावापोद्वापादिना परिष्करणमत्यल्पो विषयः । आचार्याणां महता प्रयासेन शरीरशरीरिभावसाधनतात्पर्यं च सम्यगवगतं भवति । ' अहम्' इति प्रत्यक्त्वानुभवस्य परमात्मन्येव विश्रान्तिः भूमाधिकरणे (ब्र. सू. 1-3-8) स्पष्टमभिहिता द्रष्टव्या । एवमस्मिन्नेव मते 'अहं ब्रह्मास्मि' इति वर्तमानकालिकानुभवोद्गारस्सङ्गच्छते, न तु केवलाभेदवादे, केवलभेदवादे वा । अत्र श्रीशठकोपसूरे: समुदः 'कडज्ञान' इत्याद्यद्भुता दश गाथा अप्यनुसन्धेयाः ॥ ८५ ॥ 
= 
परमात्मनः सर्वशब्दवाच्यत्वे मूलविरोधमाशंक्य परिहरति - व्युत्पत्तिरित्यादिना । वाचकानाम् = शब्दानाम् लोकतः = लोकव्यवहारादेव स्थिरचरविषये = अचेतनबोधकत्वे चेतनबोधकत्वे वा व्युत्पत्तिः - शक्तिग्रहणम् ईश्वरादौ= परमात्मनि न=न दृष्टः । शब्दानां सिद्धे वा कार्ये वा व्युत्पत्तिः लोकव्यवहारा- देवेत्यधस्तात् विस्तरेणोपपादितम् । 'घटमानय' ' गामानय' इत्यादिव्यवहारेषु न हि कस्यापि परमात्मबोधः भवति । एवं शक्तिग्रहकाल एव परमात्मपर्यन्तत्वबोधे असति, 'य एव लौकिकास्त एव वैदिकाः ' इति न्यायेन वैदिकपदानामपि तावत्येव बोधनसामर्थ्यमिति परमात्मनस्सर्वशब्दवाच्यत्वं शक्तिग्राहकप्रमाण- विरुद्धम् । तर्हि 'वेदैश्च सर्वैरहमेव वेद्यः' इत्यादिकं कथमित्यत्र - अव्युत्पन्नार्थवृत्तिस्तु = पदानां यस्मिन्नर्थे शक्तिः, तदतिरिक्तार्थबोधनं तु अधिपतिनयतः = 'राजा राष्ट्रम्' इत्यादिन्यायात् अमुख्या=प्राधान्यादि- विवक्षया औपचारिकी स्यात् । न हि समानाधिकरणव्यवहारमात्रात्प्रतीयमानेष्वर्थेषु बोधनशक्तिः पदानां स्यात् । ‘अग्निर्माणवकः' 'सिंहो देवदत्तः ' 'राजा राष्ट्रम्' इत्यादयः किल सन्त्यनेके समानाधि- करणव्यवहाराः। न ह्येषां स्वार्थे तात्पर्यं कश्चिन्मतिमान् वदेत् । तद्वदत्रापि प्राधान्यविवक्षया 'वेदैश्च सर्वैरहमेव वेद्यः' इति स्यात् । तावता वैदिकास्सर्वेऽपि शब्दाः साक्षादेव परमात्मवाचका न 
635 
व्युत्पत्तेः पूरणं हि श्रुतिशिरसि कृतम् ; नोपरोधः कथञ्चित् 
देहित्वं चाऽऽधिपत्यात् समधिकमिह खल्वक्षपादप्रणीतात् ।। ८६ ।। 
बुद्धिसर: 
भवेयुः । अतः परमात्मनस्सर्वशब्दवाच्यत्वम् औपचारिकमेव । अत एव नव्यवेदान्तिप्रक्रियैवाद- र्तव्या । परमात्मनस्सर्वशब्दवाच्यत्वं न शरीरशरीरिभावकृतम्, जगद्ब्रह्मणोश्शरीरशरीरिभावस्य मुख्यस्य तैरनङ्गीकारात् । किन्तु विद्वद्रूढिमहायोगाभ्यामिति नव्यवेदान्तिनो वेदन्ति । विदुषां ब्रह्मज्ञानिनां रूढिरेव तादृशी विलक्षणा । अथवा महायोगः - 'अग्रे नयतीत्यग्निः' इति योगः परमात्मनि मुख्यतया पर्य- वसानम् । अत एव सर्वेऽपि शब्दाः चकारतुकारादयोऽपि साक्षादेव परमात्मवाचकास्तेषाम् । सिद्धान्ते तु शरीरशरीरिभावकृतमेव परमात्मवाचकत्वम् । अत एव द्रव्यवाचिनामेवैतत्संभवति । न तु गुणादिवाचीनां नीलादिपदानाम् । अतः नव्यवेदान्तिप्रक्रियैवादर्तव्या ॥ 
गौतमीयादि तन्त्रं तु लोकायतमितीर्यते । सर्वातीतेन वेदान्तशास्त्रेण स्पर्धते कथम् ? | 
इति चेत्, न । कुतः ? श्रुतिशिरसि हि = वेदान्ते हि व्युत्पत्तेः = शब्दशक्तिग्रहणस्य पूरणम् = इयत्तानिर्णयः कृतं=भवति । व्यवहारस्सर्वोऽपि हि अध्यात्मप्रधानः, अहमर्थस्यैव सर्वव्यवहाराधारत्वात् । स चाहमर्थो लोके शरीरप्रधानः । पूर्वकाण्डे शरीरातिरिक्ताहमर्थास्तित्वज्ञानवत एवाधिकारः, स्वर्गादीनां पार- लौकिकत्वात् । एतावतापि नाहमर्थस्य व्याप्तिः पूर्णा भवति । ऐहिकामुष्मिकसकलपुरुषार्थातिरिक्तनिः- श्रेयसाधिकारात् । अतश्च लौकिकानामहमर्थोऽन्यः, आमुष्मिकभागार्थिनां च सोऽन्यः । अन्य एव च विशुद्धात्मार्थिनाम् । अत एवोक्तम्- 'वेदान्ताध्ययनेन हि व्युत्पत्तिः पूर्यते' (वे.सं.) इति । अतश्चाधिकारिभेदेनाहमर्थभेदात्- कथञ्चिदपि उपरोधः = व्याघातः न । ननु परमात्मनस्सर्वेश्वरत्वं सर्वै - रप्यङ्गीक्रियत एव । को विशेषो वेदान्तिनां भवतामित्यत्र - अक्षपादप्रणीतात् न्यायशास्त्रात् इह च= 
= वेदान्ते तु आधिपत्यात् = लोकेश्वरत्वात् समधिकम् = अत्यन्तविलक्षणम्, उत्तमं च देहित्वम् = सर्वशरीरित्वं परमात्मनोऽवगन्तव्यम् । आधिपत्यं हि राजभृत्ययोरिव विनाभूतयोः । देहित्वं तु शरीरशरीरिणोरिवा- विनाभावसंबन्धमूलम्, अन्तः प्रविश्य नियमनरूपम् । अतः परमात्मन ईशितृत्वं न राज्ञामिवेति न विस्मर्तव्यम् । अत एव 'अहं ब्रह्मास्मि' इत्यनुभवोऽप्यत्रैव ॥ 
वाक्यानि तु समानान्यप्यधिकारादिभेदतः । अर्थसंकोचविस्तारान् कुर्वन्त्येव न संशयः ॥ सर्वशास्त्रेषु वेदान्तशास्त्रं स्यादुत्तरोत्तरम् । व्युत्पत्तिश्चात्र शब्दानां भवेत् पूर्णा स्वयं नृणाम् ॥ FISTIA या चोक्ता नव्यवेदान्तिप्रक्रिया, सापि न लोके कुत्रचिद्दृष्टचरी । चकारतुकारादयोऽपि साक्षादेव परमात्मवाचका इत्यादिकं तु लोके, शास्त्रे वा कुत्रापि न दृष्टमेव । व्युत्पत्तिग्रहस्तु आद्यः लोकत एवेति प्रामाणिकी । शरीरशरीरिभावकृतं सामानाधिकरण्यं तु लोक एव दृष्टम् । ब्रह्मणस्सर्वशरीरित्वमप्यन्तर्यामि- ब्राह्मणादिसिद्धम् । अत एतत्कृतमेव सर्वपदवाच्यत्वं ब्रह्मणः स्वरसम् । अत एव द्रव्यवाचिनामेव तथात्वम्। अन्यथा हि ध्वन्यात्मकपदान्यपि ब्रह्मवाचीनि भवेयुरित्यादिकं तत्त्वमार्तण्डादिषु द्रष्टव्यम् ॥ ८६ ॥ 
तत्त्वमुक्ताकलापः 
636 
[स्फोटवादविमर्श: ] 
310. 
न ह्यक्षैः केऽपि वर्णाभ्यधिकमिह विदुर्वाचकं सावधानाः 
शब्दादर्थं प्रतीमस्त्विति च जनवचो नैकमन्यत् व्यनक्ति । सामग्र्यैक्यादिनीत्या भवति मतिरियं तादृशे वर्णसङ्के 
सम्भेदे वा पदानामिति न तदधिकः कोऽपि शब्दोऽपरोक्षः ॥ ८७ ॥ 
एवं शब्दानां बोधकत्वविचारप्रसङ्गात्, तेषां ब्रह्मपर्यन्तत्वं स्थापयित्वा पुनः शब्दानां बोधकत्व- प्रकारे शाब्दिकैकदेशिमतं विमृशति - न हीत्यादि । स्फोटवादिनंमन्याः केचनैवं ब्रुवते - शब्दाः किल श्रूयमाणा आशुतरविनाशिनः देशकालव्यक्तिभेदेन भिन्नाः कथं कालत्रयेऽप्येकयैव रीत्या बोधं जनयितुं शक्नुयुः ? गौश्शब्दो हि कालत्रयेऽप्येकत्वेन प्रत्यभिज्ञायमानः स्थूलो न भवितुमर्हति । अतः श्रूयमाण- शब्दातिरिक्तः कश्चित् स्फोटसंज्ञक एवार्थबोधजनकः । श्रूयमाणस्तु तद्व्यञ्जकत्वात्तच्छब्दवाच्यः । वर्णानां सर्वेषां सकृदुच्चारणासंभवात्, क्रमेणैवोच्चरितैर्वर्णैः पदानि वाक्यानि च भवन्ति । अनन्तरवर्णश्रवणवेलायां पूर्वपूर्ववर्णस्य नाशात्, कथं पदानि वा, वाक्यं वा विविक्षितं बोधं जनयेत् ? अतस्तत्तत्कक्षायां वर्णस्फोटः पदस्फोटः, वाक्यस्फोट इति तत्तद्वर्णाद्यभिव्यङ्गयः स्फोट एव बोधजनकः । स च नित्यः, विभुश्चेति सर्वदेशसर्वकालबोधानां एकरूपत्वनिर्वाहः सुलभ इति । न चान्तिम एक एव स्फोट एवालम्, किमितरैरिति शंक्यम्, अन्तिमत्वस्य निर्धारणासंभवात् । प्रत्येकमसतः बोधकत्वस्य समुदायेऽप्यसंभवात् । न हि शतमप्यन्धाः पन्थानं पश्येयुः, शतं पङ्गवो धावेयुः । अतः नानाविधः स्फोट आवश्यक इति ।। 
1 
9 
तदेतद्विमृशति - किमयं स्फोट : प्रत्यक्षसिद्धः, उतार्थापत्तिसिद्धः ? उतागमसिद्धः ? नाद्यः, कुतः ? सावधानाः=अत्यन्तावहितधियः केऽपि जनाः वर्णाभ्यधिकम् = वर्णापेक्षयातिरिक्तं किञ्चित् वाचकम्= बोधजनकम् स्फोटाख्यम् अक्षैः = इन्द्रियैः प्रत्यक्षकरणैः आन्तरबाह्यैः इह = लोके न हि विदुः = न जानन्ति हि । अतो नाद्यः । न द्वितीयः कुतः ? तु = प्रत्युत शब्दात् = श्रोत्रग्राह्यात् शब्दादेव अर्थम् = तदर्थम् प्रतीमः = जानीमः इति च जनवचः = जनानां व्यवहारः अन्यत् = शब्दातिरिक्तम् एकम् = किञ्चित् तत्त्वम् न च व्यनक्ति= व्यञ्जयति । अतश्शब्दस्यैव वाचकत्वमापामरपण्डितं सर्वानुभवसिद्धमन्यथानुपपत्तिं दूरतो निराकरोति । अयि भोः ! किं बधिरस्त्वम् ? यो विस्तरेणोक्तामनुपपत्तिं न शृणोषि ? इत्यत्र = इयं मतिः = ‘शब्दादर्थं प्रतीमः' इत्यविप्रतिपन्नः सार्वजनिकोऽनुभवः तादृशे वर्णसङ्घ श्रूयमाण एव वर्णसमुदायपद- समुदायात्मके शब्द एव, अथवा पदानां संभेदे वा = पदसमुदाये वाक्ये वा, न तु तदतिरिक्ते स्फोटाख्येऽतीन्द्रियशब्दतत्त्वे सामग्र्यैक्यादिनीत्या = एकं कार्यं प्रति एकैव सामग्री जनयित्रीति न्यायेन भवति । पटसामग्री तन्त्वादिघटिता एकैव पटजनिकेति त्रैकालिकी नीतिरस्ति । तत्रैक्यं न व्यक्तिगतम्, किन्तु ऐकजात्यकृतम् । तद्वदेव शाब्दबोधेऽपि । इति तदधिकः = श्रूयमाणशब्दातिरिक्तः अपरोक्षः = अतीन्द्रियः शब्दः = स्फोटाख्यं शब्दतत्त्वम् कोऽपि न = कश्चिदपि न प्रामाणिकः । तृतीयकल्पस्योत्तर- मन्तरितश्लोके भविष्यति ॥ ८७ ॥ 
637 
[स्फोटस्य ज्ञानेनान्यथासिद्धिः ] 
311. यादृग्भिः स्फोटधीस्ते भवति, भवतु तैरर्थधीरेव वर्णैः 
वर्णेषूक्तो विकल्पः समगतिरुभयोर्यौगपद्यक्रमादिः । वाक्यस्फोटेऽपि तुल्यं तदिदमिह पदैरक्षरैर्वाऽवगम्ये 
स्फोटे तद्बुद्धिबोध्ये सति च न घटते तत्तदध्यासक्लृप्तिः ॥ ८८ ॥ 
[ स्फोटस्यागमादपि न सिद्धिः ] 
312. शब्दो ब्रह्मेति यत्तन्मुनिभिरभिदधे, स ह्यचिद्भेद इष्टः 
सूक्ष्माकारस्तु सोऽर्थे न गमयति ; यतः सत्तया नैष हेतुः । 
बुद्धिसर: 
अर्थापत्तेः स्फोटे प्रमाणत्वासंभवाङ्गतया अन्यथासिद्धिं विशदयति – यादृग्भिरित्यादिना । यादृग्भिः वर्णैः = श्रोत्रगृहीतैः यादृशैः वर्णैः ते = स्फोटब्रह्मवादिनस्तव स्फोटधीः = स्फोटकल्पना भवति, तैः = स्फोटकल्पकैः वर्णैरव अर्थधीरेव = अर्थविषयकं ज्ञानमेव भवतु, 'तद्धेतोरेव तद्धेतुत्वे मध्ये किं तेन' इति न्यायात् । ननु वर्णानां बोधकत्वं क्रमशः, उत यौगपद्येन? न यौगपद्येन, 'वाचः क्रमवर्तित्व' नियमात् । न क्रमशः, वर्णानां नाशात् इत्याद्युक्तं नावहितमायुष्मतेत्यत्र - वर्णेषु उक्तः यौगपद्यक्रमादिः यो विकल्पः, सः उभयोः = पक्षद्वयेऽपि समगतिः = समप्रसरः । आशुतरविनाशिभिर्वर्णैः अतिरिक्तः स्फोटः अभिव्यज्यत इति पक्षेऽपि अभिव्यञ्जकानां वर्णानां नाशेऽपि वर्णजन्यसंस्कारैः पदज्ञानादिक्रमेण स्फोटः अभिव्यज्यते इत्येव वक्तव्यम् । स्फोटव्यञ्जकैः तादृशसंस्कारैरेव 'तद्धेतोरेव तद्धेतुत्वे' इत्यादिन्यायेन शाब्दबोधस्यैव संभवात् 'भक्षितेऽपि लशुने न शान्तिः' इति न्यायेन यदि स्फोटकल्पनायामपि दोषः समानः, तर्हि दृष्टेष्वेव तद्भारो निक्षिप्यताम् । दृष्टानां क्षणिकत्वात्तदसंभव उक्त एवेति चेत्, पूर्वपूर्ववर्णादिसंस्कारसहकृतैरुत्तरोत्तरवर्णादि- ज्ञानस्यापेक्षाबुद्धिन्यायेनोत्पत्त्या पदज्ञानवाक्यज्ञानानामेवार्थबोधकत्वसंभवादलमतीन्द्रियकल्पनाकेशैः । तदेतदाह - पदैः, अक्षरैर्वा अवगम्ये = अभिव्यङ्गये इह = वाक्यस्फोटेऽपि - तदिदम् = अन्यथासिद्धत्वम् तुल्यम्, लोकदृष्टैस्तत्तद्वर्णज्ञानपदज्ञानवाक्यज्ञानैरेवार्थबोधनिर्वाहे नित्यातीन्द्रियस्य स्फोटस्यान्यथासिद्ध्यति- क्रमणासमर्थत्वात् । एवञ्च पदैः अक्षरैर्वा अवगम्ये सति स्फोटे, तद्बुद्धिबोध्ये च सति = अक्षरज्ञान- पदज्ञानवाक्यज्ञानबोध्ये च सति, तत्तदध्यासकलृप्तिः = वर्णाध्यासपदाध्यासवाक्याध्यासानां कल्पनम्, जगदध्यासकल्पनवत् न घटते = न युज्यते । स्फोटस्य स्वरूपमेव हि वर्णादिज्ञानाधीनम् । एवं सति स्फोटस्य सर्वाध्यासाधिष्ठानत्वकल्पनं हास्यास्पदमित्यर्थः । अतश्च अन्यथासिद्धत्वान्नार्थापत्तेः प्रसक्तिः, तस्य अनन्यथासिद्धत्वाभावात्॥ 
स्याद्वा किञ्चित् स्फोटतत्त्वं शब्दब्रह्माभिधं महत् । लौकिके शाब्दबोधे तु विषयो न भवेत्तु तत् ॥ ८८ ॥ 
एवमुपक्रमोक्तकल्पेषु द्वये निरस्ते, तृतीयमपि निरस्यति - शब्द इति । मुनिभिः = महर्षिभिः 'शब्दो ब्रह्म' इति यत्तत् अभिदधे = ' शब्दब्रह्मणि निष्णातः परं ब्रह्माधिगच्छति' 'जिज्ञासुरपि योगस्य 
तत्त्वमुक्ताकलापः 
313. 
638 
स्फोटस्त्वं वर्णजुष्टस्त्विति यदभिहितं भारते, साऽपि शक्ति: 
वर्णानां स्यात्; तयाऽर्थः स्फुट इति घटते स्फोटशब्दोऽपि तस्मात्॥ ८९ ॥ 
[ प्रतिभायाः वाक्यार्थत्वनिरासः | 
यत् प्रत्येकादिकल्पे गमकविषययोरप्रतीत्यादिदोषात् 
बौद्धाः शाब्दाश्च बुद्धिं कतिचिदभिदधुर्वाक्यवाक्यार्थरूपाम् । 
शब्दब्रह्मातिवर्तते' (गी.6-44 ) इत्याद्यभिहितम्, सः अचिद्भेदो हि = शब्दरूपजडवस्तुविशेष एव इष्टः = संमतः = ' शब्दब्रह्म' पदेनोच्यते । 'शब्दब्रह्मणि' इत्यत्र प्रणवरूपशब्दनिष्ठः इत्यर्थः । प्रणवोपासक इति यावत् । वाच्यवाचकयोरभेदान्निर्देशः । गीतायामपि 'तत्र तं बुद्धिसंयोगं लभते पौर्वदैहिकम्' । 'पूर्वाभ्यासेन तेनैव ह्रियते ह्यवशोऽपि सः' इत्यादिपूर्ववचनबलात्, 'योगभ्रष्टः योगस्य जिज्ञासुरपि पूर्वसंस्कारवशात्, शब्दप्रपञ्चं योगविषयकं सर्वमतीत्य योगपदार्थमेव सुलभतयाधिगच्छति' इत्येवार्थः । ब्रह्मवत् बहुविस्तृतत्वात् शब्दराशेः शब्दप्रपञ्चस्य, स एव तत्पदेनोच्यते अर्थप्रपञ्चपदवत् । एतद्वै सत्यकाम परञ्चापरं च ब्रह्म यदोंकार:' ( प्रश्न. 5 - 2 ) इत्यत्र अपरं ब्रह्म ओंकार इति स्पष्टम् । वाच्यवाचकयोरभेदोपचारात् ‘परञ्च' इत्युक्तिरिति सर्वसंमता । अतिसूक्ष्मब्रह्मतुल्यः स्फोट एव 'शब्दब्रह्म' पदवाच्य इति चेत्, सूक्ष्माकारः स तु तत्त्वरूपः अर्थम् = वाच्यमर्थम् न गमयति =न बोधयति । यतः - एषः = शब्दः सत्तया= स्वस्वरूपेण न हेतुः = नार्थबोधहेतुः । शक्तिज्ञानात् खलु शब्दोऽर्थं बोधयति, न सत्तामात्रेण । ननु महाभारते 'स्फोटस्त्वं वर्णजुष्टः' इति स्फोटपदमेव श्रूयते किलेत्यत्र - 'स्फोटस्त्वं वर्णजुष्टः' इति भारते यदभिहितं व्यासेन सापि वर्णानाम् बोधनानुकूला शक्तिः स्यात् । 'सापि' इति स्त्रीलिङ्गनिर्देशः विधेयप्राधान्यात् । शक्तेः कथं स्फोटपदवाच्यत्वमित्यत्र – तया शक्त्या अर्थ: स्फुट:: व्यक्तः भवति इति, तस्मात् स्फोटशब्दोऽपि घटते । स्फुटयते अर्थोऽनेनेति व्युत्पत्त्या वर्णानामर्थबोधन- शक्तिरेव स्फोटपदवाच्या, न तु सूक्ष्मः शब्दः । अतः स्फोटब्रह्मवादोऽपि केवलं काल्पनिकः । अतः शब्दप्रयोगमात्रात् नातिरिक्तस्फोटसिद्धिः ॥ 
= 
यद्यप्येतत्सर्वस्योपरि सूक्ष्मं नादाख्यं परं शब्दतत्त्वं योगिगम्यं प्रामाणिकं स्याद्वा, परं तु तदपि परं तत्त्वमित्यादिकमापेक्षिकमेव स्यात् । वस्तुतस्तु परब्रह्माख्यं परं तत्त्वं न केवलं शब्दात्मकम्, 
किन्तु सर्वात्मकमेव ‘इदं सर्वं यदयमात्मा' इत्यादिश्रुत्युक्तात्मेत्यादिकम् ' वाचस्सूक्ष्माद्यवस्थाकथनमपि' इत्यादौ पूर्वमेव (बुद्धि. 35 ) गतमिति न पुनः पिष्टपेषणावश्यकता ।। ८९ ।। 
= 
एवं शब्दविवर्तवादं निराकृत्य, प्रतिभापदवाच्यो बुद्धिविशेष एव वाक्यरूपेण तदर्थरूपेण च भासत इति वादिनं बौद्धैकदेशिनं शाब्दिकैकदेशिनं च निराकरोति - यदित्यादि । गमकविषययो:- गमकम्=वाचकं पदादि, विषय: = वाच्यः अर्थः । एतदुभययोः प्रत्येकादिकल्पे= प्रत्येकं अक्षरम्, पदम्, वाक्यं वा बोधकम्? उत समुदितं वा ? इति वाचके विकल्पः । एवं वाच्येऽपि प्रत्येकमर्थो वाच्यः, 
314. 
639 
नैतत् बाह्येन बाह्यो विदित इति मतेः; बाधकोक्तेश्च साम्यात् 
वाक्यादावैक्यबुद्धेस्त्वनुकथितनयादन्यथासिद्धितश्च ॥ ९० ॥ 
[ अन्विताभिधानवादः ] 
आचष्टे प्रत्ययश्च प्रकृतिरपि मिथः श्लिष्टमित्यभ्युपेतम् 
स्पष्टं दण्ड्यादिशब्देष्वपि तदितरथा धीविरोधप्रसङ्गात् । 
बुद्धिसरः 
उत समुदितोऽर्थः ? इति तदर्थे विकल्पः । एवं विकल्पे कृते, अप्रतीत्यादिदोषात् - विकल्पद्वयेऽपि अर्थप्रतीतेः, अर्थवाचकत्वे च दोषस्यापरिहार्यत्वात् वाक्यवाक्यार्थरूपाम् = वाक्यरूपां बुद्धिम्, वाक्यार्थ- रूपां च बुद्धिम् = प्रतिभापदवाच्यबुद्धिविशेषरूपामेव कतिचिद्बौद्धाः = बौद्धैकदेशिनः, शाब्दाश्च = शाब्दिकैकदेशिनश्च यत् अभिदधुः, एतत् न = एतदपि न युक्तम् । कुतः ? बाह्येन = श्रोत्रग्राह्येण बाह्येन शब्देन बाह्यः = अर्थो गवादिः विदितः = बोधितः इति मतेः = इत्यनुभवात्, बाधकोक्तेः = प्रत्येक- समुदायादिविकल्पादिदूषणस्य साम्यात् च= प्रतिभापक्षेऽप्यनतिक्रमाच, 'भक्षितेऽपि लशुने न शान्तो व्याधिः ' इति न्यायावतारः । तर्हि वर्णपदसमुदायात्मके वाक्ये, तद्बोध्ये चार्थे एकत्वबुद्धिः कथमिति चेत्तत्राह - वाक्यादौ, आदिना अर्थस्य ग्रहणम्, ऐक्यबुद्धेः अनुकथितनयात् = 'सामग्र्यैक्यादिनीत्या भवति मतिरियम्' ( श्लो. 87) इत्यनुपदकथितन्यायात्, अत एव अन्यथासिद्धितश्च नैतत् इत्यन्वयः ॥ 
तर्कमात्रशरणाः ‘यदन्तर्ज्ञेयतत्त्वं तद्बहिर्वदवभासते ' इति कपिमुष्टिं सर्वत्र प्रसारयन्तः शब्दा- च्छाब्दबोधस्थलेऽपि प्रसारयामासुः । वाक्यं नाम पदसमूहः । पदं नाम वर्णसमूहः । वाक्यं हि श्रुतं कंचिद्विशिष्टवैशिष्ट्यावगाहिरूपं बोधं जनयति । तत् कथं भवेत् ? बोधस्तु एकः किं प्रत्येकं पदैः भवति, उत मिलितैः ? पदस्य वर्णसमूहरूपत्वात्, तत्रापि पदार्थः किं एकैकेन वर्णेन बोध्यते, उत मिलितैर्वर्णै- र्बोध्यते? इत्यादिविकल्पैः वर्णपदवाक्यानां बोधकत्वम्, बोध्यस्याप्येवं प्रत्येकसमुदायविकल्पेनासंभवं चोपपाद्य, सर्वमिदं विज्ञानस्य माहात्म्यम् । बोधकमपि विज्ञानमेव, बोध्यमपि विज्ञानमेवेति संगीतके पर्यवसानमाहुः । परन्तु, हेतुभूतं विज्ञानं किं प्रत्येकं अक्षरपदादिभिर्भवति ? उत समुदितेन भवति ? एवम् फलभूतमर्थज्ञानमपि, किमेकैकशो भवति, उताहत्य भवति ? इति विकल्पे, दोषस्य साम्ये सति वृथा मरीचिकाजलानुधावनं न युक्तम् । अन्ते शब्दज्ञानमपि दुरुपपादम्, अर्थज्ञानमपि दुरुपपादं भवेदिति शून्यवादावतारः । अतः- 
विज्ञानं तु विवेकाय नानुष्ठानाय जातु चित् । भवेदिति दृढं मत्वा स्वात्मा संरक्ष्यतां द्रुतम्।। परश्शतपरिक्षोदात्परस्तादपि वादिभिः । उपलंभबले स्थेयं घट्टकुट्यां प्रभातवत् ॥ 
सर्व एते न जानन्ति मायां तर्कस्य दुस्तराम् । मरीचिकाजलं दृष्ट्वा मृगाणां धावनं यथा ॥ प्राणानामपहाराय भवेन्नूनं विरम्यताम् । आत्मैवान्विष्यतां धैर्यात् चिन्त्यतां वा हरिस्सदा ।। ९० ।। 
शाब्दबोधप्रक्रियायां पक्षद्वयं वर्तते, एकः अन्विताभिधानवादः, अपरः अभिहितान्वयवादः । आद्यः प्राभाकराणाम्, तदनुयायिनां वेदान्तिनां च । द्वितीयो नैयायिकानाम्, तदनुयायिनां भाट्टानां च । आद्यं पक्षं वर्णयति - आचष्ट इत्यादिना । प्रकृतिरपि, प्रत्ययश्च मिथः श्लिष्टम् = परस्परम् अन्वितम् 
तत्त्वमुक्ताकलापः 
640 
अन्योन्यस्मारितार्थान्वितमभिदधति स्वार्थमेवं पदानि 
स्यान्नातश्चक्रकादिः, न च पुनरभिधा; नापि वाक्यस्य भेदः ॥ ९१ ॥ 
अर्थम् आचष्टे=अभिदधाति इत्यभ्युपेतम्, प्रायस्सिद्धान्ते, वैदिकप्राभाकरानुकरणस्यानेकविषयेषु दर्शनात् । तत्= तदेतदन्विताभिधानम् दण्ड्यादिशब्देष्वपि स्पष्टम् । इतरथा= एवमनङ्गीकारे धीविरोधप्रसङ्गात्= अनुभवविरोधप्रसङ्गात् । एवं पदानि सर्वाणि अन्योन्यस्मारितार्थान्वितम् = अन्योन्यं स्मारिताः ये अर्थाः, तदन्वितम् स्वार्थम् अभिदधति = वदन्ति । अतः - एवमङ्गीकारात् चक्रकादिः न = न स्यात् । न नच पुनरभिधा= पौनरुक्त्यम् अपि न, वाक्यस्य भेदोऽपि न = वाक्यभेददोषोऽपि न || 
अत्रैवं शिरश्शूलः परीक्षकाणाम् – 'भूतले घटः' इति वाक्यात् बोधः कथं भवतीति । भूतलपदस्य भूतलमर्थः । सप्तम्या अधिकरणत्वमर्थः । अधिकरणत्वस्य प्रकृत्यर्थे आधेयतासंबन्धेन अन्वयो वाच्यः । सा चाधेयता केनोच्यते? तद्वाचकाभावात् । एवमधिकरणताया निरूपकत्वसंबन्धेन घटेऽन्वयो वाच्यः । निरूपकत्वं केनोच्यते? इति । समभिव्याहाररूपाकांक्षावशात्तयोर्भानमिति नैयायिकाः । पदैरभिधानानन्तरमेवौचित्यादि- वशात् अन्वयभानमिति कथनात् अस्य 'अभिहितान्वयवाद:' इति नाम । पदजन्यपदार्थोपस्थितिमन्तरा शाब्दबोधे पदार्थभानासंभवात्, भूतलपदेनैव अन्वयोऽप्युच्यत इति प्राभाकराः । सप्तम्यर्थाधिकरणत्वान्वित- भूतलमेव भूतलपदस्यार्थः । एवं प्रकृत्यर्थभूतलान्वितम् अधिकरणत्वमेव सप्तम्यर्थः । एवं परस्परमन्विता एवार्थाः तत्तत्पदैरभिधीयन्त इति कथनात् अस्य 'अन्विताभिधानवादः' इति नाम ॥ 
I 
'द्वारं पिधेहि' इति वक्तव्ये, त्वरादिकारणैः 'द्वारम्' इत्येतावन्मात्रोक्तावपि इङ्गितप्रकरणादिवशात् द्वारकर्मपिधानान्वयबोधो जायते लोके । अत्र पिधानरूपस्यार्थस्य वाचकशब्दाश्रवणेऽपि कथं तावद्विषयकशाब्दबोधो जायते? इति प्रश्ने पण्डितानां विवादो वर्तते । शब्दादनुपस्थितोऽप्यर्थ शाब्दबोधविषयो भवति । 'घटेन जलमाहर’ इत्युक्ते हि ‘अच्छिद्रेन घटेन जलमाहर' इति बोधदर्शनेन, अच्छिद्रत्ववाचकपदाभावेऽपि अर्थोपस्थितेस्सर्वैरप्यवश्यमङ्गीकार्यत्वेन, अर्थाध्याहार एव युक्तः । ' द्वारम्' इति पदश्रवणसमनन्तरक्षण एवं, ‘पिधेहि’पदाध्याहारव्यवधानमन्तरा द्वारकर्मकपिधानक्रियान्वयबोधदर्शनात् अर्थाध्याहार एव युक्त इति अर्थाध्याहारवादिनः प्राभाकराः ॥ 
इदमत्र चिन्तनीयम् - अर्थाध्याहार इत्यस्य कोऽर्थः ? उक्तमेव किल, 'घटेन जलमाहर' इत्युक्ते अच्छिद्ररूपं विशेषणमर्थाल्लभ्यत इति शब्दादनुपस्थितोऽप्यर्थः शाब्दबोधे विषयीभवेत् । तद्वत् ' द्वारम् ' इत्युक्ते वक्तुरिच्छानुरोधेन 'पिधान' रूपोऽर्थः उपस्थितो भवेच्छब्दं विनैवेति- इति चेत्, बालिशानामयं वादः। घटपदं हि घटत्वावच्छिन्नवाचकम् । घटविशेषनिर्णयस्तु प्रकरणादिवशात् । नीलत्वपीतत्वादिकं वा, अल्पत्वमहत्त्वादिकं वा, सच्छिद्रत्वाच्छिद्रत्वादिकं वा विशेषधर्माः । 'निर्विशेषं न सामान्यम्' इति न्यायेन, सामान्यस्य यावद्विशेषरूपत्वात्, घटविशेषास्सर्वेऽपि घटत्वावच्छिन्ना एवेति सच्छिद्रघटोऽपि घटपदस्यैव शक्यार्थः, अच्छिद्रघटोऽपि तथैव । प्रत्यक्षं विशेषद्वारा सामान्यग्राहि, शब्दानुमाने तु सामान्यद्वारा विशेष- 
641 
बुद्धिसर: 
ग्राहके इत्यसकृत्प्रदर्शितम् । अतो घटपदं घटत्वावच्छिन्नं सर्वं बोधयति । एवं सामान्यवाचिनश्शब्दस्य विशेषपर्यवसानं तु, तात्पर्यादिवशात् । काञ्चीस्थितेन पुरुषेण 'घटमानय' इत्युक्ते, तत्र सन्निहितः कश्चन घटविशेष एव घटपदस्यार्थः, न तु काशीस्थो घटः इति सर्वोऽपि निश्चिनोति । तावता काशीस्थघटो वा, कञ्चीस्थघटो वा न घटपदशक्यार्थः इति नार्थः, यतः शब्दानुमाने सामान्यविषये, प्रत्यक्षं तु विशेषविषयम्। अथापि अनुमाने पक्षधर्मताज्ञानाद्विशेषपर्यवसानम्, शाब्दे तु तात्पर्यादिवशाद्विशेषपर्यवसान मित्यादिकमस- कृदुक्तम् । एवञ्चाच्छिद्रघटोऽपि घटपदस्यार्थः । तत्राच्छिद्रत्वादिरर्थः औचित्यादेव भासते, न त्वध्याहार्यः ।। 
'द्वारम्' इत्यादौ नास्य न्यायस्य लेशगन्धोऽपि । अतोऽत्र पिधानक्रियाया उपस्थापकं प्रमाणं किमिति वक्तव्यम् । न प्रत्यक्षम् । तत्र बाह्यं त्विन्द्रियं नात्र पिधानक्रियोपस्थापकम् । नापि मनः, मनसो बाह्येऽर्थे प्रवृत्तेरसंभवात् । नापि स्मृतिः, पूर्वानुभवाभावात् । नाप्यनुमानम्, अनुमानोपस्थापितस्य पिधानस्य शब्देनोपस्थापितस्य द्वारकर्मत्वस्य च संबन्धोपस्थापकप्रमाणाभावात् । न चेतरान्वितस्वार्थस्यैव शब्दार्थत्वात्, पिधानान्वितकर्मत्वमेव द्वितीयार्थ इति शक्यशङ्कम्, ‘घटमानय' इत्यत्र तथा भवता वर्णनऽपि 'पिधेहि' पदाभावेन तथा वर्णयितुमशक्यत्वात्, अन्वयभानं कथमित्येव विचार्यमाणत्वाच्च । पिधानवत् उद्घाटनस्यापि समयविशेषे भानावश्यकत्वेन पिधानान्वयनियमाभावात् । नापि तात्पर्यादिकमर्थोपस्थापकम्, तात्पर्यस्योपस्थितेष्वर्थेष्वन्यतरनिर्णयादि- मात्रार्थकत्वेनापूर्वार्थोपस्थापकत्वासंभवात् । नाप्यर्थापत्तिः, पूर्वोक्तरीत्योद्घाटनस्यापि समये आवश्यकत्वे निर्णायका- भावेन तात्पर्यमेव शरणीकरणीयम् । अतः शब्दाध्याहार एव गतिः । पदजन्यपदार्थोपस्थितेरेव शाब्दबोध- कारणत्वात् । न च द्वारकर्मत्वस्य पदादुपस्थितिः, पिधानस्य तु तात्पर्यवशादुपस्थितिरिति भवत्विति वाच्यम्, विशिष्टबोधे कारणाभावस्योक्तत्वात् । अतः पदाध्याहारमन्तरा जातस्य बोधस्य शाब्दत्वासंभवात्, शाब्दत्वा- नुमितित्वादेः नरसिंहावतारप्रसङ्गात्पदाध्याहार एव साधीयान् । अन्यथा प्रत्यक्षेणोपस्थितानां बहूनामप्यर्थानां शाब्दबोधे प्रवेशापत्त्या वक्तृश्रोत्रोः केशाकेशिप्रसङ्गः । अतः पदाध्याहार आवश्यकः । न च पदाध्यारेऽपीदं समानम्, आकाङ्क्षाया एव व्यवस्थापकत्वात् । तात्पर्यज्ञानस्य पूरकत्वात् । अतः बोधस्य शाब्दत्वात्पदा - ध्याहार एव न्याय इति पदाध्याहारवादिनो न्यायनयज्ञाः ।। 
ननु भोः पदजन्यपदार्थोपस्थितिरेव शाब्दबोधं प्रति कारणमित्युक्तत्वात्पदाध्याहारं समर्थयसि । संबन्धांशे पदशक्तिर्नास्तीति च वक्षि । किमिदं स्ववचनविरोधमपि न जानाति भवान्? 
नमो वैदिकविद्वद्भ्यः, न क्षेत्रं भवतामिदम् । चर्चादूरा पद्धतिस्तु वैदिकी वर्तते हि वः ॥ परश्शतपरिक्षोदात् परस्तादपि वादिभिः । व्यवहारे न्यायनयस्त्वङ्गीकार्यः परीक्षकैः ॥ बौद्धैरवैदिकैर्धाष्ट्यात् गौतमीयो नयो बत! खण्डितो, नैव युक्तं तत् वैदिकानां विनाग्रहात् ।। शास्त्राणामस्ति मर्यादा लङ्घनात्तस्य पण्डितैः । जातो वृथा कलिरिति समये तत्प्रदर्श्यते ॥ 
'पदजन्यपदार्थोपस्थितिः' इति ह्युक्तम् । अन्वयस्तु न पदार्थः । अत एव न वाक्यार्थः, किन्तु संसर्गमर्यादापदवाच्यसमभिव्याहारविशेषेणैव लभ्यः । संबन्धः खलु नियमेन पदार्थान्तरसापेक्षः नैकरूपः । अत एवाननुगतः । नाप्यनुगतो धर्मोऽपि तेषां वक्तुं शक्यः । शाब्दे संबन्धस्तु नैकरूपः कुत्रापि वक्तुं शक्यः । 
तत्त्वमुक्ताकलापः 
642 
[ अभिहितान्वयवादविमर्श: ] 
315. स्वार्थे शब्दः, स चासावपि मिलितमतौ व्यापृतावित्यनेकाः 
कल्प्यास्ते शक्तयः स्युः; कथमपि न भवेत् तादृशी शक्तिरेका । 
विशिष्य समभिव्याहृतपदानामनेकरूपत्वेन तावत्स्वननुगतासु अनुगतशक्तेर्वक्तुमशक्यत्वेनान्वयांशे शक्तिः क्लिष्टैव । एकत्रानयनान्वितं कर्मत्वं द्वितीयाया अर्थश्चेत्, अपरत्र नयनान्वितम्, अपरत्र नाशनान्वितम्, अपरत्र च दर्शनान्वितमित्यादिरूपत्वादनन्ताननुगतशक्त्यङ्गीकारासंभवात् । पदार्थानामनेकधाभानम्, पौनरुक्त्यमित्या- दयोऽपि दोषाः । न चेतरत्वेन सामान्येनानुगमसंभवान्न गौरवमिति वाच्यम्, तेन रूपेण पदार्थभानस्य शाब्दबोधे कुत्राप्यननुभवात् । अत एव प्रथमं क्रियान्वितस्वार्थबोधकत्ववादः, इतरान्वितस्वार्थबोधकत्ववादः ततः अन्वितस्वार्थबोधकत्ववादः इत्यव्यवस्था संजाता तेषाम् । शब्दस्तु यावान् प्रयुज्यते, तावानेव शाब्दबोधः स्यात्, अतिरिक्तस्तु आर्थिको मानस एव बोधः । करणानुगुणा हि मतिर्भवेत् । अत एव किल 'सर्वं वाक्यं सावधारणम्' इति न्यायः, पुनस्तत्र 'असति बाधके' इत्यपवादयोजनमित्यादिकोलाहलाश्शाब्दे अनिवार्यास्संवृत्ताः । एतत्सर्वस्यैव हि फलं सर्वत्र शब्दानामनन्तमपारं च वर्धनमद्यापि न विश्रान्तम् ॥ 
नन्वेवं सत्याचार्यैरन्विताभिधानवाद एव कथं समर्थ्यत इति चेत्, उक्तमत्रोत्तरं ख्यातिवादावसरे । अत एव ‘अभिहितान्वयपक्षेऽपि नास्माकं काचित् क्षतिः' इति स्पष्टमनुपदमुच्यते ( श्लो. 93 ) । अधिकं तत्रैव द्रष्टव्यम् ॥ 
हन्तैवं पण्डितैस्सार्धसहस्रैः किल वत्सरैः । कालो नीतो वृथा हन्त ! तर्कमात्रपरायणैः ।। श्रीमद्भिरेभिराचार्यैर्हयग्रीवप्रसादतः । बहुधाऽकारि यत्नस्तु प्रमेयानां विशुद्धये ॥ 
'सर्वं साधयितुं शक्ताः यत्किञ्चिदपि मेधया । प्रमाणोल्लङ्घिनो नैव वय' मित्युदघोषि तैः ॥ अथापि वर्धतेऽद्यापि कलिस्तस्यैव वैभवात् । उपर्युपरि चर्चा तु मास्त्वस्मान् रक्षताद्धरिः ॥ 
वस्तुतस्तु – 'अग्निहोत्रं जुहुयात् स्वर्गकामः' इति स्वर्गार्थमग्निहोत्रं विधीयत इति वैदिकाः । मध्यमकालिकबौद्धास्तु, तेन वाक्येन स्वर्गस्य यागस्य च साध्यसाधनभावः कथं सिद्धयेदित्याक्षेपे, 'क्षुन्निवृत्ति- काम ओदनं पचेत्' इत्युक्ते ओदनं क्षुन्निवृत्तिसाधनम्, तत्कामनावत्पुरुषकृतत्वात्, इत्यनुमानेन सिद्ध्यतीति नैयायिकाः । एवं सति वेदस्यानुमानापेक्षत्वेऽनपेक्षप्रमाणत्वमपगच्छेदिति भीत्या, जरन्मीमांसकास्तस्यापि वेदमूलत्वसाधनार्थं शब्दादनुपस्थितस्यापि स्वर्गसाधनत्वस्य शाब्दबोधविषयत्वसाधने व्यग्रा अभूवन् । परं तु वेदस्य शब्दरूपत्वेन तद्बोधे शक्तिग्रहापेक्षायाः. शक्तिग्रहस्य च व्यवहाराधीनतायाश्चानिवार्यत्वेन, प्रामाण्ये परमुखनिरीक्षणाभावाङ्गीकारमात्रेणेष्टार्थसिद्धेः, न कश्चिद्दोष इति न भीतेरवकाशः ॥ ९१ ॥ 
एवं सत्यपि 'कृशानर्थास्ततः केचिदकृशांस्तत्र कुर्वते' इति न्यायनिदर्शनतया अभिहितान्वयवादं विमृशति – स्वार्थ इत्यादिना । शब्दः = गवादिशब्दः प्रथमम् स्वार्थे = स्वशक्यार्थे व्यापृतः । अनन्तरम् स च = शब्दश्च असावपि = अर्थश्चेत्युभावपि मिलितमतौ = अन्वयबोधने व्यापृतौ इति शक्तिः, ततः 
316. 
643 
अर्थेषु स्मारितेषु प्रथममथ च तद्योग्यतादौ विमृष्टे 
शब्दैरेवान्विते धीर्मम भवति, तव स्वार्थबोधव्यवेतैः ।। ९२ ।। 
[ अभिहितान्वयवादे न विद्वेषः ] 
संसर्गं वाक्यवेद्यं स्फुटमभिदधते कानिचित् भाष्यवाक्या- 
न्याद्यव्युत्पत्तिरुक्ता प्रतिपदमिह च क्वापि नान्यस्य हानि: । 
बुद्धिसर: 
विशिष्टशाब्दबोधनशक्ति: अनेकाः शक्तयः ते = अभिहितान्वयवादिनस्तव कल्प्याः स्युः । 'गामानय' इत्युक्ते हि प्रथमं गवादिपदैः तत्तदर्थानां विशकलिततयाभिधानशक्तिरेका । अनन्तरं समभिव्याहार- ज्ञानवशादन्वयभासनशक्तिः द्वितीया । तदनन्तरं पूर्वोच्चरितपदज्ञानम्, अन्वयज्ञानं चेत्युभौ मिलित्वा यदा विशिष्टवाक्यार्थं जनयतः, तदा तदुभययोः विशिष्टबोधजननशक्तिरप्यङ्गीकार्या । एवञ्च शक्तित्रयमावश्यकम् अभिहितान्वयवादे । ननु पदशक्तिरेकैव तावद्दूरं स्वकार्यं निर्वर्तयतीत्यत्राह - तादृशी एका शक्ति: कथमपि = कथञ्चिदपि न भवेत् । अन्विताभिधानवादे नायं केश इति प्रदर्शयति - प्रथमम् गवादिपदैः अर्थेषु स्मारितेषु अथ च = अनन्तरं च तद्योग्यतादौ = तदनुगुणाकांक्षायोग्यतादौ विमृष्टे सति शब्दैरेव अन्विते शक्तिमद्भिः पूर्वोक्तशब्दैरेव अन्विते = परस्परान्विते धीः = बोधः मम = अन्वयांशेऽपि शक्तिवादिनो मम भवति । तव= अभिहितान्वयवादिनस्तु स्वार्थबोधव्यवेतैः = शब्दशक्तेः अर्थस्मारण एव क्षीणत्वात् अनन्तरं पदार्थाभिधानम्, ततः अन्वयभानम्, ततो विशिष्टबोध इति बहुव्यवहितैः शब्दैः शाब्दबोधो वर्णनीय इति महदिदमनौचित्यम् । सिद्धान्ते तु अन्वयांशेऽपि शक्तेरङ्गीकारान्नैवं व्यवधानमित्यर्थः । ततश्च स्मारकशक्तिः, आनुभावकशक्तिश्चेति शक्तिद्वयमेवेति लाघवमित्यन्विताभिधानमेव वरम् ।। 
इदमत्राकूतम् - प्राभाकरा अतिरिक्तशक्तिवादिनः । शाब्दबोधस्थले च पदेषु स्मारकशक्तिः, आनुभावकशक्तिरिति शक्तिद्वयं वर्तते । स्मारकशक्त्या परस्परान्वितानामर्थानां अर्थोपस्थितिः स्मृतिरूपा भवति । तदनन्तरमाकाङ्क्षादिवशात् परस्परमन्वयविशेषविशिष्टा एव अर्थाः आनुभावकशक्त्या अभिधीयन्त इति तेषामाशयः । आनुभावकशक्तिरेव ज्ञानशक्तिः । नैयायिकास्तु नातिरिक्तशक्तिवादिनः । अतः शक्तित्रयकल्पनाप्रसङ्गादिकं स्वमतदृष्ट्या । पदशक्तिरपि सङ्केतरूपा, नातिरिक्ता । तया शक्त्या एकसंबन्धि- ज्ञानविधया अर्थानां स्मृतिः प्रथमं भवति । अनन्तरमाकाङ्क्षादिवशादन्वयभानम् । अनन्तरं विशिष्टवाक्यार्थबोध: इति सर्वं प्रथमश्रुतशब्दसामर्थ्यवशादेव भवतीति, न कुत्रापि कस्याप्यतिरिक्तस्य कल्पनम् । पदैरर्थाभिधान- मन्यत्, अर्थस्य प्राथमिकं स्मरणं चान्यत् । अर्थस्मरणादीनां व्यापाररूपत्वात्, व्यापारेण व्यापारिणो नान्यथासिद्धिरिति नैयायिका भाट्टाश्च । आचार्याशयस्समनन्तरश्लोके ॥ ९२ ॥ 
महासिद्धान्तारम्म 
वस्तुतस्तु वेदान्तिनामेतादृशविषयेषु नाभिनिवेशः । किन्तु 'न सर्पमारः, न वा दण्डूवारणम्' इति न्याय एवोचित इत्याह- संसर्गमित्यादि । कानिचिद्भाष्यवाक्यानि – 'पदसंघातरूपस्य वाक्यस्या- नेकपदार्थसंसर्गविशेषाभिधायित्वेन' इत्यादीनि श्रीभाष्यवाक्यानि संसर्गम् = पदार्थानां परस्परान्वयम्तत्त्वमुक्ताकलापः 
644 
इत्थं मत्वा सयूथ्याः कतिचिदभिहितान्योन्यसंसर्गमीषुः 
तत्तत्स्वारस्यलोकप्रतिपदनुगमात् तच्च नाधिक्षिपामः ॥ ९३ ॥ 
वाक्यवेद्यम् = समभिव्याहारगम्यम् स्फुटम् अभिदधते = कण्ठत एव स्पष्टं वदन्ति । न तावन्मात्रम् - आद्यव्युत्पत्तिः= प्राथमिकशब्दशक्तिग्रहः प्रतिपदम् उक्ता = प्रत्येकं प्रत्येकमेव पदानां शक्तिग्रह एवाभि- हिता । अयमंशः पूर्वं (श्लो. 73-76) विस्तरेणोक्तः । इह च = एतस्मिन्नभिहितान्वयवादेऽपि क्वापि = कस्मिन्नपि विषये अन्यस्य - सिद्धान्तप्रधानप्रमेयस्य कस्यापि न हानिः । सामानाधिकरण्यविचारेऽन्विताभिधान- वादस्सिद्धान्तस्यानुकूलः, न त्वभिहितान्वयवाद इति चिन्ता नावश्यकी, वादद्वयेऽपि नास्माकं कापि हानिः । इत्थम् = एवम् मत्वा = विचिन्त्य सयूथ्याः कतिचित् = अस्मदेकदेशिनः केचित् अभिहितान्योन्य- संसर्गम् = परस्परान्वयम् अनन्तरमेवाभिहितम् ईषुः = ऐच्छन् । तत्तत्स्वारस्यलोकप्रतिपदनुगमात्= तत्तत्स्वारस्यम्=तत्तद्भाष्यादिवचनस्वारस्यम्, प्रतिपत् = प्रतिपत्तिः = लोकानुभवः, अनयोरानुगुण्यात्, तच्च = अभिहितान्वयवादं च नाधिक्षिपामः = न निराकुर्मः ॥ 
अयं विचारः न्यायपरिशुद्धौ शब्दाध्यायप्रथमाह्निके विस्तरेण प्रत्यपादि । अन्ते च सामान्यरूपेणा- न्विताभिधानम्, विशेषरूपेणाभिहितान्वयवादश्चेति मध्यस्थकक्ष्यानुसरणादुभयसमन्वय एव सिद्धान्तसंमत इति च प्रादर्शि । वाक्यश्रवणकाल एव हि सामान्यतः परस्परमन्वयो भूयादेव, वाक्यत्वात् । स चान्वयः कीदृश: ? इति विशेषनिश्चयश्चानन्तरमेवेति भावः । वाक्यत्वात्सामान्यरूपेण संसर्गभानमित्येतदपि अन्ततः अभिहितान्वय एव । प्रत्यक्षं विशेषद्वारा सामान्यग्राहकम् । शब्दानुमाने तु सामान्यद्वारा विशेषग्राहके इत्यसकृदुपपादितम्। संबन्धस्तु सर्वत्राप्यननुगतत्वेनैव भासते, संबन्धानां बहुविधत्वात् । तदंशे शक्तिस्वीकारो वृथैव । वाक्यश्रवणे हि परस्पराकाङ्क्षादिभानमपि सहजं सहैव वाक्यत्वादेव । परं त्विदमपि दशदाडीमादि- वाक्येषु व्यभिचरितम् । अत एव पदार्थो वाक्यार्थापेक्षयातिरिक्तो न वेत्यपि कलहायन्ते । आहत्य तु पदानामन्विते शक्तिस्तु दुस्साधा । पदार्थानामनेकधाभानादेरवर्जनीयत्वात्, संबन्धानामननुगतत्वाच्च । अन्ततः सिद्धे व्युत्पत्तिर्यदाऽऽवश्यकी, तदाऽन्वयानामननुगतत्वेनान्वयभानस्यासंभवेनाभिहितान्वयवादस्त्ववर्जनीयः । असकृदनुभूतार्थकवाक्येषु तु अन्विताभिधानमप्यनुभवसिद्धमित्यादिकं तु भगवत्यास्संविदः प्रभावातिशय- मावेदयेदित्यन्ते तत्रैव वादानां समाप्तिरिति वृथा चर्चा न वर्धनीयेत्याचार्याणामाशयः ॥ 
पदजन्यपदार्थोपस्थितेस्सामान्यविषयकत्वेऽपि व्यवहारस्सर्वोऽपि विशेषविषय एव । एवञ्च शक्ति- ग्रहस्य सामान्यमूलकत्वस्यावश्यकत्वेऽपि शाब्दव्यवहारस्य विशेषे पर्यवसानमनिवार्यम् । तथा च वाक्यार्थ एव संसर्गभानमनुभवसिद्धम् । अत एव पदार्थापेक्षया वाक्यार्थोऽतिरिच्यते, संसर्गस्यापूर्वत्वात् । अथापि संसर्गस्याननुगतत्वेन तस्य समभिव्याहारलभ्यत्वेन च संसर्गः न पदार्थः इत्यपि प्रतिपादयति जयन्त- भट्टः । संसर्गांशेऽनुगता शक्तिस्तु दुर्वचेत्यप्युपपादितम् । संसर्गः सामान्याकारेण वाक्येन भासत इत्यस्यापि समभिव्याहार एवं कारणम् । अत एव पदजन्यपदार्थोपस्थितिः प्रकारतया वा विशेष्यतया वा 
317. 
645 
[ सामानाधिकरण्यं न भेदाभेदवादानुकूलम् ] 
द्वारे भिन्ने समानाधिकरणवचसामैक्यतात्पर्यसिद्धेः 
भेदाभेदस्थितानामिदमनुगुणमित्यार्हतादेर्दुराशा । वस्तुस्थित्यैकरूप्ये वचनमितरथा बोधयत् स्यान्न मानं 
बुद्धिसरः 
तन्मानत्वात् द्विधैकं स्थितमिति च न सत्, भेद एवोपपत्तेः ।। ९४ ।। 
किञ्चिदर्थविषयकशाब्दवोधं प्रत्येव कारणम्, न तु संसर्गभानं प्रत्यपि, संसर्गस्य पदार्थत्वाभावात् । अत एव ' द्वारम्' इत्यादौ पदाध्याहार एव, न त्वर्थाध्याहर इत्यपि पूर्वं (पु. 641 ) प्रत्यपादि । अतश्चाभि- हितान्वय एव स्वरसः । इतरत्सर्वं न केवलं वार्तम्, अपि तु पण्डितानां तत्तच्छास्त्रमर्यादोल्लङ्घनव्यसनस्य फलमित्यवधेयम् ।। ९३ ॥ 
एवं वाक्यविचारप्रसङ्गात्, समानाधिकरणवाक्यविचारं चिकीर्षुः, सामानाधिकरण्यस्य भेदाभेदवादा- नुकूलत्वं निरस्यति - द्वार इत्यादि । द्वारे = पदानां प्रवृत्तिनिमित्ते भिन्ने = सिद्धे इदम् = सामानाधिकरण्यम् समानाधिकरणवचसाम् = 'नीलमुत्पलम्' इत्यादिसमानाधिकरणवाक्यानाम् ऐक्यतात्पर्यसिद्धेः = ऐक्ये तात्पर्यस्य निश्चयात् भेदाभेदस्थितानाम् = भेदाभेदवादिनाम् अनुगुणम् = अनुकूलम् इति आर्हतादेः = जैनादीनां भेदाभेदवादिनाम् दुराशा=विफलाशा। आदिपदेन भेदाभेदवादिनां भाट्टभास्करादीनामपि ग्रहणम् ॥ 
एवमाशा न सेत्स्यति । कुतः ? वस्तुस्थित्यैकरूप्ये = वस्तूनां पदार्थानाम् स्थिते: स्वरूपस्थितेः ऐकरूप्ये = एकरूपत्वे सति, तन्मानत्वात् = वस्तुनि विकल्पायोगात्, भेदप्रतिपादकव्यधिकरणवाक्यानामेव प्रमाणत्वात् इतरथा=तद्विरुद्धतया बोधयत् = बोधं जनयत् वचनम् = वाक्यम् मानम् = प्रमाणं न स्यात् । तन्मानत्वादित्यस्य उत्तरत्र वान्वयः । तथा च वचनं हि सर्वत्रानुभवपूर्वकम् । अतः समानाधिकरणवचन- स्यापि प्रमाणत्वानपायात् एकम् = एकमेव वस्तु द्विधा = भिन्नमभिन्नं च स्थितम् इति च न सत्= न युक्तम् । कुतः ? भेद एव = भेदे सत्येव उपपत्तेः = सामानाधिकरण्यस्योपपत्तेः । अयमर्थो धर्मधर्मिभावसमर्थनेन पूर्वमपि ( जड. 8, 9, 10, 57 ) बहुधा प्रपञ्चितः । प्रपञ्चयिष्यते च विस्तरशः (अद्रव्य. 3-11 ) । अर्थगतं सामानाधिकरण्यं तु एकाधिकरणवृत्तित्वरूपम् । यथा 'घटपटौ भूतले' इत्यादौ । 'घटवत् भूतलम्' इति शब्दगतसामानाधिकरण्यस्थलेऽपि घटभूतलत्वयोरस्ति सामानाधिकरण्यम्, उभयोर्भूतले विशेषणत्वात् । अत एतादृशेऽर्थे विशेषणद्वयस्यैकाधिकरणवृत्तित्वात् शब्दः सामानाधिकरण्ये पर्यवस्यति, न ख शिष्टमन्ते (श्लो. 99 ) भविष्यति ॥ 
अयं भावः - शब्दप्रयोगः खलु समानाधिकरणव्यधिकरणभेदेन द्विविधो दृश्यते । 'घटवद्भूतलम्’ इत्यादिः समानाधिकरणः प्रयोग उच्यते । 'भूतले घटः' इत्यादिः व्यधिकरणप्रयोग उच्यते । समान- विभक्तिकपदघटितः समानाधिकरणः, भिन्नविभक्तिकपदघटितः व्यधिकरणः प्रयोग इति विभागः । शब्द- प्रयोगभेदः तद्धेतुभूतज्ञानभेदनिबन्धनः । ज्ञानभेदश्च विषयभेदनिबन्धनः । भूतले घटः' इत्यादिव्यधिकरण- 
तत्त्वमुक्ताकलापः 
318. 
646 
[ सामानाधिकरण्यं नाभेदवादानुकूलम् ] 
ऐकाधार्यात् विगीतं तदिदमिति नयाल्लक्षयेन्निर्विशेषम् 
मैवं, बाधातिचारस्ववचनहतिभिः स्वोक्तदृष्टान्तदौस्थ्यात् । तत्तेदन्ताविरोधो वचसि न हि भवेत् तादृशाध्यक्षनीत्या 
नो चेत्, स्याद्वस्समस्तं क्षणिकमिह पुनर्देशभेदः क्रमात् स्यात् ॥ ९५ ॥ 
प्रयोगे घटभूतलयोराधाराधेयभावप्रतीत्या उभयोर्भेदः स्पष्टः । 'घटवत् भूतलम्' इत्यत्र तु पदद्वयेनाप्येकमेव वस्तु बोध्यते । घटवत्पदेन घटस्य विशेषणत्वम्, भूतलपदस्य विशेष्यत्वं च प्रतीयते । एवं 'नीलमुत्पलम्' इत्यादिसमानाधिकरणस्थले तु अभेदान्वयबोधः । घटभूतलयोरत्यन्तं भेदात् घटपदोपरि मतुप्प्रत्यय आवश्यकः । नैल्यघटयोरपृथक्सिद्ध्या नीलादिपदोपरि मतुप्प्रत्ययो नापेक्ष्यते । शिष्टमग्रे ( श्लो. 90 ) । एवञ्चायुत- सिद्धस्थलेऽपि सर्वत्र भेदस्यैव सिद्ध्या न भेदाभेदौ सिद्ध्यत इति ।। ९४ ।। 
- 
एवं सामानाधिकरण्येन भेदाभेदसिद्धिं निरस्य, तेन निर्विशेषवस्तुसिद्धिमप्यनूद्य निरस्यति - ऐकाधार्यादित्यादिना | विगीतम् = विमतम् ' नीलमुत्पलम्' इत्यादिवाक्यावगतं सामानाधिकरण्यं निर्विशेषम्= वस्तूनां निर्विशेषत्वम् लक्षयेत् = ज्ञापयेत्, लक्षणया बोधयेदिति वा, ऐकाधार्यात् = समानाधिकरणत्वात्, ' तदिदम्' इति नयात् = 'सोऽयं देवदत्तः' इत्यादिन्यायात् । ‘सोऽयं देवदत्तः' इत्यादावनुपपत्तिपरिहारादिकं पूर्वमेव (जड. 26) यद्यपि कृतम्, तथापि प्रकृतविचारोपयोगितया तदुपादानम् । प्रमेयनिष्कर्षस्य तत्रैव कृतत्वादेव, 'यक्षानुरूपो बलिः' इति न्यायेन प्रकारान्तरेण प्रतिवक्ति – मैवमित्यादिना । कुतः ? बाधाति- चारस्ववचनहतिभिः = बाधः = वस्तुविरोध: । ' नीलम् उत्पलम्' इत्यनुभवेनैकस्मिन् धर्मद्वयभानस्या- नुभवसिद्धस्य परित्यागे बाधः । अथवा निर्विशेषवस्तुन एव शशशृङ्गतुल्यत्वात् तादृशवस्तुबोधने बाधः । एवम् अतिचारः = व्यभिचारः । दण्डी पुरुषः' इत्यादिसमानाधिकरणवचनानि हि भेदपराणीति संप्रतिपन्नम्। तत्र भेदस्संप्रतिपन्नः, नैवमत्रेति चेत्, अत्राप्यभेदः न हि संप्रतिपन्नः । सामानाधिकरण्यं भेदेऽपि 'दण्डी पुरुष:' इत्यादौ दृश्यत इति तु निर्विवादम् । अतश्चातिचारोऽनिवार्यः । स्ववचनहतिः = 'तयोः सामानाधि- करण्यात्' इत्यत्र हि द्विवचनेन भेद उच्यते, तयोर्धर्मत्वं चोच्यते । ऐक्यमप्युच्यते इति वचनानां परस्पर- व्याघातः । सामानाधिकरण्यमप्येको धर्मः । अतश्च निर्विशेषत्वं कथं तेन सिद्धयेदिति वा व्याघातः । एवम्-स्वोक्तदृष्टान्तदौस्थ्यात् = 'सोऽयं देवदत्तः' इति दृष्टान्तस्यैवासिद्धेः मैवमित्यन्वयः । ननु कथं दृष्टान्तासिद्धिः? ‘सोऽयम्' इति निर्देशस्यैव विरुद्धत्वात् । 'सः' इति परोक्ष उच्यते, 'अयम्' इति प्रत्यक्ष उच्यते । एक एव प्रत्यक्षश्च परोक्षश्चेति कथमित्यत्राह - तत्तेदन्ताविरोधः = ' सोऽयम्' इति वचसि विरोधः तादृशाध्यक्षनीत्या= प्रत्यभिज्ञाप्रत्यक्षन्यायेन न हि भवेत् । परोक्षत्वं पूर्वकाले, इदानीं तु प्रत्यक्ष- त्वम् । को विरोधः । ननु प्रत्यभिज्ञाप्रत्यक्षं तत्तांशे स्मृतिरूपं कथं प्रमाणं भवेदित्यत्र - नो चेत् = एवं प्रत्यभिज्ञाया एवापलापे वः समस्तं क्षणिकं स्यात् । क्षणिकवादस्तु सूत्रकृतैव निरस्त इति भवतामपि 
1 
319. 
647 
[ अखण्डार्थ सामानाधिकरण्यनिरासः ] 
सत्याद्युक्तिः प्रकृष्टद्युतिरुडुपतिरित्यादिवत् वस्तुमात्रं 
रोध: 
ब्रूते लक्ष्मोक्तिभावादिति यदि, न तथा, स्वोक्तिबाधादिदोषात् । सद्वाक्यभावात्; भवति च कथितोदाहृतिः साध्यहीना 
प्रश्नोक्तेश्चाविशिष्टं न विषय इति नापृष्टजल्पोपहासः ॥ ९६ ॥ 
बुद्धिसर: 
संमतम् । एकस्य कालद्वयसंबन्धो देशद्वयसंबन्धो वा कथमित्यत्र - इह पुनः = वस्तूनां स्थिरत्वे हि देशभेदः = देशद्वयसंबन्धः क्रमात् = कालक्रमात् = कालभेदात् स्यात् । कालद्वयसंबन्धश्च वस्तूनां स्थिरत्वान्न विरुद्ध इत्यादिकं तु पूर्वमेव (जड. 26) विस्तरेणोक्तम् । अत एव प्रत्यक्षत्वपरोक्षत्वे एकस्य कालभेदेन न विरुद्धे । धूमेन वह्नयनुमाने हि, प्रथमं परोक्षो वह्निः उपसर्पणे प्रत्यक्षोऽपि भवति । अतस्सामानाधिकरण्येन न निर्विशेषसिद्धिः ॥ ९५ ॥ 
लोके यथा तथा वा भवतु । ' सत्यं ज्ञानमनन्तं ब्रह्म' इत्यादिवाक्यानि तु अखण्डार्थपराण्येव इत्याशंक्य समाधत्ते - सत्याद्युक्तिरित्यादि । सत्याद्युक्तिः = 'सत्यं ज्ञानमनन्तं ब्रह्म' इति वाक्यम् 'प्रकृष्टद्युतिः 
। उडुपति:' इत्यादिवत् = 'प्रकृष्टप्रकाशश्चन्द्रः' इति वाक्यवत् वस्तुमात्रम् = वस्तुस्वरूपमात्रम् ब्रूते = वक्ति, लक्ष्मोक्तिभावात् =लक्षणवाक्यत्वात् इति पूर्वपक्ष: । 'सत्यादिवाक्यम् स्वरूपमात्रपरम्, लक्षणवाक्यत्वात, प्रकृष्टप्रकाशचन्द्रवाक्यवत्' इत्यनुमानाकारः । अयमाशयः पूर्वपक्षिणाम् - आकाशे नक्षत्रादिकं पश्यन्, तन्मध्ये चन्द्रः कः ? इत्यजानन् पृच्छति 'कश्चन्द्रः' इति । ' तावत्सु यः प्रकृष्टप्रकाशः, स चन्द्रः' इत्युत्तरं कश्चिदाप्तो वक्ति । अत्र प्रष्टुः चन्द्रस्वरूपविषयक एव प्रश्नः । तस्योत्तरमपि स्वरूपविषयकमेव भवेत् । नो चेत् 'आम्रान् पृष्ट: कोविदारानाचष्टे' इतिवदुपहास्यं स्यात् । अतश्च प्रकृष्टप्रकाशत्वादिकं नात्र विवक्षितम्, चन्द्रस्वरूपपरिचयमात्रम् । तद्वदेव सत्यज्ञानादिकं ब्रह्मस्वरूपपरिचायकमात्रम्, न स्वार्थतात्पर्यवदिति, ब्रह्मणो निर्विशेषत्वसिद्धिरिति ॥ 
समाधत्ते – इति यदि, न तथेति । तत्र हेतु :- स्वोक्तिबाधादिदोषादिति । लक्षणवाक्यमिदम् इत्युच्यते, तेन स्वरूपमात्रमुच्यत इत्यप्युच्यते । इदं परस्परविरुद्धम् । असाधारणधर्मो हि लक्षणम् । तेनासाधारणधर्मवैशिष्ट्यमेव यदि न स्यात्, तर्हि कथं तल्लक्षणवाक्यं स्यात्, धर्ममन्तरा वस्तुपरिचयो वा कथं स्यात् ? आदिना ‘परास्य शक्तिर्विविधैव' 'सर्वधर्मोपपत्तेश्च' इत्यादिश्रुतिसूत्रविरोधग्रहणम् । एवं सत्प्रतिपक्ष- मप्याहोक्तानुमाने - रोध इति । रोध: = प्रत्यनुमानञ्च भवति । विमतं सत्यादिवाक्यम् सविशेषपरम्, लक्षण- वाक्यत्वात् इति । स्वार्थविवक्षैव यदि न स्यात्तर्हि, तत् उन्मत्तवाक्यं स्यात् । कथितोदाहृतिश्च साध्यहीना= प्रकृष्टप्रकाशश्चन्द्रः इति वाक्यं किल दृष्टान्तः । चन्द्रे प्रकृष्टप्रकाशाभावे इतरव्यावृत्तचन्द्रज्ञानं कथम् ? ननु मद्वाक्याशयमेव ज्ञातुमशक्तस्त्वं श्रुत्यर्थं कथं जानीयाः ? कश्चन्द्रः ? इति स्वरूपपरप्रश्नस्योत्तरमपि स्वरूप- परमेव वक्तव्यम्, अन्यथाऽपृष्टोत्तरं स्यात् । अतः प्रकृष्टप्रकाशवाक्यं न स्वार्थे तात्पर्यवत्, किन्तु 
1 
तत्त्वमुक्ताकलापः 
320. 
648 
[विशेषणभेदमात्रं न विशेष्यभेदप्रयोजकम् ] 
एकत्रार्थे समानाधिकरणवचसां वृत्तिरुक्ता; ततोऽत्र 
स्थाप्ये तत्तन्निमित्ते प्रसजति हि भिदा धर्मिणोऽपीति चेन्न । नेतव्यं लक्ष्मवाक्यं प्रतिपदनुगणम्; साऽत्र सिद्धा विशिष्टे 
व्युत्पत्तेः तादृशत्वात्; भवति तु विहतेः क्वापि भिन्नं विशेष्यम् ॥ ९७ ॥ 
चन्द्रस्वरूपपरिचये उपक्षीणम् । अतश्च नात्र धर्मप्रतिपत्तौ विवक्षा । अतश्च निर्विशेषत्वसिद्धिरित्यत्राह- प्रश्नोक्तेश्च = प्रश्नवाक्यस्यापि अविशिष्टम् = निर्विशेषं वस्तु न विषयः इति हेतो: अपृष्टजल्पोपहास: अपृष्टोत्तरत्वरूपहास्यं न भवति । प्रष्टा खलु 'एतेषु कश्चन्द्रः ?' इति मात्रं पृच्छति, न तु तस्य सविशेषत्वनिर्विशेषत्वजिज्ञासा । निर्विशेषमेव चन्द्रस्य स्वरूपं चेत्, तत्तथैवोत्तरमपि वक्तव्यम् । निर्विशेषं हि लोके शशशृङ्गायितम्, तदा तादृशः प्रश्नः कथम्? आकाशे चन्द्रमपि पश्यति, नक्षत्राण्यपि पश्यति । 'एतेषु कश्चन्द्रः' इत्येव जिज्ञासा । तेन चन्द्रसंज्ञाया संज्ञिप्रश्नः । प्रकृष्टप्रकाशोक्त्या संज्ञिनिर्णयः । अतः प्रकृष्टप्रकाशत्वकथनं नापृष्टोत्तरम् । अतो लक्षणवाक्यं न निर्विशेषपरम् ॥ ९६ ॥ 
अयि भोः ! भेदवासनादूषितान्तःकरणं त्वां कथं वयं बोधयेम ? अथापि पुनः प्रयतामहे कारुण्या- त्कथंचिदिति वदत आशयमुपवर्ण्य समाधत्ते - एकत्रेत्यादि । समानाधिकरणवचसाम् = 'नीलमुत्पलम्' इत्यादिसमानाधिकरणवाक्यानाम् एकत्र अर्थे = एकस्मिन् वस्तुनि वृत्तिः = बोधनम् उक्ता = यद्यप्युक्ता । परन्तु ततः = तस्मादेव अत्र = : प्रकृते एकस्मिन् विशेष्ये तत्तन्निमित्ते = तत्तत्पदप्रवृत्तिनिमित्तभूतधर्मे स्थाप्ये, तदा धर्मिणः अपि = विशेष्यस्यापि भिदा = भेदः प्रसजति हि । विशेषणं नाम व्यावर्तकम् । एवञ्च पदद्वये - नैकार्थाभिधाने हि पदद्वयप्रवृत्तिनिमित्तयोः भेदावश्यंभावात् पदद्वयं विशेष्यं द्रव्यं विभजेदेव, अथवा विशेषणयोस्सांकर्यमनिवार्यम् । अतः नीलमुत्पलमित्युक्ते हि नीलत्वमुत्पलत्वं च नैकत्र स्याताम् । अतो नीलत्वं रक्ताद्विशेष्यं व्यावर्तयति, उत्पलत्वं च घटान्नीलं व्यावर्तयति । तावन्मात्रं तयोः फलम् । न तु तयोरेकाधिकरणवृत्तित्वम्, सांकर्यप्रसंगात् । भिन्नप्रवृत्तिनिमित्तानामित्यादेरपि पदानां प्रवृत्तौ निमित्तभेदं वदति । न तु वस्तुनि धर्मद्वयसत्ताम् । 'एकस्मिन्नर्थे' इत्यनेन हि एकत्वमात्रे पर्यवसानं लभ्यते । अतः प्रवृत्तिनिमित्तयोस्त्यागेन द्रव्यैक्यमात्रबोधने पर्यवसानमेव सामानाधिकरण्यफलमिति निर्धर्मकमेकं वस्तु सामानाधिकरण्येन बोध्यते ॥ 
इति चेन्न । कुतः ? लक्ष्मवाक्यम् = लक्षणवाक्यं हि प्रतिपदनुगुणम् = लक्ष्यविषयकं ज्ञानं तेन यथा भवेत्, तथा नेतव्यम्, लक्ष्यज्ञानार्थत्वाल्लक्षणस्य । अत्र = प्रकृते सा = लक्ष्यप्रतिपत्तिः विशिष्टे = विशिष्ट एव सिद्धा, लोके नियमेन लक्ष्यस्य लक्षणाश्रयत्वात् । व्युत्पत्तेः = लक्षणवाक्येन बोधनक्रमस्य तादृशत्वात्। लक्ष्यतावच्छेदकसमनियतं हि लक्षणमुच्यते; यत्र गोत्वम्, तत्र सास्नादिमत्त्वम्; यत्र सास्नादिमत्त्वम्, तत्र गोत्वमिति । एवं सति 'सास्नादिमान् गौः' इति वाक्येन गोत्वरहितम्, सास्नादिरहितं किञ्चिद्द्रव्यं तेन 
321. 
1 
1 
649 
[ नानाधर्मविशिष्टैकवस्त्वभिधाने विरोधाभावः ] 
नानाधर्मप्रणाड्या बहुभिरपि पदैर्धर्मिणोऽत्रैक्यसिद्धौ 
नान्योन्याधारतैक्ये प्रसजत उचितज्ञापनैकप्रवृत्तेः । 
बुद्धिसर: 
वाक्येन बोध्यत इति कथने किं रोदितव्यम्, उत हसितव्यम्? ननु विशेषणानां व्यावर्तकत्वाद्विशेष्यं भिद्येत, छिद्येत वा । किं कर्तुं शक्यत इति चेत्, अतीव भ्रान्तोऽसि निर्विशेषवादिन् ! नीलमित्यनीलाद्व्यावृत्तिं वदति । उत्पलमिति घटादिव्यावृत्तिं वदति । व्यावृत्तिं वदतीत्यस्य पदार्थमेव भिनत्तीति न ह्यर्थः । किन्तु बुद्धौ तदितरेभ्यो विलक्षणं प्रदर्शयतीत्यर्थः । न तु द्रव्यमेव भिनत्ति । उत्पलपदं हि नीलोत्पलं रक्तोत्पलं च 'बोधयति । नीलमिति विशेषणकथने रक्तात् वैलक्षण्यसिद्धिः । उत्पलपदेन नीलपटादिभ्यो वैलक्षण्यसिद्धिः । नीलत्वविशिष्टे उत्पलत्वसत्त्वे, उत्पलत्वविशिष्टे, नीलत्वसत्त्वे वा सांकर्याद्यापादनं तु शब्दार्थप्रत्ययानां सांकर्यकृत ः भ्रम एव । इदमपि पूर्वमेव (जड. 10) समाहितम् । अत एव सामानाधिकरण्यलक्षणविवरण- क्लेशोऽपि भ्रममूलः आग्रहमूलो वा भवतैव निर्णेयम् । शब्दानामेकस्मिन्नर्थे वर्तनमेकविशेष्यकबोधजनकत्वमेव स्वरसं, संप्रतिपन्नं च । तदेतत्समनन्तरश्लोके स्पष्टीभविष्यति । तर्हि ' खण्डो मुण्डो गौः' इत्यादावपि विरुद्धा धर्मा एकत्र स्युरित्यत्र वैलक्षण्यं वक्ति - क्वापि = कुत्रचित् 'खण्डो मुण्डो गौः' इत्यादौ विहतेः = खण्डत्वमुण्डत्वयोर्विरोधात् विशेष्यं तु गवादिकं भिन्नं भवति । गौरिति जातावेकत्वम् । अतोऽविरुद्ध- विशेषणानि एकत्रानेकधर्मवत्तां बोधयेयुरिति न कश्चिद्विरोधः ॥ ९७ ॥ 
-- 
शब्दार्थप्रत्ययानां सांकर्यवादिनमुद्बोधयितुं शब्दप्रमाणप्रवृत्तिक्रमं विशोध्य प्रदर्शयति – नानेत्यादि । पूर्वपक्षी मन्यते - 'श्यामो युवा सुन्दरः देवदत्तः' इति वाक्येन श्यामत्वयुवत्वादिधर्मविशिष्टो धर्मी देवदत्तो बोध्यते चेत् तत्र श्यामत्वयुवत्वादिधर्मविशिष्टत्वं देवदत्तस्य तत्तत्पदैः क्रमेण बोध्यते, उत युगपत् ? न क्रमेण, देवदत्तपदेन हि देवदत्तत्वधर्मविशिष्टो विशेष्य उच्यते । तत्र प्रथमं श्यामत्ववैशिष्ट्यं, ततः युवत्व- वैशिष्ट्यं ततः सौन्दर्यवैशिष्ट्यं च बोधनीयम् । एवं बोधनेन श्यामत्वयुवत्वसौन्दर्याणां सांकर्यवारणभावना- संभवेऽपि देवदत्तत्वविशिष्टे श्यामत्वान्वये, देवदत्तत्वेऽपि श्यामत्वान्वयबोधप्रसङ्गः । 'नीलो घटो दृष्टः ' इत्यभिधाने हि दर्शनकर्मत्वं घटे, घटत्वे, नैल्ये च प्रतीयते । तद्वदेव श्यामत्वं देवदत्ते, देवदत्तत्वे चान्वियात् । ततः युवत्वस्य श्यामदेवदत्तान्वये, युवत्वं देवदत्ते, देवदत्तत्वे श्यामत्वे चान्वियात् । सौन्दर्यान्वयेऽपि एवमेव सांकर्यप्रसङ्गः । युगपदिति द्वितीयपक्षे तु चतुर्णामपि धर्माणां परस्परं सांकर्यप्रसङ्गः स्पष्टः । अतस्सामानाधिकरण्यं विशेषणविशेष्यभावप्रयुक्तमेव सर्वत्र || 
एवं भ्रममग्नमुद्बोधयति = अत्र = समानाधिकरणवाक्ये बहुभिरपि पदैः = श्यामयुवसुन्दरपदैः नानाधर्मप्रणाड्या = श्यामत्वयुवत्वसुन्दरत्वादिभिन्नभिन्नधर्मपुरस्कारेण धर्मिणः = विशेष्यस्य ऐक्यसिद्धौ= ऐक्यनिश्चये अन्योन्याधारतैक्ये = परस्परमाधाराधेयभावः, परस्परसांकर्यं च न प्रसजतः । कुतः - उचित- ज्ञापनैकप्रवृत्तेः [: = यत्रयत्र यावदन्वेतुं योग्यम्, तावदन्वयबोधनमात्रे तद्वाक्यप्रवृत्तेः । यथा 'नीलघटवद्भूतलम्’ 
तत्त्वमुक्ताकलापः 
650 
बोध्ये सर्वैर्विशिष्टे, न च वचनभिदा, तच्च सूत्रादिसिद्धं 
तात्पर्यं च स्वरूपे क्वचिदपि न भवेन्निर्निमित्तेऽनुपाख्ये ॥ ९८ ॥ 
इत्युक्ते, नीलरूपवैशिष्ट्यं घटे, घटवैशिष्ट्यं च भूतले बोध्यते, न तु भूतलत्वेऽपि नैल्यवैशिष्ट्यम्, घटत्ववैशिष्ट्यं च कस्यचिद्भासते । अत एव परस्परसांकर्यमपि न कस्यापि मनसि भासते । न चात्र घटस्य पृथक्सिद्धत्वात्तथात्वेऽपि 'श्यामो युवे' त्यादौ न तथा संभव इति शंक्यम्, पदानां भिन्नत्वेनार्थभेदे सिद्धे पृथक्सिद्ध्यपृथक्सिद्ध्योः अव्यावर्तकत्वात् । अन्यथा एकस्मिन् कुसुमे रूपरसगन्धस्पर्शानां विविक्तानुभव एव न स्यात् । न च सर्वस्यापि मायिकत्वात्, विशेषणानि कल्पितान्येवेति वाच्यम्, विशेष्यस्यापि मायिकत्वात् तर्हि निर्विशेषं वस्तु वा कथं सिद्धयेत् ? गुणगुणिभावस्तु पूर्वमेव ( जड. 8) साधितः । एवं सर्वैः विशेषणैः विशिष्टे विशेष्ये एकस्मिन् पदार्थे बोध्ये सति वचनभिदा = द्विवचनादिभेदोऽपि न च= नैव भवति । तच सूत्रादिसिद्धम् = एकवचनादिविधायकसूत्रादिसिद्धम् । नैल्यघटत्वरूपविशेषणनानात्वेऽपि हि 'नीलघट : ' इत्येकवचनमेव, न तु 'नीलघटौ' इति द्विवचनप्रसङ्गः, विशेष्यस्यैकत्वात् । अतः समास- घटकपदार्थानां स्वतन्त्रत्वे, अनेकत्वे च वचनभेदः - 'घटपटौ' इत्यादौ, न त्वन्यत्र । ननु वयमखण्डार्थे तात्पर्यमेव वदामः, न तु तस्य पदलभ्यत्वमित्यत्र - तात्पर्यं च = तात्पर्यमपि निर्निमित्ते = प्रवृत्तिनिमित्तरहिते, अत एव अनुपाख्ये= शब्दानभिलप्ये क्वचिदपि स्वरूपे = स्वरूपमात्रे कुत्रापि न भवेत् । अबाधितानुभवस्या- पलपितुमशक्यत्वात् । अतस्समानाधिकरणवाक्यानां नाखण्डार्थे तात्पर्यसंभवः । विस्तरस्तु शतदूषण्यादौ || 
अत्रेदं परमं रहस्यम् | ‘उपयन्नपयन् धर्मो विकरोति हि धर्मिणम्' इति बौद्धवादाद्भीताः केचन ब्रह्म निर्विशेषमातस्थुः । नात्रैव पर्यवसानम् । तस्य फलमेव निर्गुणवादः । 'नान्तं गुणानां तस्यास्ति तेनानन्तोऽयमुच्यते' इत्यार्षोपबृंहणे सत्यपि पूर्ववासनाग्रस्ताः ब्रह्मैव निर्गुणं सगुणमित्यभिन्दन् । एतत्परिणाम एव ‘सत्यं ज्ञानम्' इत्यादावपि सत्यत्वादिधर्माणामपि निरासः । एवमेव युक्तिवादं प्रवर्धयामासुस्ते ॥ 
प्रकृते - वाक्यं समानाधिकरणं व्यधिकरणमिति द्विविधम् । आद्यं घटवद्भूतलम्' इत्यादि समानविभक्तिकपदघटितम् । द्वितीयं 'भूतले घटः' इत्यादि विरुद्धविभक्तिकपदघटितम् । प्रथमवाक्ये अभेदान्वयबोधः, द्वितीये तु भेदान्वयबोधः । एवं सत्यपि प्रत्यक्षदृष्ट्याऽनयोर्वाक्ययोर्विषये वस्तुनि न कोऽपि विशेषः । पृथक्सिद्धधर्मस्थले एवं सत्यपि, अपृथक्सिद्धविशेषणस्थले समानाधिकरणवाक्ये अभेद एव बोध्यते । यथा ' नीलमुत्पलम्' इत्यादौ । एवं 'सत्यं ज्ञानम्' इत्यादावपि । एवं सति शक्यार्थस्य परित्यागेन लक्षणा स्यादिति चेत्, इष्टापत्तिः । सर्वपदलक्षणा स्यादिति चेत्, 'विषं भुङ्क्ष्व' इत्यादौ सर्वपदलक्षणाया दर्शनान्न दोष इति तर्क वर्धयामासुः ॥ 
परन्त्विदं सर्वमपि अर्थप्रत्ययशब्दानां साङ्कर्यस्य फलम् । 'घटवत् भूतलम्' 'भूतले घटः' इति शब्दप्रयोगभेदमात्रेण वस्तुनि किं परिवर्तनं भवेत् ? 'भिन्नप्रवृत्तिनिमित्तानां शब्दानामेकस्मिन्नर्थे वृत्तिस्सामानाधि- करण्यम्' इति सामानाधिकरण्यं तु पृथक्सिद्धिस्थलेऽपृथक्सिद्धिस्थले च सर्वत्रापि समानम् । 'घटवद्भूतलम्' 
322. 
651 
[ शब्देन निर्विशेषबोधासम्भवः ] 
बोध्यं चेत् निर्विशेषं बहुभिरपि पदैरेकतोऽन्यत् वृथा स्यात् 
अन्यव्यावृत्तिभेदात् फलमभिदधतः स्यादखण्डत्वहानि: । 
बुद्धिसर: 
इत्यत्र घटभूतलत्वयोरेकाधिकरणवृत्तित्वं प्रतीयते । 'नीलमुत्पलम्' इत्यादावपि नैल्योत्पलत्वयोरेकाधिकरणवृत्तित्वं प्रतीयते । 'सत्यं ज्ञानमनन्तं ब्रह्म' इत्यत्रापीदं समानम् । 'दर्शनस्पर्शनाभ्यामेकार्थग्रहणात्' इत्यनेनेोक्ता गुणगुणिभेदस्यानिवार्यता सम्यगवधेया पण्डितैः । 'उपयन्नपयन्' इत्यादेरुत्तरं तु बहुधा प्रतिपादितम् ।। 
शब्द संत्यज्य योऽर्थं तु चिन्तितुं शक्नुयाद्बुधः । विचारशास्त्रेऽधिकृतः स एवेति न संशयः ॥ 
वक्ष्यामि सर्वं समये सुविस्तरं श्रीरङ्गविष्णुर्भगवान् यदीच्छेत् । 
तथाऽनुगृह्णीयुरिमं कृपावशादाचार्यवर्या अपि शिष्यवत्सलाः ॥ 
ननु 'विषं भुङ्घ' इत्यादेरुत्तरं किमिति चेत्, एकस्मिन्नेव पदे लक्षणा, अन्यच्च तात्पर्यग्राहकमित्येव न्यायविदः । एतदपि वाच्यार्थविरोधे सत्येव । प्रकृते तदभावश्चोपपादितः । 'गच्छ, गच्छसि चेत् कान्त ! तत्रैव स्याज्जनिर्मम' इत्यादौ विधेर्निषेधावगतिः कथम्? 'विधेर्निषेधावगतिर्विधिबुद्धिनिषेधतः' इति खल्वा- र्भाटयन्ति ध्वनिकारा इति चेत्, ध्वनेर्वक्रोक्तिरित्येव खलु प्राचीनं ऋजु नाम नाम यद्वा भवतु । उत्तरमुच्यताम्। 
विस्तृतमुत्तरं यद्यपेक्षितं, भट्टजयन्तस्य न्यायमञ्जर्यधीयताम् । वस्तुतस्तु- 
T 
एषां पित्तविकाराणां शास्त्रत्वं नानुमन्वते । यतो न तत्र नियमः नौषधं न प्रतिक्रिया ।। ननु भोः ! प्रेमभक्तावप्येषैव गतिरुच्यते । सत्यं तल्लौकिकं नैव, दिव्यं नैव च पित्तजम् ॥ अत्राप्येवं ब्रुवन्त्येते रसिका ह्युत्तरं वद । जानामि तद्रहस्यं भोः ! कथं त्वां बोधये, बत! पित्तादिजाद्विकारात्तु ज्ञानोन्मादो विलक्षणः । तेजोऽन्धकारयोर्यावद्वैलक्षण्यं तथा भवेत् ॥ नष्टमध्यात्मविज्ञानं ब्राह्मणानां तपःक्षयात् । अस्यैव फलमद्यैते भुञ्जते ब्राह्मणा अमी ॥ अर्थकामपराः केचित् केचिन्मौढ्येन वञ्चिताः । अज्ञानमेव सज्जातं सुज्ञानं कलिवैभवात् ॥ सर्वमेतत्परित्यज्य तपः कुर्मो वयं द्विजाः । सत्यमन्वेषयामोऽद्य, साह्येऽस्ति भगवान् सदा ॥ सत्यरूपी किलायं सः सदाऽस्ते भक्तवत्सलः । बहु दूरं गतास्सत्यात्सन्निपातेन पीडिताः ।। मानसभ्रममूलानां नैव शास्त्रं न च क्रमः । व्यवस्थितानां शास्त्राणां सांकर्यं नैव भावयेत् ॥ ध्वनिस्थले च सर्वत्राप्यनुमानं प्रचक्षते । शास्त्रकारास्तदेव स्याद्युक्तमत्रेति मन्महे ॥ ९८ ॥ 
निर्विशेषं वस्तु शशशृङ्गायितमिति शतशो बोधनेऽपि पुनः पुनः तदेव गायन्तं प्रबोधयितुमन्तिमोपायतया ‘सविशेषविषयत्वात् सर्वप्रमाणानाम् । शब्दस्य तु विशेषेण सविशेष एव वस्तुन्यभिधानसामर्थ्यम्' इत्युक्तं स्मरन् बोधयति – बोध्यमित्यादि । बहुभिरपि पदैः निर्विशेषं बोध्यं चेत्, एकतः = एकस्मात्पदात् अन्यत् पदं वृथा स्यात् । स्पष्टोऽर्थः । 'अनन्तम्' इत्येकेनैव सर्वव्यावृत्तेस्सिद्ध्या सत्यज्ञानादिपदं व्यर्थमेव स्यात् । सत्यं तथैव । परन्तु लोकप्रसिद्धचिदचिद्वैलक्षण्यस्य कण्ठत एवाभिधातुं ते पदे इत्याशंकायाम् - अन्यव्यावृत्तिभेदात्= 
तत्त्वमुक्ताकलापः 
323. 
652 
व्यावृत्तिश्चेत् स्वरूपं भ्रम इह न भवेत् भासमाने तु तस्मिन् 
तस्मात् स्वार्थेषु मुक्तेष्वखिलपदगता लक्षणैवात्र लाभः ।। ९९ ।। 
[बाधार्थ सामानाधिकरण्यनिरासः ] 
बाधार्थं यत् समानाधिकरणवचनं नाविशिष्टं वदेत् तत् 
तत्रैकोऽध्यासयोग्याकृति वदति; परो भेदयुक्तं तु शब्दः । 
ब्रह्मान्ययोः जडचेतनयोः व्यावृत्तिञ्चाभिधातुं पदद्वयस्यफलम् अभिदधतः, अखण्डत्वहानिः स्यात्, व्यावृत्ति- द्वयबोधनात् । व्यावृत्तेरपि विशेषणत्वानपायात् ब्रह्मणः अखण्डत्वहानिः स्यात्, भवदुक्तन्यायेनैव ।। 
- 
न च व्यावृत्तेरभावरूपत्वेनाधिकरणात्मकत्वात्, नाखण्डार्थत्वहानिरिति वाच्यम्, तस्या अभाव- रूपत्वेऽपि अभावस्य नियमेन प्रतियोगिनिरूप्यत्वात् प्रतियोगिभेदेन अभावभेदस्यावश्यकत्वात् । अन्यथा हि पदद्वयं व्यर्थम् । किञ्च – 'व्यवहारे भट्टनयः' इति वदतां युष्माकम्, हठादिदानीं कथं प्राभाकरनय- प्रवेशः । किञ्च - व्यावृत्तिः न धर्मः, किन्तु स्वरूपं चेत्, तस्मिंस्तु भासमाने = स्वरूपस्य स्वप्रकाशत्वात् सदा भासमाने सति; स्वरूपातिरिक्तांशस्य धर्मादेः तस्मिन्ननङ्गीकारात् इह = ब्रह्मणि भ्रमः = जडत्वासत्य- त्वादिभ्रमः न भवेत् । अंशतो ज्ञाते, अंशतोऽज्ञात एव भ्रमसंशयादेः संभवस्य बहुधोपपादितत्वात् ॥ 
1 
एवञ्च प्रतीयमानमर्थं परित्यज्य सर्वपदानां निर्विशेषे लक्षणाया अङ्गीकारेऽपि भक्षितेऽपि लशुने न शान्तो व्याधिः' इति न्याय आपतेदेवेत्याह- तस्मात् = एवं लक्षणाङ्गीकारात् अत्र = अस्मिन् विषये स्वार्थेषु = शक्यार्थेषु मुक्तेषु = त्यक्तेषु, न भवतः कश्चिल्लाभः, अखिलपदगता लक्षणैव लाभ: इत्युपहासः । लाक्षणिकमपि पदं न निर्विशेषबोधनसमर्थम् । गङ्गापदस्य तीरे लक्षणायामपि तीरत्वेनैव तीरबोधात् । लोके कस्यापि प्रमाणस्य निर्विशेषवस्तुबोधनसामर्थ्याभावस्य बहुधोपपादितत्वात् । अतः सत्यादि वाक्यानां निर्विशेषे लक्षणापि न संभवति । सर्वपदलक्षणाविषये वक्तव्यं पूर्वस्मिन् श्लोके एवोक्तम् ॥ ९९ ॥ 
एवमखण्डार्थसामानाधिकरण्यविचारं परिसमाप्य, तत्संमतं बाधार्थसामानाधिकरण्यं विमृशति- बाधार्थमित्यादि । ब्रह्मव्यतिरिक्तमिथ्यात्ववादिनो हि सामानाधिकरण्यं द्विविधं वर्णयन्ति । चेतनवाचिशब्दसमभि- व्याहारस्थले 'तत्त्वमसि' ‘अयमात्मा ब्रह्म' इत्यादौ हि ब्रह्मण एव जीवभावात्, उभयोरप्यभेदात् अखण्डार्थे सामानाधिकरण्यम् । जगद्वाचिपदैस्साकं सामानाधिकरण्यस्थले 'सर्वं खल्विदं ब्रह्म' इत्यादौ तु जगतो मिथ्यात्वात् ब्रह्मणोऽपि मिथ्यात्वापत्त्या अखण्डार्थत्वासंभवात् बाधार्थसामानाधिकरण्यं तत्रेति वदन्ति । अत्र दृष्टान्तः 'चोरः स्थाणुः' इति । स्थाणुं दृष्ट्वा चोर इति भ्रान्तं प्रत्युच्यते ' त्वद्दृष्टः चोरः स्थाणुः' इति । अत्र स्थाणौ चोरत्वाभावो बोध्यत इति चोरत्वबाधात् बाधायां सामानाधिकरण्यमित्युच्यते । एवं प्रकृते 'इदं ब्रह्म' इत्युक्ते ब्रह्मणि जगदभावो बोध्यते । तेन निर्विशेषं ब्रह्मैव सत्यमुक्तं भवतीति वदन्ति । एतन्निराकरोति । बाधार्थं यत् समानाधिकरणवचनम्, तदपि अविशिष्टम् = निर्विशेषं वस्तु न वदेत् । 
। तत्र = 'चोर : स्थाणुः' इत्यत्र एकः = 'चोरः' इति पदम् अध्यासयोग्याकृति = अध्यासस्य = चोरत्वप्रतीतेः 
324. 
653 
निर्दिष्टे वस्तुमात्रे भवतु कथमिहारोपितं बाधनीयं 
भ्रान्तिर्भेदाप्रतीतौ विरमतु च कथं हेतुपौष्कल्ययुक्ता ॥ १०० ॥ 
[ वेदानां स्वतः प्रामाण्यम् ] 
मानं बाधाद्यभावान्निगम इतरवत्; वक्तृदोषस्तु नास्मि 
बाधोऽप्यस्यानुमाद्यैरपि न हि सुवचस्तद्वलेनैव बाध्यैः । 
बुद्धिसरः 
योग्याकृतिविशिष्टत्वम्, अर्थात् चोरत्वप्रतीतिविषयीभूतं वस्तु वदति । परः शब्दस्तु = इतरः स्थाणुशब्दस्तु भेदयुक्तं वदति - चोरभेदरूपस्थाणुत्वविशिष्टं वस्तु वदति । चोरभेदरूपस्थाणुत्वाग्रहणेन हि भ्रमः । तग्रहणाच्च भ्रमनिवृत्तिः । अतश्च पदद्वयमपि सविशेषमेव वस्तु वदति; न तु निर्विशेषं किञ्चिद्वस्तु वदति । चोरपदेन स्थाणौ चोरत्वाभावो न हि बोधयितुं शक्यः, तत्र चोरत्वप्रसक्तेरसंभवात् । किन्तु 'चोरत्वेन प्रतीतः ' इत्येवार्थस्तस्य वक्तव्यः । ‘त्वया चोरत्वेन गृहीतः स्थाणुः' इत्येव विविक्षितोऽर्थः । ततश्च 'चोरत्वप्रकारक - ज्ञानविषयः स्थाणुः' इति विशेषणविशेष्यभाव एव सामानाधिकरण्यम्, न बाधायाम् । तथाऽङ्गीकारेऽपि, स्थाणुपदेन वस्तुमात्रे = निर्विशेषस्थाणुपदार्थे निर्दिष्टे = अभिहिते इह = स्थाणौ आरोपितं चोरत्वम् कथं बाधनीयम् = बाधयितुं शक्यम् । स्थाणुत्वाग्रहणेन हेतुपौष्कल्ययुक्ता = विशेषाग्रहणरूपभ्रमहेतोः तथैवावस्थान- प्रयुक्ता भ्रान्तिः = चोरत्वभ्रमः भेदाप्रतीतौ = चोरभेदरूपस्थाणुत्वस्याग्रहे कथं विरमतु = निवर्तताम् । स्थाणुत्वा- ग्रहणमेव किल भ्रमहेतुः । यदि तेन वाक्येन निर्विशेषणकं स्थाणुमात्रं बोध्येत, तर्हि भ्रमनिवृत्तिः कथम्? 
अतोऽत्रापि न निर्विशेषवस्तुप्रतीतिसंभवः ।। 
TIPUEST 
यद्यपि शाङ्करभाष्ये (3-3-9) अध्यासापवादैकत्वविशेषणत्वरूपं चतुर्विधं सामानाधिकरण्यमुक्तम् । परन्तु अनन्तरकालिकैः तात्पर्यतः अपवाद - एकत्व (अखण्डर्थत्व) रूपद्वयोरेव पर्यवसानकरणादत्रापि तावदेव परीक्षितम् । सिद्धान्ते तु सर्वत्र एकरूपमेव विशेषणविशेष्यभावे सामानाधिकरण्यमिति ज्ञेयम् ॥ १०० ॥ 
अत्र खण्डनकारः प्रत्यवतिष्ठते - मास्तु नाम श्रुतयो निर्विशेषवस्तुबोधनसामर्थ्याभावात्तत्र प्रमाणम्। ब्रह्मव्यतिरिक्तत्वेन हि ताः व्यावहारिकप्रामाण्यवत्यः । न तावता निर्विशेषवस्तुनोऽसिद्धिः, स्वयंप्रमाणरूपस्य ब्रह्मणः स्वसिद्धौ परमुखनिरीक्षणदैन्यं कुतः ? इति । अस्योत्तरतया वेदप्रामाण्यं प्रतिपिपादयिषुः 'प्रत्यक्षादीव मानं विमतिपदवचः ' ( 69 ) इत्यादिना शब्दानां प्रामाण्ये सामान्यतस्साधितेऽपि, विशिष्य वेदप्रामाण्यं प्रदर्शयति-- मानमित्यादि । निगमः = वेदः बाधाद्यभावात् = अप्रामाण्यहेतुभूतानां कारणदोषबाधकप्रत्यया- दीनामभावात् इतरवत् = संप्रतिपन्नाप्तवाक्यवदिति । तथा च ' वेदः प्रमाणम्, कारणदोषबाधकप्रत्ययाभावे सति वाक्यत्वात्, यथा संप्रतिपन्नमाप्तवाक्यम्' इति प्रयोगः । हेत्वसिद्धि परिहरन् प्रथमं कारणदोषरूप- विशेषणासिद्धिं परिहरति- अस्मिन् = वेदे वक्तृदोषस्तु = शब्दाप्रामाण्यहेतुभूतो वक्तृदोषस्तु न = न शक्य- शङ्कः । कुतः ? इत्यत्र 'तु' कारो वक्तृदोषप्रसक्तेरभावं इतरवाक्यवैलक्षण्यमपौरुषेयत्वं सूचयति । इदमपि यदि स नाभ्युपगच्छेत्, तदैवोक्तमन्यत्र (श.दू.) 'अलं तर्हि वैदिकत्वकचुकवहनवृथाप्रयासेन' इति । वेदानामपौरुषेयत्वमेव संदिहानं प्रति तु वक्तव्यमग्रे ( 111 ) विस्तरेण वक्ष्यति ॥? 
तत्त्वमुक्ताकलापः 
654 
संदिग्धा नात्र बुद्धिः; न च न समुदिता; तेन विज्ञानसिद्धौ 
उत्सर्गान्मानमेतत्, मतिकलुषजयः स्याच्च मीमांसयैव ॥ १०१ ॥ 
[ वेदानां प्रामाण्यं न परतः ] 
325. मानं वेदोऽपि वक्तुर्गुणत इति परं न्यायवित् साधयिष्यन् 
सामान्यात् बुद्धिहेतोः प्रमितिमधिकतः साधयत्यन्यनीत्या । 
विशेषणासिद्धि 
- 
अथ विशेष्यासिद्धिं परिहरिष्यन्, वेदाप्रामाण्यापादकं बाधकज्ञानं 1) किं प्रत्यक्षम्, 2) उतानुमानम्, 3) उतागमः, 4) उत वेदजन्यज्ञानस्य संदेहरूपत्वात्, 5 ) उतोन्मत्तवाक्यवत् तेन ज्ञानस्यैवाजननात्, 6) उत मत्तवाक्यवत् परस्परविरुद्धार्थाभिधायित्वादिति विकल्प्य क्रमेणोत्तराण्याह । तत्र प्रत्यक्षेण बाधस्तु अदर्शनेनैव निरस्तः । अत एवानुमानमपि तद्बाधकं न किञ्चिदुत्तिष्ठेत्, व्याप्तिग्रहणादीनां प्रत्यक्षमूल- कत्वात् । नापि शब्दः । स किं वैदिकः, उत स्मार्तः ? वैदिकश्चेत्, तर्हि सिद्धं तत्र वेदप्रामाण्यम् । स्मृत्या चेद्बाधस्तत्राह - बाध इत्यादि । तद्बलेनैव वेदबलेनैव बाध्यैः अनुमाद्यैरपि = स्मृत्यादिभिरपि अस्य= वेदस्य बाधोऽपि न हि सुवचः = वक्तुं न शक्यः, श्रुतिस्मृत्योर्विरोधे हि श्रुतिविरोधात् स्मृतिरेव बाध्येत । चतुर्थं प्रतिवक्ति - अत्र = वेदे बुद्धिः = तज्जन्यं ज्ञानम् संदिग्धा = संदेहरूपा न । पञ्चमं प्रत्याह - तेन = वेदवाक्येन विज्ञानसिद्धौ = विशिष्टस्यैव ज्ञानस्य सिद्धौ – न समुदिता न च = ज्ञानमेव न भवतीति नैव । ज्ञानविज्ञानमयो हि वेदः । षष्ठं प्रत्याह- मतिकलुषजयः = वेदाप्रामाण्यहेतुभूतविरुद्धार्थकत्वादिप्रयुक्त- बुद्धिदोषपरिहारस्तु मीमांसयैव तदर्थमेवावतीर्णया पूर्वोत्तरमीमांसयैव स्याच्च= स्यादेव । बाधकाभाव उदितः । साधको हेतुः कः ? इत्यत्र - एतत् = वेदप्रामाण्यम् उत्सर्गाम्नानम् = उत्सर्गन्यायसिद्धम्, ज्ञानानां प्रामाण्यस्य स्वतस्त्वात् । तदेतत् स्पष्टीक्रियते समनन्तरश्लोकेषु । तथा च यदि त्वमात्मानं वैदिकं मन्यसे, तर्हि ब्रह्मण्यपि वेद एव प्रमाणमित्यभ्युपगच्छ । अथवा हैतुकत्वप्रथां वा वह । बुद्धिशुद्ध्यै शास्त्रयोनित्वाधिकरणं वाऽधीयताम् । वेदास्तु मेरुवत्, ब्रह्मवदेव सदा सुप्रतिष्ठिता एव आचन्द्रार्क विराजेरन् ॥ १०१ ॥ 
उत्सर्गाम्नानमेतदिति कथम्? वेदस्यापि परत एव प्रामाण्यादिति वदन्तं प्रत्याह- मानमित्यादि । न्यायवित्=नैयायिकः परम् = परमात्मानम् साधयिष्यन् = साधयितुमिच्छन् वेदोऽपि वक्तुः = तदुपदेष्टुः गुणतः = सर्वज्ञत्वपरमाप्तत्वादिगुणत एव मानम् = प्रमाणम्, न स्वतः इति, सामान्यात् बुद्धिहेतोः = ज्ञान- सामान्यकारणापेक्षया अधिकतः = अधिकेन आप्तोक्तत्वहेतुना गुणेन जन्याम् प्रमितिम् = प्रमाम् अन्यनीत्या- अप्रमान्यायेन साधयति ॥ 
नैयायिकाः खलु ज्ञानसामान्यकारणापेक्षया अतिरिक्तो दोषः अप्रमायाः यथा कारणम्, तथा प्रमायाः गुणः कारणम् । अतश्च वेदप्रामाण्यं तदुपदेष्टुः पुरुषस्य गुणात् भवति इत्याशेरते । तथा चात्रानुमानम् ' प्रमा ज्ञानहेत्वतिरिक्तहेतुजन्या, कार्यत्वे सति ज्ञानविशेषरूपत्वात्, अप्रमावत्' इति । ईश्वरीयप्रमाव्यावृत्त्यर्थं कार्यत्वे सतीति विशेषणम् । अप्रमाया ज्ञानविशेषरूपत्वेन तत्र ज्ञानहेत्वतिरिक्तदोषरूपविशेषकारणजन्यत्वं हि सर्व- संमतम् । तद्वदेव प्रमाया अपि गुणरूपविशेषहेतुजन्यत्वमावश्यकमिति भावः । एवञ्च वेदोपदेष्टृतयेश्वरसिद्धिः ।। 
655 
कार्यत्वं भेदकं स त्विह वदतु कथं धीविशेषत्वहेतौ 
सिद्धेऽसिद्धेऽपि नित्यप्रमितिमति विभौ निष्फलत्वादमुष्य ॥ १०२ ॥ 
बुद्धिसर: 
तस्योत्तरमाह - कार्यत्वमित्यादि । स तु = नैयायिकः इह = उक्तानुमाने धोविशेषत्वहेतौ = उक्तानुमाने ज्ञानविशेषत्वरूपहेतौ कार्यत्वम् = कार्यत्वरूपम् भेदकम् = विशेषणम् कथम् = कीदृशफलाय वदतु = वदेत् । कुतः ? अमुष्य = कार्यत्वरूपविशेषणस्य नित्यप्रमितिमति = नित्यप्रमात्मकज्ञानवति विभौ = परमात्मनि सिद्धे अथवा असिद्धेऽपि वा निष्फलत्वात् । अतः व्यर्थविशेषणघटितत्वात् व्याप्यत्वासिद्धिः ।। 
अत्र पक्षभूतप्रमापदेन ईश्वरप्रमाया अपि क्रोडीकारे, तस्या नित्यत्वेन जन्यत्वाभावात् बाधः । तस्या अपक्षीकारे व्यर्थविशेषणत्वमिति उक्तानुमानेन नेष्टसिद्धिः । वस्तुतस्त्विदमुक्तिदूषणम्।। 
विषयेष्वपि सर्वेषु विवदन्ते परीक्षकाः । तत्कालसदृशं हन्त ह्यवर्धत कलिस्ततः ॥ स्थूलेष्वपि प्रमेयेषु विवदन्ते यदा वृथा । किमु सूक्ष्मप्रमेयेषु विज्ञानाभावकारणात् ॥ जानन्त एव ह्याचार्याः सर्वं देवकृपाबलात् । तत्कालसदृशं किञ्चिद् ब्रूयुस्ते धर्मसंकटात् ॥ विषयग्रहणं त्वन्यत् ज्ञानस्य ग्रहणं तथा । प्रमात्वग्रहणं त्वन्यदित्याहुस्ते परीक्षकाः ।। त्रयं युगपदित्येके द्वयं युगपदित्यथ । प्रत्येकमेव त्रितयं इत्यन्ये च बुधा विदुः ।। 
- 
प्रकृते – प्रमात्वमप्रमात्वं चोभयं परत इति नैय्यायिकाः । उभयं स्वत इति सांख्या: । अप्रमात्वं स्वतः, प्रमात्वं परत इति सौगताः । प्रमात्वं स्वतः, अप्रमात्वं तु परत इति वेदान्तिनः ।। 
'सर्वं न्याय्यं युक्तिमत्त्वात् विदुषां किमशोभनम्' । इत्याह भगवान् स्पष्टं कथमेतद्विचिन्त्यताम् ॥ सप्तभङ्गीनयः स्याद्धि ह्येवं यदि च कथ्यते । व्यवस्थितं न किञ्चित्स्यात् इत्याद्याशंक्यते पुनः ॥ 
अत्र तत्त्वं यथावद्धि वक्ष्यामस्समयान्तरे । प्रामाण्यविषये त्वत्र वक्ष्ये वेदान्तिसंमतम् ॥ तत्राप्यस्ति विकल्पोऽसावुत्पत्तिज्ञप्तिभेदतः । विकल्पयोर्द्वयोरस्ति स्वतस्त्वपरतस्त्वयोः ।। 
प्रामाण्यस्य स्वतस्त्वपरतस्त्वविचारे प्रथमम् प्रामाण्योत्पत्तौ स्वतस्त्वपरतस्त्वविचारः, ततः प्रामाण्यज्ञप्तौ=प्रामाण्यग्रहणे स्वतस्त्वपरतस्त्वविचार इति कक्ष्याद्वयं वर्तते इत्यवधेयम् ॥ 
तत्रोत्पत्तौ स्वतस्त्वं नाम ज्ञानसामान्यसामग्रीजन्यत्वम् । ज्ञप्तौ स्वतस्त्वं नाम ज्ञानग्राहकसामग्री- ग्राह्यत्वम् । उत्पत्तौ परतस्त्वं नाम ज्ञानसामान्यसामग्र्यतिरिक्तविशेषसामग्रीजन्यत्वम् । ज्ञप्तौ परतस्त्वं नाम ज्ञानग्राहकसामग्र्यतिरिक्तसामग्रीग्राह्यत्वम् । नैयायिकानामयमाशयः कार्यं हि सामान्यविशेषरूपेण भिद्यते । यथा पटादिकार्यं पटत्वादिना सामान्यरूपेण, नीलपटत्वरक्तपटत्वादिना विशेषरूपेण च भिद्यते । अत एव पटसामान्यसामग्री तुरीवेमतन्तुवायादिरूपा । एवं नीलपटादिरूपविशेषसामग्री च नीलतन्त्वादिरूपा । एवमेव ज्ञानमपि सामान्यविशेषरूपेण भिद्यते । ज्ञानसामान्यमन्यत् । तद्विशेषे प्रमाप्रमे भिन्ने । न हि सामान्यं विशेषो भवेत्, विशेषो वा सामान्यं भवेत् । अत एव ज्ञानसामान्यसामग्री अन्या, ज्ञानविशेषसामग्री च अन्या । आत्ममनस्संयोगादिस्सामान्यसामग्री । तया सह गुणदोषादिः विशेषसामग्री । ततश्च गुणजन्या प्रमा, दोषजन्या 
तत्त्वमुक्ताकलापः 
656 
अप्रमा । इदमेवोत्पत्तौ परतस्त्वम् । एवं प्रमात्वाप्रमात्वे ज्ञानग्रहणसामान्यसामग्र्यतिरिक्तसामग्रीग्राह्ये | ज्ञान- ग्रहणसामान्यसामग्री अनुव्यवसायरूपा । तया ज्ञानमात्रं गृह्येत, न तु तद्विशेषे प्रमात्वाप्रमात्वे, अनुव्यवसायस्य सामान्यसामग्रीत्वात् । अतः प्रमात्वं अनुव्यवसायातिरिक्तया सफलप्रवृत्तिजनकत्वहेतुकानुमित्या गृह्यते - इदं ज्ञानम् प्रमा, सफलप्रवृत्तिजनकत्वात् इति । एवमेवाप्रमात्वमपि अनुव्यवसायातिरिक्तया विफलप्रवृत्तिजनकत्व- हेतुकानुमित्या गृह्यते - इदं ज्ञानम् अप्रमा, विफलप्रवृत्तिजनकत्वात् - इति । इदमेव ज्ञप्तौ परतस्त्वम् । एवञ्च प्रमात्वमप्रमात्वं च ज्ञानसामान्यसामग्र्यतिरिक्तगुणदोषजन्यत्वादुत्पत्तावपि परतस्त्ववादिनः, ज्ञानग्राहकसामग्र्यतिरिक्तानुमितिग्राह्यत्वात् ज्ञप्तावपि परतस्त्ववादिनो नैय्यायिकाः ॥ 
9 
वेदान्तिनः प्राभाकराश्च - प्रामाण्यम् उत्पत्तौ ज्ञप्तौ च ज्ञानसामान्यकारणातिरिक्तं विशेषकारणं नापेक्षते, जायमानस्य सर्वस्यापि ज्ञानस्य स्वत एव प्रमारूपत्वात् । सत्यरजतज्ञानं यादृशं अनुभवसिद्धम्, शुक्तिरजतज्ञानमपि तादृशमेवादावनुभवसिद्धम् । समीपोपसर्पणानन्तरमेव 'इदं ज्ञानमप्रमा' इति जानन्ति । अतः प्रामाण्यं ज्ञानसामान्यसामग्र्यैव स्वयमुत्पद्यते, अप्रामाण्यं तु दोषवशात् । ननु दोषो यत्र मिलितो भवति तत्राप्रमा इति यदि, तर्हि दोषाभाव एव प्रमां प्रति कारणमिति, दोषाभाव एव प्रमासामग्री जातेति कथं प्रमात्वं स्वत इति चेत्, अभावस्यातिरिक्तपदार्थत्वाभावेन, अतिरिक्तसामग्र्या असिद्धेः । अतः प्रामाण्यं स्वत एवो- त्पद्यते । एवं प्रामाण्यं स्वत एव ज्ञायते च । यदि सफलप्रवृत्तिजनकत्वेन प्रामाण्यमनुमीयते तर्हि तादृशानुमाने प्रामाण्यं कथं ज्ञायेत । यदि स्वतः, तर्हि सिद्धं स्वतः प्रामाण्यम् । यद्यन्येन ज्ञानेन, तर्ह्य - नवस्था । अतः प्रामाण्यं स्वतः, अप्रामाण्यं तु परतः = विफलप्रवृत्तिजनकत्वानुमानेन । तथा च ज्ञानजनकसामग्रीजन्यत्वमुत्पत्तौ स्वतस्त्वम् । ज्ञानग्राहकसामग्रीग्राह्यत्वं ज्ञप्तौ स्वतस्त्वम् । ज्ञानस्य स्वप्रकाशत्वेन स्वत एव ग्रहणात्, ज्ञानग्राहकसामग्रीग्राह्यत्वमेव स्वतस्त्वम् । ननु नैयायिकमतेऽपि - ' इदं ज्ञानं प्रमा, सफलप्रवृत्तिजनकत्वात्' इत्यनुमितिसामग्र्या पक्षीभूतज्ञाने प्रामाण्यग्रहणात् ज्ञानग्राहकसामग्रीग्राह्यत्वं प्रामाण्ये सिद्धमिति सिद्धसाधनमिति चेत्, ज्ञानग्राहकसामग्र्यां यावत्त्वस्य विशेषणात् । ज्ञानग्राहिकाः यावत्यः सामग्र्यः, ताभिस्सर्वाभिरपि ग्राह्यत्वलाभात् 'इदं रजतम्' इति प्रमासामग्र्या अपि तदन्तर्गतत्वात्, तया ज्ञानमात्रग्रहणेऽपि प्रामाण्यस्याग्रहणेन दोषाभावात् ॥ 
ननु तर्हि — 'इदं ज्ञानम् अप्रमा, विफलप्रवृत्तिजनकत्वात्' इत्यनुमानेनाप्रामाण्यस्यैव ग्रहणात्, ज्ञानग्राहकयावत्सामग्रीग्राह्यत्वं प्रमात्वे नास्तीति व्यभिचार इति चेत्, अप्रामाण्या ग्राहकत्वस्य सामग्री - विशेषणत्वेन, तत्सामग्र्या व्यावृत्तेः । अथैवमपि उक्तानुमितिसामग्र्या पक्षीभूतभ्रमेऽप्रामाण्यग्रहणेऽपि अनुमित्या- त्मकज्ञाने प्रामाण्यस्य स्वत एव ग्रहणात्पुनरपि बाध इति चेत्, न । 'अप्रामाण्याग्राहक' इत्यनेन तदप्रामाण्याग्राहकत्वविवक्षणात् । 'तत्' पदस्य बुद्धिस्थपरामर्शकत्वात्, अप्रामाण्याग्राहकतादृशानुमितिः तत्पदेन ग्राह्या । तयाऽनुमितिसामग्र्या पक्षीभूतज्ञानेऽप्रामाण्यग्रहणेऽपि अनुमित्यात्मके विषयीभूते ज्ञानेऽप्रामाण्या- ग्रहणेन बाधपरिहारः । तथा च ' तदप्रामाण्याग्राहकज्ञानग्राहकयावत्सामग्रीग्राह्यत्वं स्वतस्त्वम्, तदभावश्च परतस्त्वमिति निष्कर्षः ॥ 
657 
बुद्धिसर: 
ननु यदि प्रामाण्यं सर्वत्र स्वत एव गृह्यते, तर्हि कुत्रचित् 'ममोत्पन्नं ज्ञानं प्रमा, न वा ? ' इति संशयः कथं स्यात्, प्रामाण्यस्य गृहीतत्वादिति चेत्, प्राथमिकज्ञानस्यानवधारणात्मकत्वेन संशयसहत्वात् । अनन्तरं सफलप्रवृत्तिजनकत्वेन हेतुना तत्प्रामाण्येऽवधृते संशयपरिहारात् पूर्वं गृहीतं प्रामाण्यमेव दृढीक्रियते । ननु तर्हि अनवधारणात्मके प्राथमिकज्ञाने प्रामाण्यं न गृहीतमेवेत्यायातम् । ततश्च ज्ञानग्राहकयावत्सामग्रीग्राह्यत्वं गतमेवेति कथं स्वतस्त्वसंरंभ इति चेत्, अनवधारणत्वेन रूपेणैव प्रथमं ग्रहणेन संशयसहत्त्वात् । अथैवमपि विषयांश एव तत्र संशयजननात्, विषय्यंशे संशयस्याभावात्, विषयांशेऽनवधारणरूपत्वम्, विषय्यंशेऽवधारणरूपत्व- मेवेति प्राप्तो विषयविषयिभेदः, तयोर्ग्रहणेऽपि भेदश्चेति विषयग्रहणमन्यत्, विषयिग्रहणं चान्यद्यदि, तर्हि ज्ञानग्रहण- मन्यत्, प्रामाण्यग्रहणञ्चान्यदेवास्तु, का हानिः । तथा च ज्ञानग्रहणेनैव प्रामाण्यमपि गृह्यत इति शपथः कथमिति चेत्, अहो दुष्टतार्किक ! हैतुकोऽसि त्वम् । कथमेवं तर्कयन्, तावतैव ब्रह्मदर्शनं भविष्यतीति मन्यसे किम्? भो महावेदान्तिन् ! मास्तु कोपः । नाहं भवच्छापभीरुः । पृच्छामि भवन्तमेव किमनया चर्चया जातं तव ब्रह्मदर्शनमिति । अरे! पुनरपि तर्कयसि । 'तर्काप्रतिष्ठानात्' इति किं जानासि ? जानामि भो अहम् || 
1 
कारी 
वेदान्तिनो भवन्तो हि न जानन्ति कुतस्त्विदम् । मायाया वैभवं ह्येते न जानन्ति किल ह्यहो ! ॥ सगुणं परमात्मानं मिथ्येति किल मन्वते । अत एते तत्कृपातो वञ्चिता हन्त ! मन्महे || अत एवोच्यतेऽस्माभिरसकृच्च मुहुर्मुहुः । वेदान्तशास्त्रं सर्वं हि तर्कशास्त्रीकृतं परैः ।। तस्यैव च फलं लोके दृश्यते सर्वशून्यता । तर्कशास्त्रं हि विद्वद्भिः लोकायतमितीरितम्॥ पर्याप्तं बाह्यजगति सर्वस्मिन्नपि वस्तुषु । नात्र वेदान्तिभिः कार्यं किञ्चिदस्ति समीक्ष्यताम् ॥ तपसा ब्रह्म जानीहीत्युक्तेऽप्येवं कुतो ह्यमी । तर्कमेवावलम्ब्यैवं वृथा निन्युर्हि वत्सरान् । विचारशास्त्रं वेदान्त इत्येवं कथमुच्यते ? । इति चेत् हन्त बालोऽसि त्वरितं श्रय सद्गुरुम् ।। स सीमां दर्शयेन्नूनं विचारस्य समञ्जसाम् । समापयामो वयमप्यत्रैवेमां विचारणाम् ।। 
ननु वेदानां प्रामाण्यं असाधारणमिति तवापि संमतम् । एवं सति कथं खण्डयसि स्वतस्त्वम्? अये मुग्धवैदिक ! न वयं वेदानां स्वतः प्रामाण्यवादिनः । किं न श्रुतम् ' मन्त्रायुर्वेदप्रामाण्यवच्च तत्प्रामाण्य- माप्तप्रामाण्यात्' (न्या.सू.2-1-69 ) इति । तद्वा कथमिति चेत्, एतद्वा कथमिति समानम् । सत्यं वेदानां प्रामाण्यमसाधारणमेव । तत्तु तदुपदेष्टृवैशिष्ट्यादेव । तर्हि कुत्र विश्रामः ? किं नैतदपि श्रुतम् ? 'श्रद्धावान् लभते ज्ञानं तत्परः संयतेन्द्रियः ।' (गी. 4-39) 'श्रद्धामयोऽयं पुरुषो यो यच्छ्रद्धः स एव सः' (गी. 17-3) इत्यादि । सा वा श्रद्धा कथं भवेत् ? सम्यक् पृष्टमायुष्मता । उत्तरं केन वक्तव्यम् ? साधवः सेव्यन्ताम् । के ते साधवः ? कुत्र सन्ति ते ? अयि भोः ! 
नाहं त उपदेशाय प्रवृत्तः, नाप्यहं गुरुः । दिग्दर्शनं कथंचित्तु दर्शितं, सेव्यतां हरिः ॥ सर्वयोगक्षेमकरः स शेते हृदये तव । आर्तिः प्रामाणिकी स्याच्चेत्, स मार्ग दर्शयिष्यति ॥ समाप्तस्तर्ककालोऽयमित्येवमवधार्यताम् । वृथाविचारं सन्त्यज्य कार्येष्ववतर द्रुतम् ॥ ॐ ‘उद्धरेदात्मनात्मानं नात्मानमवसादयेत्' । इत्याद्युक्तं भगवता गाढं तच्चिन्त्यतां सदा ॥ १०२ ॥ 
तत्त्वमुक्ताकलापः 
326. 
327. 
658 
[ ज्ञानानां प्रामाण्यमौत्सर्गिकम् ] 
संवित्तीनां यथावस्थितनिजविषयोल्लेख औत्सर्गिकः स्यात् 
वह्न्यादेर्दाहकत्वप्रभृतिवदुपधेरन्यथात्वं भ्रमांशे । नित्यज्ञानप्रमात्वं वदसि च निरुपाध्येव निर्हेतुकत्वात् 
दोषाभावात् प्रमा चेत्, श्रुतिरपि जयिनी दोषद्वरोज्झिता नः ॥ १०३ ॥ 
[ ज्ञानानां स्वतः प्रामाण्यमवर्जनीयम् ] 
सर्वं साक्षात्करोति स्वत उपधिगणैरुज्झितः संप्रसादः 
प्रामाण्यं तत्र नोपाध्युपनतमिति तत्तुल्यताऽन्यत्र युक्ता 
वेदानामेव प्रामाण्यं स्वतो न, सर्वस्यापि ज्ञानस्य प्रामाण्यं स्वत एवेत्याह- संवित्तीनामित्यादि । संवित्तीनाम्=ज्ञानानां सर्वेषामपि यथावस्थितनिजविषयोल्लेखः = यथावस्थितस्य स्वविषयस्य प्रदर्शनम् वह्न्यादेः=वह्निप्रभृतीनाम् दाहकत्वप्रभृतिवत् = दाहकत्वादिशक्तिवत् औत्सर्गिकः = सहजसिद्धः स्यात् । भ्रमांशे = अप्रमाविषयेषु अन्यथात्वम् = अप्रमात्वम् उपधेः = उपाधिकृतं स्यात् । मणिमन्त्रौषधादिप्रतिबद्धो हि वह्निः न दहति । दाहकत्वं सहजम्, अदाहकत्वमौपाधिकम् । किं बहुना ! वेदानां प्रामाण्यमीश्वरोपदिष्टत्वादिति वदन् नित्यज्ञानप्रमात्वम्=तदीयं ज्ञानं नित्यमिति तत्प्रमात्वं निर्हेतुकत्वात् = हेतुजन्यत्वाभावात् निरुपाध्येव = निरुपाधिकं स्वत एवेति वदसि च । अतः कुत्रचित् ज्ञानप्रामाण्यं स्वत इत्यङ्गीकृतमेव । ननु ईश्वरज्ञानस्य स्वतः प्रमात्वे नित्यत्वं न प्रयोजकम्, किन्तु दोषाभावात् = ईश्वरस्य भ्रमप्रमादाद्यभावात् तद्ज्ञानम् प्रमा चेत्, तर्हि— नः = परमवैदिकानामस्माकम् दोषद्वरोज्झिता = दोषगन्धरहिता श्रुतिरपि जयिनी = जयशालिनी = नित्यं प्रमारूपैव भवति । वस्तुतस्तु नैयायिकानामाशयः पूर्वमेव (नायक. ) प्रदर्शितः ।। 
वेदा नित्या हि केषाञ्चित् अन्येषामीश्वरोदिताः । अपौरुषेयाः केषाञ्चित् सर्वेऽप्येते तु वैदिकाः ॥ मतिभेदः कथं न्वेषामिति चेत् पृच्छ सौगतान् । ये वेदं दूषयामासुः बहुधा ब्रह्मराक्षसाः ॥ तदुत्तरप्रदानाय तेऽयतन्त ह्यनेकधा । तद्देशकालानुगुणं महात्मानो महाधियः ।। लक्ष्यं तु तेषां सर्वेषां वेदप्रामाण्यरक्षणम् । तदेव ग्राह्यमस्माभिः वृथा चर्चा तु वर्ज्यताम् ॥ आविर्बभूवुर्वेदास्तु ब्रह्मर्षीणां तपोबलात् । अन्तर्वाणिस्वरूपेण हृदयेषु स्वयं पुरा ।। अतस्ते पौरुषेया न, पुंबुद्ध्या रचिता न हि । अतः प्रामाण्यमेषां हि न प्रश्नार्हमितीर्यते ॥ १०३ ॥ 
श्रुतार्थापत्त्यापि ज्ञानानां प्रामाण्यं स्वतस्सिध्यतीत्याह - सर्वमित्यादि । संप्रसादः = मुक्तात्मा, 'एष संप्रसादोऽस्माच्छरीरात्समुत्थाय परं ज्योतिरुपसंपद्य स्वेन रूपेणाभिनिष्पद्यते' (छां. 8-12-2 ) इत्यत्र मुक्तात्मनि स शब्दः प्रयुक्तः । उपधिगणैः = पुण्यपापादिभिः, तत्कार्यभूतैः रागद्वेषादिभिश्च उज्झितः = त्यक्तः सर्वं स्वतः साक्षात्करोति । 'सर्वं ह पश्यः पश्यति' (छां. 7-26-2 ) इति पश्यः = ब्रह्मसाक्षात्कारवान् सर्वं स्वतः पश्यति इति श्रुतिः । मुक्तात्मनां सर्वकर्मविनिर्मुक्तत्वात् तदीयं ज्ञानं स्वतः प्रमाणं भवेत् । यतः 
328. 
659 
आत्मस्वात्मांशयोश्च क्वचिदपि न भवेत् भ्रान्तिरंशान्तरेऽपि 
स्यादेषा न स्वरूपे क्वचन; परमसौ द्विप्रकारे प्रकारे ॥ १०४ ॥ 
[ अप्रामाण्यस्य स्वतस्त्वनिराकरणम् ] 
भ्रान्तिज्ञानेऽपि सत्यं किमपि तव मतेऽप्यस्त्यधिष्ठानपूर्वे 
सत्यैकालम्बि चैकं समयिभिरखिलैर्दुस्त्यजं स्वार्थसिद्ध्यै । 
बुद्धिसर: 
तत्र = मुक्तात्मनां ज्ञाने प्रामाण्यम् उपाध्युपनतं न= सोपाधिकं न, सर्वोपाधीनां निवृत्तत्वात् इति हेतोः अन्यत्र = इतरेषां ज्ञानेऽपि तत्तुल्यता = मुक्तात्मज्ञानतुल्यता युक्ता, ज्ञानानामेकजातीयत्वात् । तर्हि भ्रमप्रसक्तिः कुत्र ? कुतः ? इति प्रश्नस्योत्तरं प्रमेयविश्लेषणेन प्रदर्शयति - आत्मेत्यादि । भ्रान्तिः = भ्रान्तिरूपं ज्ञानम् आत्मस्वात्मांशयोश्च = आत्मस्वात्मपदयोः प्रथमं द्वंद्वः, ततः अंशपदेन तत्पुरुषः । तथा च आत्मा = भ्रान्ति- ज्ञानस्वरूपम्, स्वात्मा=तस्याश्रयभूत आत्मा, एतदुभयांशयोस्तु क्वचिदपि न भवेत् । ज्ञानं भ्रमो वा भवतु, प्रमा वा भवतु । सर्वत्र हि ज्ञानाश्रयस्य आत्मनो भानम्, ज्ञानस्वरूपस्य च भानमवर्जनीयम् । 'अहमस्मि, न वा' इति भ्रमः संशयो वा कस्यापि न भवति । एवं प्रमाश्रमसाधारणं ज्ञानस्य स्वरूपं यत्, तदंशेऽपि कस्यापि भ्रमः संशयो वा क्वचिदपि = कस्यापि न भवेत् । 'ज्ञानमेव नोत्पन्नम्' इति भ्रमो वा, 'ज्ञानमुत्पन्नं न वा ' इति संशयो वा न हि कस्यचिद्भवति । एवमेव अंशान्तरेऽपि = विषयरूपे अंशान्तरे वा भ्रमः न भवति, निर्विषयस्य ज्ञानत्वासंभवात् । एवम् एषा = भ्रान्तिः स्वरूपे = भ्रमाधिष्ठानभूतवस्तुस्वरूपे वा क्वचन = = कुत्रापि न=निरधिष्ठानभ्रमासंभवात् । 'सर्वं ज्ञानं धर्मिण्यभ्रान्तम्' इति न्यायात् । तर्हि भ्रमः कुत्रेति चेत्, परम् = परं तु असौ = भ्रमः द्विप्रकारे = द्विविधे प्रकारे = धर्मे भवति । धर्मो हि द्विविधः, स्वरूपनिरूपकः, निरूपित- स्वरूपविशेषणं चेति । आद्य : रज्जुत्वशुक्तित्वादिः । अत्र भ्रमः सर्पत्वरजतत्वाद्यात्मना । द्वितीयः शंखत्वेन निरूपिते विशेष्ये पीतत्वादिधर्मः । अत्र सर्वत्र भ्रमः दोषौपाधिकः । दोषाभावे तु प्रमात्वमेवोत्सर्गः । अतः स्वतः प्रामाण्यमेवोत्सर्गसिद्धम् । यद्यपि कुत्रचिद्धर्म्यंशेऽपि भ्रमः प्रतिपाद्यते, शुक्तौ रजततादात्म्यभ्रमः, रज्जौ सर्पभ्रम इति । परन्तु तत्रापि सूक्ष्मविमर्शे धर्मितावच्छेदकांश एव पर्यवसानम् । एवञ्च भ्रमत्वस्यौपाधिकत्वात् प्रमात्वस्यैव सहजत्वात् प्रामाण्यं स्वत इत्युत्सर्गः ॥ 
तथा चेश्वरस्य मुक्तानां च ज्ञानं दृष्टान्तीकृत्य संसारिणां ज्ञानस्यापि प्रमात्वमेव सहजमित्युत्सर्गः । न तावन्मात्रम्, ज्ञानसामग्र्या इन्द्रियादिरूपाया अपि प्रमाजनकत्वमेव स्वभावः । अप्रमाजनकत्वं तु दोषादिति निष्कर्षः । न्यायशास्त्रं हि लोकायतमित्यसकृत्प्रतिपादितम् । एतद्दृष्ट्या नैयायिकैः परतस्त्वसमर्थन- मनिवार्यमायातम् । सांसारिकदशाया एव न्यायशास्त्रविषयत्वादित्यभ्यूह्यम् ॥ १०४ ॥ 
बौद्धोक्तम् अप्रामाण्यस्वतस्त्वं निराकरोति-भ्रान्तीत्यादि । तव = बौद्धस्य मतेऽपि भ्रान्ति- ज्ञानेऽपि = भ्रमात्मकज्ञानेऽपि अधिष्ठानपूर्वम्=अधिष्ठानादिरूपम् किमपि सत्यम् = सत्यभूतम् अस्ति= अस्त्येव । बौद्धेषु माध्यमिक एक एव निरधिष्ठानभ्रमवादी । विज्ञानवादी स्वलक्षणज्ञानं प्रमाणरूपम्, 
तत्त्वमुक्ताकलापः 
329. 
660 
बुद्धेस्तत्पक्षपातः स्वयमपि कथितः सौगतैरेव कैश्चित् 
स्वात्मांशे सत्यता च स्वत इति तदसौ वैदिकोक्ते वृथेर्ष्या ।। १०५ ।। 
[अप्रामाण्यस्वतस्त्वासम्भवः ] 
अप्रामाण्यं स्वभावो गुणत इतरदित्यत्र न ह्यस्ति हेतुः टमाट नाभावो हेत्वपेक्षस्त्विति च न, नियमात्; अन्यथाऽतिप्रसङ्गात् । 
= 
विकल्पस्त्वप्रमाणमित्यङ्गीकरोति । अखिलैः समयिभिः सर्वैरपि सैद्धान्तिकैः स्वार्थसिद्ध्यै = स्वपक्ष- स्थापनाय सत्यैकावलम्बि= सत्यमात्रविषयकम् एकम् ज्ञानम् दुस्त्यजम् । स्वमतपरमतविभागज्ञानवता 'मम मतमेव प्रामाणिकम्' इति वक्तव्यं चेत्, एतद्वाक्यजन्यं ज्ञानं सर्वांशेऽपि प्रमाणमित्यङ्गीकार्यमेव, अन्यथा स्वमतस्थापनस्यैवासिद्धिप्रसङ्गात् । अयमंशः पूर्वमेव ( श्लो. 9) प्रदर्शितः । सौगतैरेव कैश्चित् = बौद्धैरेव विज्ञानवादिभिः स्वयमपि = स्वयं कण्ठत एव बुद्धेः = ज्ञानस्य तत्पक्षपातः प्रामाण्यापरित्यागः कथितः । अन्ततः भ्रमात्मकज्ञाने विषयांशस्य मिथ्यात्वेऽपि स्वात्मांशे च = विषयिरूपज्ञानस्वरूपे च सत्यता = सत्यरूपता स्वत एव इति अवश्यमङ्गीकार्यमेव । अत एव किल स्वलक्षणज्ञानमेकमेव सत्यमित्यङ्गीकृतम्। तत्= तस्मात् असौ=अप्रामाण्यमेव स्वत इति वार्ता वैदिकोक्ते= वैदिकैरस्माभिरुक्ते 'सर्वं ज्ञानं स्वतो यथार्थम्' इति वादे ईर्ष्या=असहना वृथा = व्यर्था । 'सुभगाभिक्षुकन्यायानुसारात्' इति नर्मोक्तिः ॥ 
इदमत्र सारभूतम् - विज्ञानवादिनो बौद्धा बाह्यार्थमपलिलपयिषवः प्राथमिकं वस्तुस्वरूपमात्र- विषयकं स्वलक्षणज्ञानमेव प्रमा । परन्तु तत् क्षणिकम् । तद्बलेन द्वितीयक्षणे जायमानं विकल्पपदवाच्यं त्वप्रमा, कल्पिताकारविषयत्वात् । प्राथमिकं स्वलक्षणज्ञानं तु निर्विकल्परूपम्, अत एव प्रमारूपम् । 
तु परन्त्विदं न लोकव्यवहारारूढम्, क्षणिकत्वात् । यत्तु लोकव्यवहारारूढं तत्तु अप्रमेति ज्ञानव्यतिरिक्तविषय- निराकरणेच्छया वदन्ति । विकल्पे विषयविषयिभावस्य कल्पितत्वेऽपि निर्विषयत्वं तस्य नास्ति, विज्ञानातिरिक्तत्वं विषयस्य नास्तीत्येव तैरुच्यते । 'अविभागोऽपि बुद्ध्यात्मा विपर्यासितदर्शनैः । ग्राह्यग्राहकसंवित्तिभेदवानिव लक्ष्यते ।' इति विज्ञानमेकमेव त्रिपुट्यात्मना भासत इत्येवोच्यते तैः । कुत एवं त्रिपुट्यङ्गीक्रियत इति चेत्, ज्ञानस्य सविषयकत्वं स्वभाव इत्युच्यते – 'अनुपप्लवभूतार्थस्वभावस्य विपर्ययैः । न बाधो यत्नवत्त्वेऽपि बुद्धेस्तत्पक्षपाततः ।।' इति । विपर्ययैः=अप्रमारूपैः विकल्पैः वस्तुस्वभावस्य बाधितुमशक्यत्वात्, स्वलक्षणज्ञानस्य बाधो यत्नकरणेऽपि न कर्तुं शक्यः । बुद्धेः तत्पक्षपाततः = स्वस्वरूपांशे प्रामाण्य- निराकरणासंभवादित्यर्थः । एवञ्च बुद्धेः सविषयकत्वस्य दुस्त्यजत्वात् ज्ञानमेव विषयरूपतां भजते इति वदता, ज्ञानस्य सत्यत्वात् सत्यविषयकत्वमागतमिति कथं स्वतोऽप्रमात्वम्? ननु यद्यपि ज्ञानं सत्यम्, अथापि विषयात्मता न सत्येति चेत्, तर्हि विषय्यात्मना सत्या, स्वप्रकाशा चेति सत्यांशाङ्गीकारात् सर्वांशेऽप्रमात्वं न भवत्येव । एवञ्च भ्रमात्मकेऽपि विकल्पे विषय्यंशे सत्यत्वं सिद्धमेव ॥ १०५ ॥ 
अप्रामाण्यस्य स्वतस्त्वासंभवमुपपादयति - अप्रामाण्यमित्यादि । अप्रामाण्यम् = ज्ञानस्याप्रामाण्यमेव स्वभाव:, व्यवहारविषयाणां विकल्पानां कल्पिताकारविषयकत्वात् । इतरत् = प्रामाण्यं तु गुणतः = 
330. 
661 
किञ्चाभावोऽपि भावान्तरमतिमथने स्वेष्टभङ्गश्च भावी 
बुद्धिसर: 
मुक्तौ शुद्धां हि बुद्धिं वदसि न यदि सा विभ्रमः स्यान्न वा स्यात् ॥ १०६ ॥ 
[ प्रमात्वाप्रमात्वयोस्स्वतस्त्वनिरासः ] 
मानत्वामानते द्वे स्वत इति वदतः सांख्यसिद्धान्तिनस्ते 
व्यक्तिद्वैतं तयोश्चेत्, प्रतिनियततयोपाधिभेदोऽभ्युपेत्यः । 
गुणरूपोपाधिकृतत्वात् इत्यत्र हेतुः कश्चित् न ह्यस्ति । विकल्पानां कल्पितविषयकत्वरूपदोषमूलकत्वाद- प्रमाण्यमेव परतः, स्वलक्षणज्ञानं तु स्वतश्शुद्धत्वात् स्वतः प्रमाणमिति विपरीतमेव न्याय्यम् । तत्रापि ज्ञानस्वप्रकाशत्ववादिनस्तव स्वलक्षणज्ञानस्य स्वतस्सिद्धस्य प्रामाण्यमपि स्वत एव सिद्धं वक्तव्यम्, अन्यथा तस्याप्रामाणिकत्वापत्तेः, पूर्वश्लोकान्तिमभागे 'बुद्धेस्तत्पक्षपातः 'इत्यनेन प्रदर्शितत्त्वात् । अतोऽप्रामाण्यस्य स्वतस्त्वं वैदिकविद्वेषादेव स्यात् । ननु प्रामाण्यं भावरूपत्वात् हेतुसापेक्षम्, अप्रामाण्यं तु प्रामाण्याभावः । अभावस्तु तुच्छो हेतुनिरपेक्ष इति स्वतस्त्वं तस्येति शङ्कते - अभावस्तु = अप्रामाण्यं तु हेत्वपेक्षः न = तुच्छत्वात् हेतुजन्यो न = इति न युक्तम् । कुतः ? नियमात् = तस्यापि कादाचित्कत्वात् । अन्यथा = ध्वंसादेः कादाचित्कत्वानङ्गीकारे अतिप्रसङ्गात् = शून्यवादावतारप्रसङ्गात् । अयमंशः पूर्वमेव (जड. 28) निरूपितः । अतोऽप्रामाण्यस्याप्यौपाधिकत्वमुच्यताम्, न स्वतस्त्वम् ॥ 
वस्तुस्थितिमाह – किञ्चेत्यादि । किञ्च = अपि च अतिमथने = गाढविचारणे कृते अभावोऽपि भावान्तरमेव । स्थाप्यते चेदमुपरिष्टात् (अद्रव्य. 129-132) । एवमनङ्गीकारे स्वेष्टभङ्गश्च = स्वपक्षा- सिद्धिरपि भावी = अनिवार्यः स्यात् । कुतः ? मुक्तौ हि = मुक्तिकाले हि बुद्धिम् = विज्ञानसन्ततिम् शुद्धाम्= वासनादिनिवृत्त्या उपप्लवरहिताम् वदसि । न यदि = विशुद्धापि चित्सन्ततिः स्वतः प्रमा यदि न स्यात्, तदा सा = चित्सन्ततिः विभ्रमः स्यात् = अप्रमा स्यात्, तृतीयराशेरभावात् । वा= अथवा न स्यात् = न किञ्चिदपि स्यात्, तथा च शून्यवादावतारः ॥ 
प्रथमाक्षपातजन्यं सर्वव्यावृत्तवस्तुमात्रविषयं निर्विकल्पात्मकमेव स्वलक्षणं ज्ञानं शुद्धम्, वस्तुस्वरूप- मात्रविषयकत्वात् । परन्तु तत् शब्दानभिलप्यं व्यवहाराय नोपकल्पते । तत्पृष्ठभावि च ज्ञानं धर्मधर्मिभावादि- विषयकं विकल्पपदवाच्यमेव सर्वव्यवहारनिर्वाहकम् । परन्तु कल्पितविषयकत्वात् स्वत एवाप्रमाणम् । स्वलक्षणज्ञानस्य प्रमात्वं तु युक्तिनिरूप्यम्, अत एव तत् परतः । अतश्च प्रमात्वं परतः, अप्रमात्वं स्वत इति ते वदन्ति । एवञ्चेत् स्वपक्षसाधनादीनां विकल्पसाध्यत्वात् विकल्पस्य स्वतः अप्रमात्वे, तेन साध्यः स्वपक्षोऽप्यप्रामाणिकः स्यात् । अतोऽप्रामाण्यस्वतस्त्वं न युज्यते, किन्तु प्रमात्वं स्वतः, दोषमूलकत्वादप्रमात्वं परत इत्येव युक्तम् ।। १०६ ॥ 
प्रामाण्याप्रामाण्ययोरुभयोरपि स्वतस्त्वमिति वदन्तं सांख्यं प्रत्याह-मानत्वेत्यादि । मानत्वामानते द्वे=प्रामाण्यम्, अप्रामाण्यं चेति द्वयमपि स्वतः इति वदतः सांख्यसिद्धान्तिनः ते किं प्रमात्वाप्रमात्वे द्वे अपि 
तत्त्वमुक्ताकलापः 
662 
331. 
व्यक्त्यैक्ये व्याहतिः स्यादथ निजविषयेष्वंशतस्ते, तथाऽपि 
स्याद्वीः सर्वा तथेति स्वपरसमययोद्वेषरागौ जुषस्व ॥ १०७ ॥ 
[ प्रामाण्यस्वतस्त्वे बाधपरिहारः ] 
ज्ञानं मानं स्वतश्चेत्, कथमिव विशयः कस्यचित् क्वापि भावी 
मीमांसा चानपेक्ष्येत्यसदुपधिकृताकारशङ्कोपपत्तेः । 
एकाधिकरणके, उत भिन्नाधिकरणके ? यदि तयोः = प्रामाण्याप्रामाण्ययोः अधिकरणभूतं ज्ञानं व्यक्तिद्वैतम् = भिन्नं भिन्नम् चेत्, तदा प्रतिनियततया = ज्ञानयोः भेदव्यवस्थापकतया उपाधिभेदः = प्रयोजकभेदः अभ्युपेयः = अङ्गीकर्तव्यः । किञ्चित्कारणविशेषवशात् प्रामाण्यम्, तद्विलक्षणकारणविशेषवशादप्रामाण्यमिति वक्तव्यम् । तदिदं नैयायिकमतमेव । को विशेषः ? व्यक्त्यैक्ये = प्रमात्वाप्रमात्वयोरेकाधिकरणवृत्तित्वरूपप्रथमकल्पे तु व्याहतिः स्यात् = परस्परं व्याघातः स्पष्टः । अथ निजविषयेषु = ज्ञानस्य विषयेषु अंशतः = अंशभेदेन ते=प्रमात्वाप्रमात्वे भवतः, हेरम्बनरसिंहवत्, तथापि सर्वा धी: = सर्वमपि ज्ञानम् तथा = प्रमात्वाप्रमात्वमिश्रितं स्यात् इति हेतोः स्वपरसमययोः = स्वमतपरमतयोः द्वेषरागौ - स्वमते द्वेषम्, परमते रागञ्च भजस्व=भज, विनिगमकाभावात् । एवञ्च स्वमते रागः परमते द्वेषश्चाहेतुक एव स्यादिति न किञ्चिदपि सिद्ध्येत् ॥ 
अत्रेदं तत्त्वम् - सांख्यं हि तत्त्वशास्त्रम्, न लौकिकम् । चतुर्विंशतितत्त्वानि यानि, तान्यलौकिकानि। आन्तराणां तेषां बाह्यजगतश्च संबन्धनिरूपणाय प्रवृत्ताः विद्वांसः बुद्धिपदवाच्यं महत्तत्त्वसात्त्विक परिणाम- विशेषरूपमन्तःकरणं तत्तदिन्द्रियद्वारा बहिर्निसृत्य, विषयमुपसृत्य, तदात्मना परिणमते । यथा वा तटाकस्थं जलं बहिः निसृत्य क्षेत्रं भजत् क्षेत्रं सर्वं व्याप्य क्षेत्राकारतां प्रतिपद्यते । एवञ्चान्तःकरणवृत्तेरेव तथा परिणामात् प्रमात्वाप्रमात्वे भिन्नाधिकरणके, अन्तःकरणवृत्तेरेव भिन्नत्वात् । इन्द्रियव्यापारस्तावानेव । इतरत्सर्वं पूर्ववासनया कल्प्यत इत्यादिकं पूर्वमेव(श्लो. 15) विस्तरेणोपपादितम् । तथा च शुक्तीन्द्रियसन्निकर्षजन्यं ज्ञानं प्रमास्थले भ्रमस्थलेऽप्येकरूपमेव । सिद्धान्ते यथा प्रथमं जातमनवधारणारूपं संशयसहम्, तादृशसंशयसहत्वम् अत्रापि समानम् । अत एव ज्ञानद्वयमपि प्रथमं समानमेवेत्यभिप्रायेण द्वयं स्वत इत्युच्यते । बाह्यकरणव्यापारो हि अधिष्ठानप्रत्यक्षे विश्रान्तः । तावानंशः प्रमाभ्रमयोः समानः । इतरत्सर्वं मानसिकमित्यभिप्रायः । शिष्टं तत्रैव (श्लो. 102) द्रष्टव्यम् । पूर्णा सांख्यप्रक्रिया पूर्वमेव (जीव. 70-72) परीक्षिता । 
1 
शिष्यबुद्धेः शिक्षणाय श्रद्धायै स्वमतेऽपि च । आचार्या ब्रुवते सर्वं न हि निन्दानयेन हि ।। १०७ ।। 
प्रामाण्यस्य स्वतस्त्वे नैयायिकोक्तां शङ्कां परिहरति - ज्ञानमित्यादि । ज्ञानम् = सर्वमपि ज्ञानम् स्वतः मानं चेत् = स्वत एव प्रमाणमिति यदि, कस्यचित् पुरुषस्य क्वापि कुत्रचिद्विषये विशय: = संशयः कथमिव भावी = भवेत्, प्रामाण्यस्य स्वत एव गृहीतत्वात् । किं बहुना ! मीमांसा च = पूर्वोत्तररूपे द्वे मीमांसाशास्त्रम् अनपेक्ष्या = नावश्यकी स्यात् । मीमांसाशास्त्रं हि प्रत्यधिकरणं संशयमुत्थाप्य सिद्धान्तं प्रदर्शयति । स्वतः प्रामाण्यसिद्धौ कथमेवमिदं शास्त्रं प्रावर्तत ? इति प्रश्नः असत् = न समीचीनः । कुतः ? 
332. 
663 
नेत्रालोकादिनीतेर्भवति च निगमोऽप्यत्र मीमांसयाऽर्थी 
हेतूनां साध्यसिद्धौ सहकृदनुविधिर्हेतुभावं न हन्ति ॥ १०८ ॥ 
[ स्वतः प्रामाण्यं कुत्रचिदनिवार्यम् ] 
सर्वज्ञस्य प्रमाया न खलु न विषयः स्यात् स्वकीयं प्रमात्वम् निर्बाधा धीः प्रमेति प्रमितिरपि निजं गाहते मानभावम् । 
बुद्धिसर: 
उपधिकृताकारशङ्कोपपत्तेः = केनचिदुपधिना = व्याजेन कृताया आकारे = प्रकारे शङ्काया उपपत्तेः, न तु प्रधानांशे संशयात् । च = अपिच निगमोऽपि = प्रमाणमूर्धन्यो वेदोऽपि अत्र = स्वप्रतिपाद्यार्थे नेत्रालोकादि- नीतेः=मुख्यकारणसहकारिकारणन्यायात् मीमांसया अर्थी भवति = मीमांसासहकारापेक्षावान् भवति । चक्षु- रिन्द्रियं हि रूपसाक्षात्कारकरणं संप्रतिपन्नम् । अथाप्यन्धकारे न तत् कार्यकारि, आलोके सति कार्यकारि । एवमालोकापेक्षामात्रात् चक्षुषो रूपसाक्षात्कारकरणत्वं नापगच्छति । तद्वन्मीमांसापेक्षामात्रात् वेदानां प्रमाजनकत्वं नापगच्छति । वस्तुतस्त्विदं बुद्धिजीविदृष्ट्या । आर्षदृष्ट्या तु सर्वं सहजमेवेति न संशया- द्यवकाशः । विचारमर्थान्तरन्यासेनोपसंहरति - हेतूनाम् = सर्वेषामपि कारणानाम् साध्यसिद्धौ = स्वकार्यसाधने सहकृदनुविधिः = सहकार्यपेक्षणम् हेतुभावम् = कारणत्वम् न हन्ति = नापहरति । कुलालस्य घटकरणे दण्डचक्रादिसहकारिसापेक्षत्वमात्रात् ' स्वतन्त्रः कर्ता' इत्युक्तं स्वातन्त्र्यं क्व गच्छेत् ॥ 
- 
वस्तुतस्तु – 'आर्षं धर्मोपदेशं च वेदशास्त्राविरोधिना । यस्तर्केणानुसन्धत्ते स धर्मं वेद नेतरः ।।' इत्यत्र तर्केण वेदार्थनिर्धारणमिति केचिन्मन्यन्ते । एवं सति ' वेदशास्त्राविरोधिना' इत्यनेनान्योन्याश्रयो भवेत् । वेदार्थे निर्धारिते हि तदविरोधस्तर्कस्य वक्तव्यः । यदि तर्काधीनं तदर्थनिर्धारणम्, तर्हि अन्योन्याश्रयः दुरुद्धरः । अतः श्रुत्युक्तार्थे संशयान्न विचारे प्रवर्तते, किन्तु निर्धारितेऽर्थे तर्कयोजनं क्रियते । अत एव तत्तदधिकरणेषु संशयादिप्रदर्शनं कल्पनारूपं मन्तव्यम् । अतश्च. विचारशास्त्रं वादरूपम् । न जल्परूपम् । तत्त्वबुभुत्सुकथा वादः, विजिगीषुकथा जल्प इति तयोर्महदन्तरम् । एवञ्च 'श्रोतव्यः' इत्युक्तस्य प्रमितस्यैव श्रुतार्थस्य स्थूणानिखननन्यायेन दृढीकरणं मीमांसया क्रियत इति तत्त्वम् ॥ 
इदमेव वैदिकानां हैतुकबौद्धानां च मूलभूतं वैषम्यम् । वेदजन्यज्ञाने प्रामाण्यसंशयान्न विचारः । तर्केण दृढीकरणं पूर्वगृहीतप्रामाण्यस्य । बौद्धास्तु तर्केणैवार्थनिर्णय इति तर्कः सर्वोत्तमं प्रमाणमित्याहुः | अत एव ते हैतुकप्रथाम् ' हैतुकान् बकवृत्तींश्च वाङ्मात्रेणापि नार्चयेत्' इति निन्दाविषयतां चाप्नुवन् । अत एव ‘तर्काप्रतिष्ठानात्' (ब्र.सू.2-1-11) इति वैदिककुलपतिः ॥ १०८ ॥ 
स्वतः प्रामाण्यस्याविचाल्यं स्थलं दर्शयति- सर्वज्ञस्येत्यादि । सर्वज्ञस्य = परमात्मनः प्रमाया: = प्रमात्मकज्ञानस्य स्वकीयम् तादृशज्ञानगतम् प्रमात्वम् न खलु न विषयः =न विषयो भवतीति न खलु वक्तुं शक्यम् । परमात्मा खलु सर्वज्ञ इति तस्य च ज्ञानं नित्यम्, एकं च, प्रमारूपं चेत्यपि नैयायिकानामपि संमतम् । तदीयज्ञानगतं प्रमात्वं केन गृह्यते ? अन्येन चेत्, ज्ञानद्वयापत्तिः । तेनैव ज्ञानेन गृह्यते चेत्, तस्यतत्त्वमुक्ताकलापः 
333. 
664 
मानेऽर्थः स्वात्मनैव स्फुरति ; न च परं भाति शङ्कानिरासे 
भ्रान्त्या स्वार्थान्यथात्वं स्वयमनवगतं बाधकैर्वेद्यतेऽतः ॥ १०९ ॥ 
[ अद्भुतोक्तीनां याथार्थ्यम् ] 
दृष्टं मान्थालभोगिप्रभृतिषु करणस्थानभेदादि चित्रम् 
तादृक् द्वीपान्तरादौ श्रुतमपि न मृषा; वेदसिद्धे तथा नः । 
** 
सर्वज्ञत्वं न स्यात् । अतः ईश्वरीयज्ञानगतं प्रामाण्यं स्वतोग्राह्यमेव । ननु न्यायशास्त्रं लोकायतमिति बहुश उक्तम् । अतो लौकिकं ज्ञानमधिकृत्यैव प्रमात्वं परतो ग्राह्यं वदाम इति चेत्, दृष्टान्तान्तरमाह - निर्बाधा= बाधकज्ञानरहिता थी: = ज्ञानम् प्रमा इति प्रमितिरपि लक्षणज्ञानमपि निजं मानभावम् = लक्षणज्ञानगतं प्रमात्वम् गाहते= विषयीकरोति । 'अबाधितं ज्ञानं प्रमा' इति प्रमाया लक्षणमुच्यते । इदं च लक्षणं स्वमपि विषयीकरोत्येव । अन्यथा तल्लक्षणज्ञानमप्रमा स्यादित्यादिकं प्रथमश्लोक एव गतम् । न च जीवानां ज्ञानस्य नानात्वात् अन्येनैव ज्ञानेन तगृह्यताम्, का हानिः ? इति चेत्, तर्हि अनवस्थाप्रसङ्गः ॥ 
नन्वस्तु कुत्रचित् स्वतस्त्वम्, लक्षणप्रदर्शनादीनां शास्त्रत्वात् । लोके व्यवहारहेतूनां ज्ञानानां प्रामाण्यं स्वतः, अप्रामाण्यं तु परत इति कथं विभाग इति शङ्कां परिहरति- मानेऽर्थ इत्यादि । माने = प्रमाणभूते ज्ञाने अर्थः = घटादिर्विषयः स्वात्मनैव = स्वासाधारणस्वरूपेणैव स्फुरति = भासते । तेन चाबाधितार्थकत्वं सिद्धम्, तदेव च स्वतः प्रमात्वम् । अतः प्रमात्मकज्ञाने प्रामाण्यं स्वत एव । ननु यदि प्रथममेव प्रामाण्यं गृहीतम्, तर्हि अनन्तरमप्रामाण्यशङ्का कथम्? एतच्छङ्कावारकज्ञानस्य वा कोऽधिको विषयः? अनधिकविषयत्वे कथं शङ्कापरिहारः ? इत्यत्र - शङ्कानिरासे = शङ्कानिरासे कृते सति परम् = अधिको विषयः, न च भाति, किन्तु पूर्वगृहीतस्य दृढीकरणमेव । एवं दृढीकरणार्थं ज्ञानापेक्षा पुनः पुनरपि स्यात् कस्यचिन्मन्दमतेः, संशयात्मनो वा । तावता न प्रथमग्रहणस्य वैयर्थ्यम् । अप्रामाण्यं परत इत्यत्र तु विशेषं दर्शयति – भ्रान्त्या= अप्रमात्मकज्ञानेन तु स्वार्थान्यथात्वम् = तद्विषयीभूतस्यार्थस्यातथात्वम् स्वयम् अनवगतमेव, प्रथममुत्सर्गतः प्रमात्वस्यैव ग्रहणात् । अतः - प्रथममप्रामाण्याग्रहणात् बाधकैः = बाधक- ज्ञानादिभिः वेद्यते = अप्रामाण्यं ज्ञायते । अतोऽप्रमात्वस्य परतस्त्वमनिवार्यम् । तथा चोत्सर्गतो गृहीतं प्रामाण्यमनन्तरमपोद्यते । अतोऽप्रमात्वं परत एव ॥ 
T 
इदमत्र रहस्यम् - ऋजुप्रकृतीनां मतिः ऋज्व्येव भवेत् । संशयात्मनां मतिः संशयितैव स्यात् । अत्र सर्वत्र पूर्वकर्मैव कारणम् । ये तु शुद्धात्मानो महात्मानः तेषां मतिः स्वत एव शुद्धा यतः, तेषां भ्रमप्रमादादिकं न संभवि । ओषधिगुणादिकं कश्चित् परीक्षयैव जानीयात् । कश्चित्तु स्पर्शनमात्रेण । अन्यस्तु दर्शनमात्रेण । अतः प्रामाण्यमुत्सर्गतः स्वत एवेति तत्तत्कक्ष्यादृष्ट्या ज्ञेयम् । अत एव लोकदृष्ट्या लोकायत दर्शनमेव गतिः ॥ १०९ ॥ 
ननु वेदस्य सर्वस्यापि कथं प्रमाणत्वम्? 'आदित्यो यूपः ' ' ग्रावाणः प्लवन्ते' 'यदश्र्व्यशीयत तद्रजतं हिरण्यमभवत्' इत्यादिलोकविरुद्धं वाक्यं कथं प्रमाणं भवेदिति शङ्कां समाधत्ते – दृष्टमित्यादि । 
- 
334. 
665 
यत्रानाप्तोक्तताधर्न भवति, विहतिर्नापि संभावनायाः 
बुद्धिसर: 
किं व्याप्त्याऽत्रोपचारो विहतिमति भवेत्; नैव तद्व्याप्तिदौस्थ्ये ॥ ११० ॥ 
[वेदानामपौरुषेयत्वम् ] 
वाक्यत्वात् कर्तृमत्यः श्रुतय इति यदि, ब्रूहि बाधं विपक्षे 
श्रुत्या स्मृत्या च बाध्या त्वदनुमितिरियं कर्तुरनास्मृतेश्च । 
मान्थालभोगिप्रभृतिषु = मान्थाल : = पक्षिविशेषः, भोगी = सर्पः, एतदादिषु करणस्थानभेदादि = मान्धालस्य मुखमेव पायुः, सर्पस्य चक्षुरेव श्रोत्रम् । इत्यादि चित्रम् = विचित्रम् दृष्टम् । तादृगेव = तादृशमेव विचित्रम् द्वीपान्तरादौ अपि = प्लक्ष - शाल्मलिप्रभृतिषु इतरद्वीपेष्वपि श्रुतम् । अस्मज्जम्बूद्वीपेऽदृष्टाः विचित्राः प्राणिन इतरद्वीपेषु सन्तीति श्रूयते । एवमस्मिन्नेव लोके तत्तादृशानि अद्भुतानि प्रत्यक्षतो दृश्यन्ते । तथा = एवमेव वेदसिद्धेऽपि विचित्रविषये नः न मृषा भवितुमर्हति । ननु वेदोक्तं सर्वं तथैवाङ्गीकार्यं चेत्, वेदस्यानन्तत्वात्, अल्पज्ञैः : ज्ञातुमशक्यत्वात् लोके विरुद्धोक्तिरेव काचिदपि न स्यात् । आदित्योऽपि कुत्रचित् यूपः स्यात् । तथाच तत्र लक्षणाङ्गीकारः कथमिति चेत् — यन्त्र = यस्मिन् विषये अनाप्तोक्तताधीः = एतद्वक्ता न आप्तः =न विश्वसनीयः इति ज्ञानम् न भवति, अत एव संभावनायाः विहतिः न = व्याघातो न भवति अत्र = एतादृशा- द्भुतोक्तौ व्याप्या= अन्यत्र दृष्टान्तव्याप्त्याद्यन्वेषणेन किम् साधनीयम् ? अद्भुतोक्तेरसाधारणत्वात् एकमेव स्थलं तादृशं भवेत् । अतस्तत्र दृष्टान्तप्रदर्शनं सर्वथाऽसंभवि । श्रीकृष्णेन विश्वरूपं प्रदर्शितमिति भारते उच्यते । अन्येन केनैवं प्रदर्शितमिति दृष्टान्तो दर्शयितुं शक्यः किम्? श्रीकृष्णस्यासाधारणं स्वरूपं स्मरताम् 'इदं तस्य संभवि' इति संभावनाज्ञानं स्याच्चेत्तावदेवालम्, 'न तत्समश्चाभ्यधिकश्च दृश्यते' इतिवर्ण्यमानविषये, दृष्टान्तप्रदर्शनं कथं शक्यम् । अत एवात्र सर्वार्थसिद्धौ व्याप्तिपदं व्याप्तिग्रहणस्थलभूतदृष्टान्तपरं व्याख्यातम् । अत एतादृशविषयेषु अप्रामाण्यशङ्काया नावसरः । एतादृशविषयेष्वविश्वासं कुर्वत उद्दिश्यैव ' न च मां योऽभ्यसूयति' इति वक्ति स भगवान् । ननु तर्हि 'आदित्यो यूपः' इत्यादावुपचारोऽपि न स्यादित्यत्र–उपचारः=उपचरितार्थत्वम् विहतिमति = विरोधे स्पष्टे सति भवेत् । यूपस्य भूमिस्थस्य आकाशस्थादित्यस्य च प्रत्यक्षसिद्धत्वेनैक्यासंभवात्, द्वीपान्तरेऽपि तस्य यूपत्वासंभवात् तत्रोपचार आदित्य- सदृशे । नैवं प्रत्यक्षविरोधः विश्वरूपदर्शनादौ तस्य तदानीन्तनैः प्रत्यक्षदृष्टत्वात् । अतः व्याप्तिदौः स्थ्ये= असाधारणघटनादौ तु तत् = उपचरणम् नैव =न सर्वथा शक्यम्, तत्तथैवाङ्गीकर्तव्यम् । अतो दिव्यघटना- विषयेष्वविश्वासो न कर्तव्यः । एतद्विषयेऽधिकं पूर्वमेव (नायक. 75) गतम् ॥ ११० ॥ 
I 
पूर्वं (श्लो. 102) सामान्यत उक्तमेव प्रकारान्तरेण विशदयति - वाक्यत्वादित्यादि । श्रुतय: = वेदाः कर्तृमत्यः = सकर्तृकाः, वाक्यत्वात् इति यदि वदसि, तर्हि विपक्षे = 'वाक्यत्वमस्तु, सकर्तृकत्वं मास्तु' इत्यप्रयोजकशङ्कायाम् बाधम् = तस्याः बाधकं तर्कम् ब्रूहि । ननु 'यदि सकर्तृकत्वं न स्यात्, तर्हि वाक्यत्वमपि न स्यात्' इति अनुकूलस्तर्को वर्तत एवेति चेत् - इयं त्वदनुमितिः = 'वेदाः सकर्तृकाः, वाक्यत्वात्' इत्यनुमितिः श्रुत्या = 'वाचा विरूपनित्यया' इति श्रुत्या स्मृत्या= ' अनादिनिधना ह्येषा वाक्' 
तत्त्वमुक्ताकलापः 
666 
त्वं तावत् तिष्ठ; लोकैर्न हि पुरुषगुणप्रत्ययात् तद्गृहीतिः 
सन्तश्चापह्नुवीरंस्तमिह न मुनयः सत्यनिष्ठाः कृतज्ञाः ॥ १११ ॥ 
इति स्मृत्या च बाध्या । अतश्च श्रुतिविरुद्धमनुमानं न प्रतितिष्ठेत । किञ्च अन्न = वेदे कर्तुरस्मृतेश्च बाध्या । 'वेदाः सकर्तृकाः, वाक्यत्वात्' इत्यनुमाने, स्मर्यमाणकर्तृकत्वमुपाधिः । यत्र यत्र सकर्तृकत्वम्, तत्र सर्वत्र कर्तृस्मरणं वर्तते, यथा भारतादौ इति साध्यव्यापकत्वम् । 'यत्र वाक्यत्वम्, तत्र कर्तृस्मरणं नास्तीति पक्षान्तर्भावेण साधनाव्यापकत्वं च वर्तते । उपाध्यभावेन कर्त्रस्मरणेन साध्याभावस्य सकर्तृकत्वाभावस्य साधनात् बाधः ।। 
ननु तर्हि प्राचीनेषु गोपुरप्रासादेषु, घटादिषु वा यत्र तत्कर्ता न केनापि स्मर्यते, ऐतिह्यरूपेणापि न श्रूयते, तत्राप्यकर्तृकत्वं स्यात् । न च संप्रतिपन्नेषु नैवं प्रसङ्ग इति शंक्यम्, अत्राप्यस्माकं विप्रतिपत्तेस्सत्त्वादिति चेत्, तत्राह - त्वं तावत्, तिष्ठ ! यतस्त्वं शुष्कतार्किकोऽसि । लोकैः = महात्मभिः पुरुषगुणप्रत्ययात्= वेदवक्तृपुरुषस्य गुणेषु विश्वासात् तद्गृहीतिः = वेदपरिग्रहणम् न हि, किन्तु स्वतः प्रमाणत्वादेव । 'गुणकृतं प्रामाण्यम्, दोषकृतमप्रामाण्य' मिति तैः कथनात् 'पुरुषगुणप्रत्ययात्' इत्युक्तम् । ननु ईश्वरो हि जग- त्स्रष्टा । वेदो हि शब्दरूपो जगदन्तर्गतः । यदि वेदस्य सकर्तृकत्वं निराक्रियते तर्हि, ईश्वरोऽपि निराकृतप्राय एव । ततश्च स्वयमेव संकटे पतितस्त्वमित्यत्राह - सन्त इत्यादि । इह = एतद्विषये सत्यनिष्ठाः = सत्यैकपरायणाः सन्तः = 'अस्ति ब्रह्मेति चेद्वेद । सन्तमेनं ततो विदुरिति' इत्युक्तरीत्या ब्रह्मविदः मुनयश्च तम् = ईश्वरम् नापह्नुवीरन् = कथमपि न निराकुर्युः । यतः ते कृतज्ञाः = 'सुहृदं सर्वभूतानाम्' इत्युक्तरीत्या सर्वसुहृदम्, सर्वोपकारकमनिशं जानन्तस्ते कथमीश्वरं निराकुर्युः । द्वयोरपि स्वरूपमसंकीर्णं जानन्तः द्वयमप्यङ्गी- कुर्वन्त्येवेति वेदानामपौरुषेयत्वमात्रात् नेश्वरापलापः सिद्ध्येत् । अतो वेदा अपौरुषेया एव ॥ ननु भोः ! 
I 
किमिदं क्रियते नाट्यमपूर्वं कस्य वा कृते । कं वञ्चयसि साधो त्वम् आत्मानमथवा परान्ं ।। 
'शास्त्रयोनित्वात्' इत्यत्र शास्त्रस्य योनिरिति तत्पुरुषाङ्गीकारे, जन्माद्यधिकरणेन पौनरुक्त्यं वदता कथं वेदकर्तृत्वमीश्वरस्य निराक्रियते । पूर्वमीमांसकवत् न हि वेदनित्यत्ववादिन उत्तरमीमांसकाः । ननु 'धाता यथापूर्वमकल्पयत्' इति श्रुत्या संसारस्यानादित्वात् पूर्वकल्पस्थितं वेदं स्मृत्वा तथैवोपदिशति । यथोक्तम्- ' स भगवान् पुरुषोत्तमः प्रलयावसानसमये पूर्वसंस्थानं जगत् स्मरन् 'बहु स्याम्' इति संकल्प्य ' (श्री. भा. 1- 3-29) ‘अतश्च सर्वकल्पानां तुल्यव्यवहारत्वात् कल्पान्तरव्यवहारानुसन्धानक्षमत्वाच्चेश्वराणाम्' (ब्र.सू. 1-3- 30. शं.) इत्यादि । तथा च पूर्वमीमांसकवत् न वयं स्वरूपनित्यत्ववादिनः, किन्तु प्रवाहनित्यत्ववादिनः इति चेत्; भो वेदान्तिन् ! शब्दं कथंचिदपि मा वर्धय । वर्धने च परस्परविरोधोऽप्यन्ते न ज्ञायेत । को वा विरोधो दृष्टो भवता महतां सूक्तिषु ? हन्त महावेदान्तिन् ! सत्यं ते महात्मानो न संशयः । परन्तु भवादृशा एव शुष्कतार्किकाः तेषां शिष्या यदि, ते किं कुर्युस्तदा? किं न श्रुता गाथा ? 
गुरोश्शापस्तु शिष्यः स्यात् भक्तो भगवतस्तथा । धर्मसंकटहेतुत्वात्तथोच्यन्ते महात्मभिः ॥ 
1 
335. 
336. 
667 
[वेदापौरुषेयत्वे विरोधपरिहारः ] 
आदौ वेदैक्यवादस्त्वविभजनवशात्; तावता नान्यसृष्टिः 
सर्वेषामेकवेदान्वयमपि जगदुः कालभेदप्रतिष्ठम् । तद्वच्छाखाविभागः; प्रवचननियताः काठकाद्याः समाख्याः 
द्रष्टा मन्त्रादिकर्ता ; परिहृत इह चानित्ययोगः प्रवाहैः ।। ११२ ।। 
[ वेदानित्यत्वे श्रुतिस्मृतिविरोधपरिहारः ] 
भेदो मन्वन्तरादौ भवति च नियतोऽनादिसिद्धे तदंशे 
पुंसूक्तादौ श्रुतीनां जनिवचनमपि प्राग्वदाविष्कृतौ स्यात् । 
बुद्धिसर: 
'यो वेत्ति युगपत्सर्वं प्रत्यक्षेण सदा स्वतः', तत्तादृशस्य पूर्वकल्पः कथं स्यात् ? उत्तरकल्पो वा कथम्? तत्तत्स्मरणं च कथम्? सर्वजगत्कारणत्वं वा कथम्? 
मा वर्धय विचारं त्वं वृथैव तु मुहुर्मुहुः । वचनोपरि विश्वासं त्यक्त्वा, तं कुरु माधवे ॥ यावद्वेदः शब्दरूपस्तावत्स्यात् संशयादिकम् । ज्ञानविज्ञानरूपा हि वेदाः तस्मात्सनातनाः ।। ज्ञानविज्ञानरूपो हि भगवान् इति कथ्यते । ज्ञानं विज्ञानमुभयं ब्राह्मणानां परं धनम् ॥ चक्षुर्द्वयसमानं तत् क्व वा गतमिदं द्वयम् ? अन्विष्यामः पुनरपि तपसाऽस्मत्परं धनम् ॥ तदैव सर्वं निश्चेयं, न स्याच्छङ्का पुनस्तथा । सर्वं सुविहितं नूनं स्यात्तदैव न संशयः ॥ १११ ॥ 
एक एव वेद इति केचन, त्रयीति परे, चत्वार इति केचन, अनन्ता इति चान्ये । इत्यादिरूपान् वेदविषयविरोधाभासान् परिहरति - आदावित्यादिना । आदौ = सृष्ट्यारंभे वेदैक्यवादः - एक एव वेद आसीदिति प्रवादस्तु अविभजनवशात् = चतुर्धा वेदानां विभागात्पूर्वकालिकः । तावता = तावन्मात्रेण अनन्तरकाले अन्यसृष्टिः=इतरवेदानां सृष्टिः न । अत एव सर्वेषाम् = सर्वेषामप्यविशेषेण एकवेदान्वयमपि = एकवेदाधिकारमपि कालभेदप्रतिष्ठम् = कृतयुगादिकालभेदेन व्यवस्थितम् जगदुः । भारतभागवतादिष्वस्य विस्तरो द्रष्टव्यः । तद्वत् = एवमेव शाखाविभागोऽपि कालभेदप्रतिष्ठः । काठकाद्याः समाख्या:= संज्ञा अपि प्रवचननियताः = तत्तच्छाखाप्रवक्तृत्वेन व्यवस्थिताः, न तु तेन तेन रचितत्वात् । सर्वमेकवचनान्तं वा । मन्त्रादिकर्ता = 'मन्त्रकृतः' इत्याद्युक्तिः मन्त्रकर्तृत्वादिप्रयुक्तः न, किन्तु - द्रष्टा = द्रष्टैव कर्तेत्युच्यते अस्मिश्च वेदे अनित्यसंयोग: इन्द्राग्न्याद्यनित्यवस्तुसंबन्धश्च प्रवाहैः = सृष्टिप्रवाहस्यानादित्वात् परिहृतः । अतः वेदस्सर्वप्रमाणमूर्धन्यः न केनापि चालयितुं शक्यः ॥ 
इह च = 
वेदोऽतिगहनो वत्स! क्रीडेथास्सह तेन न । बौद्धांस्तु वेदविद्वेषान्निरस्तान् दूरतः स्मर ॥ सत्यं धर्ममयो वेदः सत्यं देवमयस्तथा । सत्यं सत्यमयो वेदः नास्ति किञ्चित्तु तत्समः ॥ ११२ ॥ 
कथं तर्हि 'छन्दांसि जज्ञिरे तस्मात् ' ' प्रतिमन्वन्तरं चैषा श्रुतिरन्या विधीयते' इत्यादिश्रुतिस्मृती- त्येतत्परिहरति-भेद इत्यादि । मन्वन्तरादौ = तत्तन्मन्वन्तरारंभे भेदः = अन्यो वेदः भवतीति च 
तत्त्वमुक्ताकलापः 
337. 
668 
आज्ञारूपत्वमासां न च गलति विभोरैक्यरूप्याभिसन्धेः 
योऽसौ देवः प्रमाणं स च न शिथिलयेत् शक्तिमन्तं क्रमं तम् ॥ ११३ ॥ 
[ वेदानामन्यागमानां च वैषम्यम् ] 
प्रेक्षावन्तो महान्तः परिजगृहुरिमं सार्धमङ्गैरनन्तम् 
नेत्थं बाह्यागमानां प्रसृतिरनुपधेः तद्गृहीतेरभावात् । 
अनादिसिद्धे = अनादिकालादेव सिद्धे तदंशे = वेदैकदेशे भवति । अनन्तानां वेदानां मध्ये तत्तन्मन्वन्तरे एकैको भाग आविर्भवतीत्यभिप्रायेण 'प्रतिमन्वन्तरम्' इत्याद्युच्यते । पुंसूक्तादौ = पुरुषसूक्तादौ श्रुतीनाम् = वेदानाम् जनिवचनमपि = उत्पत्तिकथनमपि प्राग्वत् = पूर्ववदेव आविष्कृतौ = आविर्भावरूपार्थे स्यात् । 'जनी प्रादुर्भावे' इति खलु धातुः । 'श्रुतिः स्मृतिर्ममैवाज्ञा' इति भगवदाज्ञारूपत्वाद्वेदादीनां भगवद्वचनरूपत्वं भवतीति चेत् — आसाम् = श्रुतीनाम् विभोः = परमात्मनः आज्ञारूपत्वमपि ऐकरूप्याभिसन्धेः = वेदानां भगवतश्च अभिसन्धेः=अभिप्रायस्य एकरूपत्वतात्पर्यात् न च गलति = नैवापगच्छति । 'राजद्वयं राज्य- विनाशहेतु:' इति न्यायेन द्वयोरेकाभिसन्धिमत्त्वं कथम्? एकेनैव कार्ये सिद्धे द्वयोरावश्यकता च कीदृशी ? इत्यत्र - योऽसौ देवः = परमात्मा प्रमाणम् = प्रमाणभूतः सर्वेषां सर्वेषु विषयेषु स च = सोऽपि शक्ति- मन्तम् = अद्भुतशक्तियुक्तम् अनुल्लङ्घनीयऋतरूपम् तम् क्रमम् = वेदेषु निहितम् नियतम्, शब्दतोऽर्थतश्च विद्यमानं क्रमम् न शिथिलयेत् = नान्यथयेत् =न व्यत्यस्येत् ॥ 
वेदस्य वेदवेद्यस्य स्वरूपं तत्त्वतो यदि । ज्ञातव्यं चेत् बहु तपः कर्तव्यम्, नान्यथा गतिः ॥ ज्ञानविज्ञानसंपन्नैः तपस्सिद्धैर्महात्मभिः । गृहीतत्वात् परैर्ग्राह्या वेदा निस्संशयं दृढम् || परमात्मा तु दूरेऽस्ति समीपस्थोऽपि देहिनाम् । कियद्दौर्भाग्यमस्माकम्, क्रियतां किं विचिन्त्यताम्॥ वेदो हि वैदिकानां स्यात् साक्षाद्भगवतो तनुः । सर्वदेवमयो विष्णुः देवाः स्युर्मन्त्रमूर्तयः ॥ सर्वमन्त्रमयो वेदः मूर्तिस्तस्य न संशयः । स्थानं तस्मात्तु वेदानामसाधारणमुच्यते ॥ गावो घ्राणेन पश्यन्ति राजानश्चारचक्षुषा । पश्यन्ति मनसा सिद्धाः विप्रा वेदेन चक्षुषा ।। वेदप्रामाण्यरक्षार्थं स्वतः प्रामाण्यसाधनम् । आचार्याणां च तात्पर्यमत्रैवेति विचिन्त्यताम् । अनाहताख्यनादोऽस्ति कश्चिद्दिव्योऽद्भुतो महान् । अपौरुषेयोऽहेतुश्च दिव्याकाशसमुद्भवः ॥ तन्नादरूपा वेदाश्च हार्दाकाशसमुद्भवाः । अन्तर्वाणि तु विद्वांसमाहुस्तत्त्वविचक्षणाः । वृथा चर्चा परित्यज्य त्वन्तर्वाणिर्भवेर्यदि । तदा नश्येयुरखिलास्संशयाद्याः क्षणात् ध्रुवम् ॥ ११३ ॥ 
वेदानामितरागमानां च तारतम्यं प्रतिपादयति - प्रेक्षावन्त इत्यादि । प्रेक्षावन्तः = विवेचनकुशलाः महान्तः=महाजनाः अनन्तम् इमं वेदम् अङ्गैस्सार्धम् = षडङ्गैस्सार्धम् परिजगृहुः = स्वीकृतवन्तः । 'सार्थम्' इति पाठे तु अर्थसहितं मूलम्; इति तात्पर्यात् मूलस्यापि प्रत्येकं स्थानमस्तीति सूच्यते । तर्हि बाह्यागमानां स्थानमस्मिन् देशे कथमभूदित्यत्र - अनुपधेः उपाधिरहितायाः परिगृहीतेः = स्वीकारस्य अभावात् = अदर्शनात् 
= 
338. 
669 
दृश्यन्ते गत्यभावो नियतिषु लघिमा वञ्चनं तर्कमोहो 
वृत्तिस्वास्थ्यादि चैषामुपधिरधिगमे; वैपरीत्यं तु वेदे ॥ ११४ ॥ 
[इतरागमानामनुपादेयत्वम् ] 
नित्यैरस्पृष्टदोषैर्भवति च निगमैः पौरुषेयेषु बाधः 
पाषण्डत्वप्रथैषां जगति न च मृना पक्षपातप्रहाणे । 
अन्योन्यं चैषु बाधः प्रसजति कृतकेष्वाप्तिमोहादिसाम्यात् 
संवादोंऽशेषु तुल्यः; परमिह कुहनासिद्धयेऽन्यप्रवेश: ।। ११५ ।। 
बुद्धिसर: 
पटर 
बाह्यागमानाम्=वेदबाह्यानामागमानाम् इत्थम् = वेदवत् प्रसृतिः = प्रसरणम् = व्याप्तिः न अस्ति । अद्यापि हि वेदस्येयत्तायाः पारं गन्तुं न प्रभवन्ति महामेधाविनोऽपि । 'अनुपधेः गृहीतेरभावादित्येतद्विशदयति, इतरागमपरिग्रहोपाधिप्रदर्शनेन दृश्यन्त इत्यादि । गत्यभावः = वेदेष्वनधिकारे ज्ञाते गत्यन्तराभावः इतरागमा- श्रयणे उपाधिः । एवम् - नियतिषु = इतरागमोक्तेषु नियमादिषु लघिमा = लाघवम्, सुकरत्वम्, वञ्चनम् = आमिषदर्शनादिभिः वञ्चनम्, तर्कमोहः = तर्कव्यामोहः वृत्तिस्वास्थ्यादि च = अशनवसनसौलभ्यम् इत्यादि च एषाम् अधिगमे = बाह्यागमपरिग्रहे उपधिः = उपाधिः दृश्यन्ते । उपधिरित्येकवचनं प्रत्येकान्वय- तात्पर्येण । वेदे तु वैपरीत्यम् दृश्यते । अयमंशो न्यायकुसुमाञ्जलौ (2 स्तबक) विस्तरेणावर्णि । अतो वेदानां महत्त्वं न वर्णयितुं शक्यम् । एवमशक्त्याऽवरोहणं क्षयः ब्राह्मणानामपि समानम् ॥ ११४ ॥ 
I 
इतरागमानामनुपादेयत्वे हेतुमाह – नित्यैरित्यादि । नित्यैः = अनादिभिः, प्रवाहत इति पूरणीयम् अस्पृष्टदोषैः = अपौरुषेयत्वादेव दोषशङ्कारहितैः निगमैः पौरुषेयेषु = इतरागमेषु बाधश्च भवति | पक्षपात - प्रहाणे = पक्षपाताभावे, जगति = लोके एषाम् = इतरागमानाम् पाषण्डत्वप्रथा = धर्मविरुद्धत्वप्रवादः मृषा न च = मिथ्या नैव भवति । ' पालनात्तु त्रयीधर्मः पाशब्देन निगद्यते । तं खण्डयन्ति ये, तस्मात् पाखण्ड इति ते स्मृताः ॥' इति निर्वचनम् । षकारखकारयोः परिवर्तनं देशाचारः । इदं पक्षपातं परित्यज्यालोचने सम्यक् ज्ञायेतेत्यर्थः । कृतकेषु = पौरुषेयेषु एषु = इतरागमेषु आप्तिमोहादिसाम्यात् = आप्तत्वस्य, अज्ञानमूलकत्वस्य च समानत्वात् अन्योन्यम् = परस्परं बाधश्च प्रसजति । अंशेषु = कतिपयविषयेषु अहिंसादिषु संवादः = वेदेन संवादः तुल्यः = समानः एषु । परम् = किन्तु इह = एष्वागमेषु कुहनासिद्धये = परवञ्चनायास्साफल्यार्थमेव अन्यप्रवेशः = वैदिकैकदेशसंयोजनम् । यदिदं दृश्यते एषु अहिंसादिरूपवैदिकधर्मैकदेशसंयोजनम्, तदपि न हि समुद्ध्या, किन्तु दुर्बलवैदिकजनवञ्चनार्थमेव । अत एते आगमा अनुपादेया एव । अथवा न सर्वोपजीव्याः । वेदा एव सर्वोपजीव्याः ॥ 
बौद्धजैनागमावेव ह्याचार्यैः प्राक्तनैरपि । व्यासाद्यैरखिलाचार्यैः विमृष्टावखिलैरपि ॥ 
इतोऽप्यन्ये हि सन्त्येव विदेशीयागमा भुवि । न विमृष्टा लेशतोऽपि न विद्मः कुत इत्यहो || विस्तरेणैव तावत्र पूर्वमेव विचारितौ । न वेदेन समं किञ्चित् वाङ्मयं जगतीतले ।। 
तत्त्वमुक्ताकलापः 
670 
[स्मृत्यादेर्वेदमूलत्वात्प्रामाण्यम् ] 
330. 
संवादे मानवादेः श्रुतिभिरविरले, संग्रहे तत्समाने 
ताभिश्चाप्तत्वसिद्धौ, स्वकथित उचितस्तस्य तन्मूलभावः । नाक्षं लिङ्गं नरोक्तिर्भ्रम इह घटते विप्रलिप्साऽपि मूलम् 
नाज्ञाते भावनाऽपि श्रुतिविषयतया भाति योगे तु धर्मः ॥ ११६ ॥ 
नूनमत्यद्भुता वेदाः समग्रा निस्समाधिकाः । वोढुं भारं सर्वमपि क्षमा विश्वहितास्सदा ॥ प्रशंसा क्रियते यावद्वेदानामल्पबुद्धिभिः । यादृशैस्तदिदं सर्वम् अल्पमित्यवधार्यताम् ॥ ११५ ॥ 
एवं वेदविचारं परिसमाप्य तत्समनन्तरकक्ष्यास्थितानां स्मृत्यादीनां प्रामाण्यं विमृशति - संवाद इत्यादि । मानवादेः = मन्वादिस्मृतीनां श्रुतिभिः = वेदैस्साकम् अविरले = संपूर्णे संवादे सति एवम् संग्रहे=महाजनपरिग्रहे तत्समाने = वेदसमाने च सति, ताभिः = श्रुतिभिः 'यद्वै किञ्च मनुवदत्तद्भेषजम्' ' स होवाच व्यासः पाराशर्यः' इत्यादिभिः आप्तत्वसिद्धौ च = मन्वादीनां परमाप्तत्वनिश्चये च सति तस्य = मन्वादिस्मृतेः स्वकथितः = ताभिः स्मृतिभिरेव कथितः तन्मूलभावः = वेदमूलकत्वम् उचितः = युक्त एव । स्मृतिकारैस्स्वग्रन्थस्य वेदमूलकत्वं स्वयमेवाङ्गीकृतम् - 'वेदोऽखिलो धर्ममूलम्' इति गौतमः । 'चोदनालक्षणोऽर्थो धर्मः' इति जैमिनिः इति ॥ 
| 
I 
तैः कथनमात्रेण कथं ततो निर्णयः ? इत्यत्र – नाक्षमित्यादि । अक्षम् = प्रत्यक्षम् मूलम् न= तासां स्मृतीनां न मूलम् । लिङ्गम् = अनुमानम् न मूलम् । नरोक्तिः = वेदातिरिक्तं पौरुषेयं वचनम् मूलं न । इह = स्मृतिषु भ्रमः मूलं न घटते । विप्रलिप्सापि = वञ्चकत्वमपि मूलं न । अज्ञाते = पूर्वमज्ञाते तद्विषये भावना - कल्पिता वासनापि मूलं न । यदि पूर्वज्ञानं मूलं वक्तव्यम्, तर्हि तत् वेदमूलमेव स्यात्, वेदानामनादित्वात् । अतो वेदा एव स्मृतीनां मूलम् । नन्विदं सर्वमत्युक्तिरेव । योगप्रभाववशादेव ते स्वग्रन्थान् रचयामासुः, न वेदमूलकतयेति चेत् - योगे तु = तत्तादृशसमाधिस्थितावपि धर्मः तेषाम् श्रुति- विषयतया = श्रुतिप्रतिपाद्यतयैव भाति, न तु स्वतन्त्रतया । अतो वेदमूलकत्वादेव मन्वादिस्मृतीनां प्रामाण्यम्, न स्वातन्त्र्यात् । उक्तमेवात्र- 
यावान्निक्षिप्यते भारस्तावद्वोढुं क्षमो ह्ययम् । वेदस्सर्वनराणां हि हितायैवागतः स्वतः ।। इतिहास : पुराणं वा सर्वं तन्मूलकं भवेत् । प्रमाणं भारतीयानां धर्मैकनिरतात्मनाम् । मूलं प्रमाणं वेदास्स्युः ततश्च ऋषयो मताः । ततस्तु शीलं तेषां तु ततश्च स्मृतयो मताः । ततश्चैवेतिहासाः स्युः पुराणानि ततो मताः । ततश्चाप्यागमाः प्रोक्ताः वैखानसमुखैः कृताः ।। एवं समग्रो धर्मोऽयं जीवत्यद्यापि भारते । जीविष्यति पुनस्त्वग्रे निखिलान् जीवयिष्यति ॥ 
जयतु जयतु वेदः तेन वेद्यश्च धर्मः जयतु जयतु शुद्धस्संप्रदायस्समूलः । जयतु जयतु धन्यो भारतीयश्च मार्गः जयतु जयतु पृथ्वी वेदमार्गावलम्बा ॥ ११६ ॥ 
340. 
671 
[ नित्यानुमेयो वेदः कश्चिन्नास्ति ] 
या मूलं त्वष्टकादेरियमपि मनुजैः क्वाप्यधीता श्रुतित्वात् 
सा चेन्नित्यानुमेया, प्रसजति न कथं तादृशाध्यक्षक्लृप्तिः । सर्वस्मिन् पूर्वपूर्वस्मृतिरपि निगमोपज्ञमित्याचरिष्णौ 
नित्यादृश्ये च मूले नियतमिह भवेदन्धसन्ताननीतिः ॥ ११७ ॥ 
I 
बुद्धिसर: 
वेदेषु केचन भागा नित्यानुमेया इति वदतः प्राभाकरस्य पक्षं विमृशति - या मूलमित्यादि । अष्टकाश्राद्धं वैदिकैराचर्यते । तस्या मूलभूता श्रुतिस्तु न दृश्यते । वैदिकानां सर्वाण्यपि कर्माणि वेदमूलानीति विश्वासः । अतोऽत्र प्रत्यक्षश्रुतेरभावेऽपि शिष्टाचारात् मूलभूता श्रुतिरनुमेयेति सिद्धान्तितम् । किं सा श्रुतिः यदा कदाचित् येन केनचिदधीता स्याद्वा न वा ? प्रथमपक्षे, तस्याः श्रुतेरिदानीमदर्शनेऽपि कदाचित्पूर्वमध्ययन- परंपरायामासीदिति एकः पक्षः । प्राभाकरास्तु स वेदः कदाप्यधीयमानो न, किन्तु नित्यमेवानुमेयस्स वेद इत्याहुः । इमं पक्षं निराकरोति अष्टकादेः = अष्टकाश्राद्धादेः = अष्टकाश्राद्धाचरणस्य या तु श्रुतिः मूलम्, इयमपि = इयं श्रुतिरपि क्वापि = कदाचित् कुत्रचित् अधीता = अधीतैव, श्रुतित्वात् इदानीन्तनश्रुतिवत् इत्यनुमानेन तादृशश्रुतेस्सिद्धिः । सा श्रुतिः नित्यानुमेया चेत्, तादृशाध्यक्षक्लृप्तिः = नित्यानुमेयप्रत्यक्ष- कल्पनम् प्रसजति=अनुमेयं भवेत् । नित्यानुमेयत्वप्रत्यक्षत्वयोर्यथा विरोधः, तद्वदेव नित्यानुमेयत्वश्रुतित्वयो- रपि विरोध एव । 'श्रूयते ' इति खलु श्रुतिः । श्रूयत इति श्रोत्रेन्द्रियजन्यं प्रत्यक्षमुच्यते । नित्यानुमेयत्वे कथं श्रुतित्वम् = श्रूयमाणत्वं स्यात् ? 
ननु यथेदानीमष्टकानुष्ठातारः स्मृतिं दृष्ट्वैव तामनुतिष्ठन्ति, तथैव पूर्वपूर्वानुष्ठातारोऽपि स्मृति दृष्ट्वैव तदन्वतिष्ठन्निति कुतो न स्यात् ? एवञ्च तेषां कालेऽपि प्रत्यक्षवेदस्यादर्शनात् तन्मूलभूतवेदः सदैवानुमेयोऽभूदिति नित्यानुमेयत्वं वेदस्येति शङ्कते – सर्वस्मिन्नित्यादि । सर्वस्मिन् अपि आचरिष्णौ= इदानीं यथा अष्टकानुष्ठातारः स्मृतिं दृष्ट्वैव तामाचरन्ति तथैव पूर्वपूर्वमपि 'इयं स्मृतिर्वेदमूला स्यात् ' इति भावनयैव पूर्वपूर्वस्मृतिरपि - अष्टकास्मृतिरपि निगमोपज्ञमिति आचरिष्णौ सति मूलभूता श्रुतिः, तदाप्यनुमेयैवासीदिति तच्छ्रुतेर्नित्यानुमेयत्वमिति चेत्-एवम्, मूले= मूलवेदे नियतं नित्यादृश्ये च सति इह = अष्टकाश्राद्धे अन्धसन्ताननीतिः = अन्धपरंपरान्याय एव भवेत् = 'अन्धेनैव नीयमाना यथान्धाः ' (कठ.1-25, मुण्ड. 1-2-8 ) इति भवेत् । विवेकिनः एतत् कथमङ्गीकुर्युः ? ननु यूपसर्ववेष्टनविषयेऽद्यापि अयं न्यायो दृश्यत एवेति चेत्- 
वृथा चर्चेयमद्यत्वे ज्ञायतां समयो गतः । वेदो ज्ञानस्वरूपश्चेत् कथं वाऽऽपत्तिरीदृशी ॥ 
सर्वेऽप्येवं वदेयुश्चेत् व्यवस्था वा कथं भवेत् ? इति भीत्या शब्दरूपो वेदोऽभूत् समयान्तरे । स सर्वोऽपि गतः कालः विचारोऽद्य वृथैव नः । त्यक्त्वा दूरे विचारं तं गच्छामो धार्मिके पथि ।। निर्णीय तपसा सत्यं ज्ञातुं कालोऽयमागतः । कुर्मः स्थाने विचारस्य तप एवाद्य नो वरम् ॥ ११७ ॥ 
तत्त्वमुक्ताकलापः 
672 
341. 
342. 
[उच्छिन्नशाखामूलकत्वनिरासः ] 
शाखोच्छेदस्त्विदानीमिह यदि, स मतः; सर्वतश्चेत्, असिद्धिः 
व्यासागस्त्यप्रधानैर्भवति च मुनिभिर्भूषिताऽद्यापि भूमि: । 
उच्छिन्ना सा यथैवाऽऽचरितुरविदिता तत्तदाचारमूलं 
तद्वत् सा विप्रकीर्णा क्रमसमधिगमः कालवत् देशतोऽपि ।। ११८ ।। 
[ पुराणानां प्रामाण्यम् ] 
दृष्टे वेदैर्विरोधे स्मृतिपरिहरणं सूत्रभाष्यादिसिद्धम् 
तद्वन्नीतिः पुराणप्रभृतिषु भविनां संभवाद्विभ्रमादेः । 
- 
= 
नित्यानुमेयवेदवादं निराकृत्योच्छिन्नमूलशाखावादं नैयायिकसंमतमपि निराकरोति - शाखोच्छेद इत्यादि । यदि इदानीम् इह शाखोच्छेदस्तु = अष्टकाश्राद्धस्य मूलभूता वेदशाखा एतद्देशे एतत्समये इति यदि स मतः = अस्माकमपि स पक्षः संमत एव । सर्वतश्चेत् = सर्वदेशेषु सर्वकालेष्विति यदि, असिद्धिः अयं वादः न सिद्धः, देशकालादीनामानन्त्येनासर्वज्ञदुर्ज्ञेयत्वात् । तदा – व्यासागस्त्यप्रधानैः मुनिभिः = ब्रह्मर्षिप्रवरैः व्यासागस्त्यादिभिः भूमिः = अनन्तब्रह्माण्डे यः कश्चन प्रदेशः अद्यापि भूषिता च भवति । ब्रह्मर्षीणां परंपरा चिरजीविनीति भावः । एतदेवाह - आचरितुः इदानीमत्राचरितुः तत्तदाचारमूलम् सा शाखा अविदिता = न विदिता, अत एव उच्छिन्ना सा = इति यदि, उच्छिन्ना सा यथैव आचारमूलम्, तद्वत्सा विप्रकीर्णा = तथैव सा यत्र कुत्रचित् अध्ययनपरंपरायां स्यात्, देशतोऽपि = देशदृष्ट्यापि क्रम- समधिगमः = क्रमशः यदा कदाचित् ज्ञेयः स्यात् । अतस्सर्वदेशसर्वकालेषु उच्छिन्ना शाखा दुर्वचा ॥ 
उच्छिन्ना = कुत्रापि कदापि केनापि न दृष्टा । विप्रकीर्णा = कुत्र चित् कदाचित् कैश्चिददृष्टापि, यत्र कुत्रचित् येन केनचित् यदाकदाचित् दृष्टाखिलरूपा स्यात् ॥ ११८ ॥ 
स्मृतीतिहासयोः प्रामाण्यं पूर्वं (लो. 116) प्रतिपादितम् । इदानीं पुराणानां प्रामाण्यं परीक्षयति- दृष्ट इत्यादि । ननु तत्र ( श्लो. 116 ) मन्वादिस्मृतीनामेव प्रामाण्यं प्रतिपादितम्, न तु इतिहासस्य । कथं तर्ह्यच्यते ' स्मृतीतिहासयोः' इतीति चेत्, सत्यम् । श्लोके तत् कण्ठतः नोक्तम् । परन्तु सर्वार्थसिद्धौ तत्रोक्तन्यायः इतिहासेऽप्यतिदिष्टोऽवतारिकायाम् । अतस्तत्रोभयोर्न्यायस्तुल्यः । वेदः प्रमाणमूर्धन्यः । तत्र परस्परं विरोधे न्यायेन समन्वयः कर्तव्यः, न कस्यापि परित्यागः । इतरग्रन्थेषु प्रथमं स्मृतयः । ततः इतिहास:, ततः पुराणानीति प्रामाण्यक्रमः । एतदेव दर्शयति अत्र - वेदैः विरोधे दृष्टे, स्मृतिपरिहरणम् = स्मृतेः परित्यागः सूत्रभाष्यादिसिद्धम् = 'विरोधे त्वनपेक्षं स्यात्' इत्यादिपूर्वमीमांसासूत्रभाष्यादिभिः सिद्धम् । ननु भाष्ये 'विरोधे त्वनपेक्षं स्यात्' इति जैमिनिसूत्रमेवोपात्तम् । सूत्रभाष्यादिष्विति किं तत् ? सत्यम् । किं जैमिनिसूत्रेषु तद्भाष्येष्वेव प्रद्वेषोऽस्माकम् ? 'मीमांसाशास्त्रम् ' अथातो धर्मजिज्ञासा' इत्यारभ्य 'अनावृत्तिश्शब्दादनावृत्तिश्शब्दात्' इत्येवमन्तं सङ्गतिविशेषेण विशिष्टक्रमम्' इति हि श्रीभाष्यकाराः । 
343. 
673 
स्यादन्योन्यं विरोधे त्विह बलनियतिस्सात्त्विकत्वादिभेदात् 
मात्स्यादौ दर्शितं तत् श्रुतिहतिरहितैस्तत्परैरेव वाक्यैः ॥ ११९ ॥ 
[ पाशुपताद्यागमानां स्थानम् ] 
भागे वेदाविरुद्धे पशुपतिकपिलाद्यागमाः स्युः प्रमाणम् 
मोहाद्यर्थे तु शेषं मुनिभिरभिहितं यत्र मज्जन्ति डिम्भाः । भूयस्यर्थे प्रधाने विहतिमति सतां संशयश्च क्वचित् स्यात् 
श्रुत्या बाधं न रुन्धे श्रुतिसहपठितिर्हेत्वहन्तव्यता च ॥ १२० ॥ 
बुद्धिसर: 
ए 
पुराणप्रभृतिषु=श्रुतिविरोधे तद्वत् नीतिः = परिहरणनीतिः ग्राह्या । कुतः ? भविनाम् = संसारिणाम्, चतुर्मुख-भ्रमविष पर्यन्तास्सर्वेऽपि संसारिण एव। विभ्रमादेः, आदिना समयानुसरणादि ग्राह्यम्, संभवात् । कालाधिकारानु-लिप्सादे: सरणस्यापि उपदेष्टुरावश्यकत्वात् । ननु तर्हि मन्वादेरपि भवित्वात्तेषां वा वचने कथमाश्वास इत्याक्षेपे, समाधानान्तरमाह – इह = एतद्विषये अन्योन्यं विरोधे तु बलनियतिः = बलाबलव्यवस्था सात्त्विकादिभेदात्= सात्त्विकराजसतामसभेदात् स्यात् । संसारिजीवेषु सात्त्विकराजसतामसभेददर्शनात्, तदनुगुणं पुराणान्यपि त्रिविधानीति विरोधपरिहारो ज्ञेय इत्यर्थः । अत्र किं प्रमाणमित्यत्र - मात्स्यादौ - मात्स्यपुराणादौ श्रुतिहति- रहितैः = श्रुतिविरोधरहितैः तत्परैः = विरोधपरिहारैदंपर्येण प्रवृत्तैः वाक्यैः तत् = विरोधशमनं प्रदर्शितम् । यथा - ' अग्नेश्शिवस्य माहात्म्यं तामसेषु प्रकीर्त्यते । राजसेषु तु माहात्म्यमधिकं ब्रह्मणो विदुः॥ | संकीर्णेषु सरस्वत्याः पितॄणां च निगद्यते । सात्त्विकेष्वथ कल्पेषु माहात्म्यमधिकं हरेः । तेष्वेव योगसंसिद्धाः गमिष्यन्ति परां गतिम्' इति ॥ 
अत्रेदमवधेयम् - पुराणानां परस्परविरोधपरिहारे वक्तव्यं सर्वं नायकसरे गतम् ।। अव्यवस्था पुराणानां दृश्यते बहुधा यतः । तद्द्द्रष्टृभिस्तु ज्ञायेत केशो वाचामगोचरः । एकैवास्ति गतिस्तत्र त्वध्यात्मपदरोहणम् । यावन्न गच्छेत् पुरुषः देवतावादतो बहिः ।। तावत्तु नूनं स्यादेव वादो बहुविधो नृणाम् । अध्यात्ममार्गाश्रयणमेकमेव हितं भवेत् ॥ ११९ ॥ 
पाञ्चरात्रस्य प्रामाण्यं प्रतिष्ठापयिष्यन्, तत्पीठिकात्वेन पाशुपताद्यागमान् विमृशति - भाग इत्यादि। पशुपतिकपिलाद्यागमाः = पाशुपतादिशैवागमाः, सांख्यागमाश्च वेदाविरुद्धे भागे प्रमाणम् स्युः, न सर्वांशे । नाप्यप्रमाणं सर्वांशे इति पूर्वपक्ष्याशयः । यथा वा पुराणानां परस्परविरोधेऽपि सात्त्विकादिविभागादिना सर्वं प्रमाणमित्युच्यते, तथात्रास्तु का हानिरिति चेत्, पुराणेषु परस्परं विषयभेदात् तथा विभजनं सुकरम् । पाशुपताद्यागमानां तथात्वाभावात्, एकस्मिन्नेव विषये कथं विभागसंभव इत्याशंकायाम् – शेषं तु = प्रमाणेतर- भागस्तु | मोहाद्यर्थम् = आसुरीप्रकृतीनां मोहनाय । तादृशभागं दृष्ट्वा सात्त्विकास्त्यक्त्वा गच्छन्तु इत्येतदर्थमेव मुनिभिः = कपिलादिभिः महर्षिभिः अभिहितम्, यत्र = यादृशेऽस्मिन् भागे डिंभा: = अपक्रमतयः मज्जन्ति=तत्रैव लीनाः समीचीनमपि भागं त्यजन्ति । इमां शङ्कां परिहरति - भूयसीत्यादि । प्रधाने प्रधानभूततत्त्वमुक्ताकलापः 
344. 
674 
[पाञ्चरात्रस्य वैशिष्ट्यम् ] 
निर्दोषाम्नायमौलिश्रुतनिखिलजगन्मूलसर्वज्ञमूले 
हेतुर्व्यूढे चतुर्धा क्वचिदपि न भवेत् विभ्रमः पञ्चरात्रे । युक्ता भक्तानुकम्पागरिमसमुदिते विप्रलिप्साऽपि नास्मिन् 
वेदाच्छ्रुष्ठ्योक्तिरर्थस्थितिविशदतया भूमविद्यादिवच्च ॥ १२१ ॥ 
एव भूयसि अर्थे = बहुष्वर्थेषु विहतिमति = विरोधे स्पष्टे सति क्वचित् विषये सतां संशयश्च स्यात् । संशयितस्य कथं प्रामाण्याभ्युपगमः ? ननु 'सांख्यं योगः पञ्चरात्रं वेदाः पाशुपतं तथा । आत्मप्रमाणान्येतानि न हन्तव्यानि हेतुभिः ॥ ' ( म.भा.) इति सांख्यपाशुपतादीनां हेतुभिरहन्तव्यत्वे, कथमेवं हेतुवादः क्रियत इत्यत्र - श्रुत्येत्यादि । एषामागमानाम् श्रुतिसहपठितिः = 'वेदाः पाशुपतम्' इति श्रुत्या सहपाठः हेत्वहन्तव्यता च = कुयुक्तिभिरखण्ड्यत्वं च श्रुत्या= वेदेन बाधम् = बाधितत्वम् न रुन्धे = न रुणद्धि । केनचिदुपाधिना सहपठनमात्रात्सर्वांशसाम्यं कथं भवेत् । एवं चेत् शुनामपि मघवता साम्यं स्यात् । शुनां मघवता पाठः शब्दशास्त्रे, इदं त्वर्थप्रधानशास्त्रमिति चेत्, अत्रापि 'आत्मप्रमाणान्येतानि ' इत्युपाधिरुक्त एव । आत्म- सद्भावाङ्गीकारप्रयुक्तगौरवात्, नैरात्म्यवादिनां माध्यमिकानामागमापेक्षया सहपठनम् । अंशतः प्रामाण्यात्सर्व- प्रामाण्ये, अहिंसाङ्गीकाराद्वौद्धागमा अप्युपादेयाः स्युः । अतस्त आगमास्सर्वथा नोपादेया एव । वेदाविरुद्धांशे प्रामाण्याङ्गीकारेण साधनीयं किमस्ति वैदिकानाम् ? तस्यार्थस्य वेदेनैव सिद्धत्वादित्याशयः ।। 
कियत् क्लिश्यन्ति गुरवः मुग्धो मा नश्यतादिति । समन्वयं तु वचसां कथंचित्प्रत्यपादयन् ।। तादात्विकी स्थितिस्त्वेवमासीत्, कालो गतस्तु सः । चिन्ता ह्यन्यादृशी कार्या ह्येतत्काले बुधोत्तमैः || ब्राह्मणाः के वैष्णवाः के के वा शैवास्तथापरे । वेदे जीवति सर्वार्थपूर्णे एते कुतोऽभवन् ? ।। आगमा इति संज्ञायास्तात्पर्यं वा विचिन्त्यताम् । तस्य प्रतीपसंज्ञा च का वा स्यादिति चिन्त्यताम् ॥ त्यक्त्वा मूलं वयं सर्वे बहुदूरं समागताः । मार्गं सम्यङ्न जानीमो बाला भ्रष्टा गृहादिव ॥ आश्रयामः पुनरपि तपसा श्रद्धया सदा । वेदकल्पतरुं शीघ्रं स नः श्रेयो विधास्यति ॥ १२० ॥ 
पाञ्चरात्रस्येतरागमाद्वैशिष्ट्यं प्रतिपादयति – निर्दोषेत्यादि । निर्दोषाम्नायमौलिश्रुतनिखिल- जगन्मूलसर्वज्ञमूले= निर्दोषाः ये आम्नायाः = वेदाः, तेषां मौलिषु शिरस्तुल्यासूपनिषत्सु श्रुतः यः निखिल - जगन्मूलम् सर्वज्ञः – परमात्मा, तन्मूले= तेनैवोपदिष्टे चतुर्धा व्यूढे = चतुः प्रकारैः विभक्ते पञ्चरात्रे क्वचिदपि = कस्मिंश्चिदपि विषये विभ्रमः = अप्रामाण्यशंकाहेतुभूतः भ्रमः न भवेत् = नैव संभवेत् । तन्त्रमन्न्रशिल्पसिद्धान्त- भेदेन, क्रियाचर्या योगज्ञानपादैर्वा चतुर्धा पाञ्चरात्रस्य विभागः दृश्यते । एतादृशस्य पाञ्चरात्रस्योपदेष्टा हि साक्षान्नारायण एवेति – 'सांख्यस्य कपिलो वक्ता' इत्युपक्रम्य, 'पाञ्चरात्रस्य कृत्स्नस्य वक्ता नारायणः स्वयम् |' इति स्पष्टमुच्यते । अतस्तत्र भ्रमप्रमदादीनां नावकाशः । ननु माभूद्विभ्रमः, प्रमादो वा । विप्रलिप्सा तु संभाव्यते । दृश्यते हि विप्रलंभः 'त्वं हि रुद्र महाबाहो मोहशास्त्राणि कारय ' इति रुद्रस्य प्रेरणया भगवत इत्यत्र - युक्तेत्यादि । भक्तानुकंपागरिमसमुदिते भक्तेषु अनुकंपाया यो गरिमा = आधिक्यम्, 
= 
675 
[पाञ्चरात्रप्रामाण्यम् ] 
बुद्धिसर: 
345. 
जीवोत्पत्त्यादिवादो निगमवदिह, तन्नित्यतोक्तेश्च साम्यात् 
जीवाद्याख्यानिरूढिस्त्वभिमतिभिदया स्याच्च सङ्कर्षणादौ । मन्वादेश्चोपजीव्यं हिततममिदमित्यादिकं भारतोक्तम् 
तत् क्वाप्यैक्यं विकल्पः क्वचिदभिमतवत् तादृशाम्नायभेदात् ॥ १२२ ॥ 
तेन सहिते=अत्यन्तभक्तवत्सले अस्मिन् = भगवति नारायणे विप्रलिप्साऽपि = वञ्चनेच्छापि न । अत एव खल्वन्यं प्रेरयति तत्कार्ये । सापि तामसमोहनार्थम् । अत एव सात्त्विकानां कृते पाञ्चरात्रं स्वयमेवोपादिशत्। ननु 'साङ्गेषु वेदेषु निष्ठामलभमानश्शाण्डिल्यः पाञ्चरात्रमधीतवान्' इति वेदनिन्दायाः श्रवणात् कथमुपादेयं पाञ्चरात्रं वैदिकानामित्यत्र – वेदादित्यादि । पाञ्चरात्रस्य वेदात् श्रेष्ठ्योक्तिः = वेदादप्यलभ्यं पुरुषार्थं पाञ्चरात्रेण शाण्डिल्यो लेभे - इति कथनात् सिद्धं यत् वेदात् श्रेष्ठ्यम्, तदपि अर्थस्थितिविशदतया = अर्थस्य वेदार्थस्य=नारायणपारम्यरूपस्य स्थितेः अत्र विशदतया निरूपणात्, न तु वेदस्य हेयत्वप्रतिपादनाय । ‘इतिहासपुराणाभ्यां वेदं समुपबृंहयेत्' इति वेदार्थविशदीकरणे पाञ्चरात्रमत्यभ्यर्हितमिति सूचनाय तथा प्रशंसा क्रियते । 'नाहं वेदैर्न तपसा न दानेन न चेज्यया' इत्युक्त्वा, 'भक्त्या त्वनन्यया शक्यः' इति भगवताभिधानम्, यथा न वेदनिन्दारूपम्, यतस्तत्रैव स एव 'वेदैश्च सर्वैरहमेव वेद्यः' इति प्राह, तद्वत् । अत्रैव दृष्टान्तः- भूमविद्यादिवच्चेति । भूमविद्योपक्रमे हि नारदः - 'ऋग्वेदं भगवोऽध्येमि यजुर्वेदम्' इत्याद्यध्ययनेऽपि स्वस्यात्मज्ञानाभावं वक्ति । न तावता वेदाध्ययननिन्दा सा, किन्तु अध्येतुर्न्यूनतामेव तत्प्रकाशयेत्, अथवाऽध्यात्मविद्याया अत्यन्तगहनताम्, दौर्लभ्यं वा वदेत् । तद्वदेव ' चतुर्षु वेदेषु' इत्यादिकमपि । पाञ्चरात्रविषये वक्तव्यं सर्वं पूर्वमेव (नायक.) विस्तरेणोक्तम् ।। 
न 
सांख्याद्योगो गरीयानित्याह यन्माधवः स्वयम् । पर्याप्तं स्यात्तदेवात्र पाञ्चरात्रस्य वैभवे ॥ १२१ ॥ 
= 
पाञ्चरात्रेऽपि वेदविरोधमाशंक्य परिहरति- जीवेत्यादि । इह = श्रीपाञ्चरात्रे जीवोत्पत्त्यादिवादः 'वासुदेवात्संकर्षणो नाम जीवो जायते' इति जीवोत्पत्तिवादः, आदिपदात् 'संकर्षणात्प्रद्युम्नसंज्ञं मनः' इति संकर्षणपदवाच्यात् जीवात् मनस उत्पत्तेः ग्रहणम् । मनसस्तु अहंकारादुत्पत्तिः श्रौती । एवं वेदविरुद्ध- वादोऽपि तन्नित्यतोक्तेः च = जीवनित्यत्ववचनस्यापि साम्यात् = तत्रैव तथैव दर्शनात् निगमवत् = तथैव भवेत् । वेदेऽपि ‘प्रजापतिः प्रजा असृजत' 'तोयेन जीवान् व्यससर्ज भूम्याम्' 'अजो नित्यः शाश्वतोऽयम्' ‘नित्यो नित्यानाम्' इत्यादौ जीवोत्पत्तिनित्यत्वश्रुतिवत् सर्वं नेयम् । स्वरूपतो नित्यत्वम्, शरीरविशिष्टरूपेण जननं चाभिप्रेत्य निर्वाह उभयोस्समानः । एवम् - संकर्षणादौ जीवाद्याख्या निरूढिस्तु = 'संकर्षणो नाम जीवः' इति संकर्षणे जीवशब्दस्य प्रयोगश्च अभिमतिभिदया च स्यात् = तत्तत्तत्त्वाभिमानिरूपभेदात्तथा तथा व्यवहारश्च स्यात् । किञ्च इदं पाञ्चरात्रम् मन्वादेश्च = मनुप्रभृतीनामपि उपजीव्यम् = आश्रयणीयम् हिततमम् इत्यादिकं च भारतोक्तम् = महाभारत उक्तम् । तत् = तस्मात् क्वापि = कुत्रचित् ऐक्यम् = एकाभिप्रायत्वादविरोध 
तत्त्वमुक्ताकलापः 
676 
[पाञ्चरात्रेतराप्रामाण्यम् ] 
346. 
सर्वे सर्वज्ञबुद्धेर्ननु विषयतया नित्यसिद्धाः कृतान्ताः 
तस्मात् तेन प्रवर्त्ये सति समयगणे कस्यचित् को विशेषः । 
मैवम् तत्त्वे विकल्पयज विहतिमतामेकशेषत्वमा 
तन्निष्ठा स्यात् कनिष्ठा; नमति न विदुषोऽनामिकादिः परस्मै ॥ १२३ ॥ 
एव । क्वचित् अभिमतवत् विकल्पः = वेदे यथा 'अतिरात्रे षोडशिनं गृह्णाति ' ' नातिरात्रे षोडशिनं गृह्णाति' इति परस्परविरोधे विकल्पः, तद्वदत्रापि विरोधे विकल्पो ज्ञेयः । कुत इत्यत्र - तादृशाम्नायभेदात्- तादृशस्य प्रमाणमूर्धन्यस्य आम्नायस्य = एकायनीयशाखानाम्नः भेदात् = प्रसिद्धश्रुतेर्भिन्नत्वात् परस्परश्रुति- विरोधे क्रियादिषु विकल्पः, तत्त्वेषु तात्पर्यभेदेन समन्वयश्चेत्यादिकमुत्सर्गन्यायसिद्धम् । अतः पाञ्चरात्रं तु सर्वांशे प्रमाणम् । अधिकं त्वागमप्रामाण्यपाञ्चरात्राधिकरणपाञ्चरात्ररक्षादिषु द्रष्टव्यम् ॥ 
वस्तुतस्त्वत्र वक्तव्यं सर्वं पूर्वं तु विस्तरात् । अभ्यधायि पुनः पिष्टपेषणं विफलं किल । 'यश्च मूढतमो लोके यश्च बुद्धेः परं गतः । द्वाविमौ सुखिनौ लोके क्लिश्यत्यन्तरितो जनः ॥ ' इत्येतच्छुकवाक्यं तत् सर्वकालहितं भवेत् । परं तु कष्टं द्वयमप्यत्यन्तं किं विधेमहि || अस्त्येव भगवत्पादशरणागतिरप्यसौ । क्षुरधाराव्रतं सापि तथाप्यन्या गतिर्न हि ॥ १२२ ॥ 
- 
पाञ्चरात्रविचारमुपसंजिहीर्षुः, परेषामन्तिमं ब्रह्मास्त्रमपि नारायणास्त्रेण विफलयति – सर्व इत्यादि । सर्वे कृतान्ताः = सिद्धान्ताः सर्वज्ञबुद्धेः = सर्वज्ञस्य परमात्मनो ज्ञानस्य विषयतया नित्यसिद्धाः ननु = नित्यमेव सिद्धाः किल! अन्यथा हि तस्य सर्वज्ञत्वमेव त्याज्यं स्यात् । अतश्च सर्वं सदा पश्यतः तस्य परमात्मनो ज्ञानविषयत्वात् सर्वे त्रैकालिकं सिद्धाः । त्रैकालिकं नित्यं सिद्धाः । तस्मात् = एवं सर्वेषामपि नित्यसिद्धत्वात् समयगणे= सकलसिद्धान्तसमुदाये तेन नित्यसर्वज्ञपरमात्मनैव प्रवर्त्ये सति कस्यचित्= पाञ्चरात्रस्यास्य को विशेष: ? ' तेन विना तृणाग्रमपि न चलति' इति न्यायेन सर्वस्यापि परमात्माधीनत्वे, अस्यैव नारायणप्रवर्तितत्वात् प्रामाण्यम्, न त्वन्येषाम् आगमानामिति कथं निर्णीयते भवता? तदेतन्निराकरोति- मैवमिति । कुतः ? तत्त्वे विकल्पत्यजि सति – वस्तुनि विकल्पायोगेन तत्त्वस्य सदैकरूपत्वे सिद्धे विहतिमताम् = परस्परविरुद्धानां मध्ये एकशेषत्वमानात् = एकस्यैव परिशेषावश्यकत्वात् तन्निष्ठा=पाञ्चरात्रस्य प्रमाणतमत्वम् कनिष्ठा=अद्वितीया कनिष्ठाङ्गुलीगणनीया, तस्याङ्गुलेः कनिष्ठत्वमेव प्रमाणमिति वा स्यात्, न त्वन्यत्र । विदुषः = तत्त्वतस्तत्त्वज्ञस्य अनामिकादिः = अनामिकाप्रभृतिरङ्गुलिः परस्मै= अन्यागमगणनाय न नमति, अतोऽद्वितीयं पाञ्चरात्रप्रामाण्यमित्यवधार्यताम् ।। 
- 
• किमियं त्वार्भटी ब्रह्मन् ! किं प्रश्नस्योत्तरं न्विदम्? किं कुर्मो वयमप्यत्र ? यक्षस्यानुगुणो बलिः ॥ परमात्मैव न ज्ञातः, तं तु पृच्छसि बालवत् । किमुत्तरं ते वक्तव्यम् न जानीमस्तु वस्तुतः ॥ परमात्मा यदि ज्ञातः प्रश्नो नैवं भवेत्तव । त्वदन्तरेव स ह्यस्ति दृष्ट्वा तं पृच्छ कामतः ॥ 
347. 
677 
[स्मृते: स्वरूपं विभागश्च ] 
अर्थे पूर्वानुभूते सहमितसदृशख्यात्यदृष्टप्रभेदैः 
संस्कारानुग्रहे या परिणमति मतिः, सा स्मृतिस्त्रिप्रकारा । याथार्थ्येऽपि स्वपूर्वानुभवमनुसरेत्; बाह्यशून्या न चैषा 
1 
हेतुश्चार्थक्रियादेः; स्मृतिवदनुभवोऽप्यस्ति नष्टादिकेषु ॥ १२४ ॥ 
यस्य स्मरणमात्रेण देहविस्मरणं भवेत् । सर्वस्याप्युत्तरं लब्धुं शक्यं तस्य प्रसादतः ॥ सृष्टिं भगवतः क्रीडाम् आहुर्व्यासादयः, शृणु । एवं नानाविधैर्जीवैः स क्रीडति जगत्प्रभुः ॥ मतसिद्धान्तसमयपदानां न समानता । चिन्त्यतामर्थभेदं तं समस्या स्यात्समाहिता ॥ 
बुद्धिसर: 
यदि ज्ञातुं शक्यमिदं नन्द त्वं विवशो मुहुः । न शक्यं चेद्रुदन्नेव नयस्व निखिलं वयः ।। १२३ ।। 
एवं प्रमाणविचारे अन्तिमं शाब्दानुभवविचारं परिसमाप्य, अनन्तरं स्मृतिं विचिचारयिषुः प्रथमं स्मृतेः स्वरूपं तद्विभागं च प्रदर्शयति- अर्थ इत्यादि । पूर्वानुभूते = कदाचित् पूर्वमनुभूते अर्थे विषये सहमितसदृशख्यात्यदृष्टप्रभेदैः = सहमितस्य सदृशस्य च ख्यात्या=दर्शनादिना अदृष्टप्रभेदैः = अदृष्टविशेषैश्च संस्कारानुग्रहे = संस्कारस्य उद्बोधे जाते या मतिः परिणमति = परिणामविशेषं प्राप्नोति सा स्मृतिः त्रिप्रकारा = त्रिविधा, स्मृतिहेतुभूतानुभवत्रित्वात् । अनुभवः खलु प्रमाभ्रमसंशयभेदेन त्रिविधः । तज्जन्यः संस्कारोऽपि त्रिविधः । तज्जन्या स्मृतिरपि त्रिविधा | संस्कारस्योद्बोधकानि च तद्वस्तुना सह दृष्टान्यवस्तु- दर्शनम्, सदृशवस्तुदर्शनम्, अदृष्टविशेषश्च । आद्यं हस्तिहस्तिपकयोस्सहदृष्टयोः कालान्तरेऽन्यतरदर्शनमन्य- स्मरणं जनयति । द्वितीयं तु शुक्तिदर्शनं रजतं स्मारयति । तृतीयं तु कार्यानुमेयम्, धर्माधर्माख्यस्यादृष्टस्याती- न्द्रियत्वात् । समये अपेक्षितस्मरणं धर्मात् । असमयेऽनपेक्षितस्मरणमधर्मात् । आद्यं सर्वविदितम् । द्वितीयं भोजनादावस्मरणीयवस्तुस्मरणम् । एवं स्मृतेरनुभवजन्यत्वेऽपि स्मृतेरव्यवहितपूर्वक्षणेऽनुभवस्याभावात्, अनुभवे सति च स्मृतेर्नैरर्थ्यक्यात्, संस्कार एव स्मृतिकारणमातिष्ठन्ते विद्वांसः । तत्रापि प्रत्यभिज्ञाप्रत्यक्षेऽशतस्संस्कार- जन्यत्वाच्च स्मृतेर्लक्षणं संस्कारमात्रजन्यत्वं वदन्ति । प्रत्यभिज्ञा त्विन्द्रियमप्यपेक्षते । अधिकमन्यत्र ॥ 
| 
स्मृतेः प्रमात्वस्यान्यमुखनिरीक्षणात् स्वतः प्रामाण्यवादिनां कथं स्मृतिर्यथार्था स्यादित्यत्र- याथार्थ्येऽपि = स्मृतेर्यथार्थत्वेऽपि स्वपूर्वानुभवम् अनुसरेत् स्मृतिः । तावता न याथार्थ्यभङ्गः । ज्ञानसामान्यस्य स्वतः प्रमात्वमुत्सर्गसिद्धमत्रापि नापैति । गृहीतग्राहित्वमात्रान्न ज्ञानानामयथार्थत्वम् । अनधिगतार्थगन्तृत्वस्य प्रमालक्षणत्वानङ्गीकारात् । स्मृतेरर्थजन्यत्वाभावं केचिद्वदन्ति । तदपि नेत्याह - एषा = स्मृतिः बाह्यशून्या= बाह्यार्थाविषयिणी न च=नैव भवति । यतः स्मृतिः अर्थक्रियादेः हेतुश्च = व्यवहाररूपार्थक्रियाकारित्वादर्थ- विषयिणी, अर्थजन्या च सा । अर्थस्य नष्टत्वेऽप्यर्थजन्या कथमित्यत्र - नष्टादिकेषु = आदिपदेन भावि- परिग्रहः । भूतभविष्यद्विषयेषु स्मृतिवत् अनुभवोऽपि अस्ति = दृश्यत एव। अनुमानं शब्दश्च त्रैकालिकवस्तु- विषयके सर्वसंमते । प्रत्यक्षमेकमेव वर्तमानमात्रविषयकम्, वर्तमानवस्तुजन्यम् । शब्दानुमाने तु त्रैकालिकवस्तु- विषयके वस्तुनोऽभावेऽपि तयोरर्थविषयकत्वादर्थजन्यत्वमप्यावश्यकम् । शिष्टं समनन्तरश्लोके ॥ 
तत्त्वमुक्ताकलापः 
678 
[स्मृतेर्याथार्थ्य समर्थनम् ] 
348. 
पूर्वं श्यामत्वमात्रात् भवति न हि मितिः पाकरक्तेऽपि तद्धी: 
तत्ताभानं तथा चेत्, प्रसजति तदिदं प्रत्यभिज्ञादिकेऽपि । 
इदमत्रावधेयम् - स्मृतिः प्रमाणं न वा ? इति विचारोऽन्यः । प्रमाणानि कति ? इति प्रमाणविभाग- प्रश्नोऽन्यः । विभागदृष्ट्या तु 'त्रिविधं प्रमाणम् - प्रत्यक्षानुमानशब्दभेदात्' इति न्यायपरिशुद्धौ (1-2) स्पष्टमभिधानात् त्रीण्येव प्रमाणानि । अत्र तु 'प्रत्यक्षादित्रयं च स्मृतिरिति च मतिः श्रुत्यभिष्टा चतुर्धा ' ( श्लो. 31 ) इत्युक्तं यद्यपि । तथापि 'श्रुत्यभीष्टा' इति कथनात् श्रुतिप्रणयिनामयं भाव इत्युक्तं भवति । एवञ्चेत्, 'स्मृतिः प्रत्यक्षमैतिह्यम् । अनुमानं चतुष्टयम्' इति श्रौतक्रमदर्शने स्मृतिरेवाग्रताम्बूलमर्हति । नैतत् कस्यापि संमतम् । न वेयं श्रुतिः प्रमाणविभागायावतीर्णा । अतो वैदिकानां स्मृतेरत्यन्तमुपादेयत्वात्पृथग्गणन- मिवार्हति । 'श्रुतिस्मृती' इति वक्तव्ये 'प्रत्यक्षानुमाने' 'दृष्टस्मृतिभ्याम्' इति खलु निर्दिशन्ति वैदिकाः । अतीन्द्रियविषये वैदिकानां श्रुतिरेव चक्षुः, स्मृतिरेवानुमानम् । तद्दृष्ट्या स्मृतिरप्रमाणमिति शब्दमपि श्रोतुं नेच्छेयुस्ते । एवंत्वेऽपि असंकीर्णविभागप्रदर्शनवेलायाम् न्यायपरिशुद्धिरेव ग्राह्या । धर्मशास्त्रपदपर्यायायाः स्मृतेश्च शब्दप्रमाण एवान्तर्भावः । अस्य स्मृतित्वसंज्ञा तु यथा वा लोकप्रसिद्धा स्मृतिः, न तथा प्रत्यक्षस्मृतिः काचिदस्ति । अर्थान् तपोबलात् ज्ञात्वा, अनन्तरं तान् स्मृत्वा स्मृत्वा ग्रन्थरचनात् ‘स्मृतिः' इति संज्ञा । स्मृतेरतिरिक्तप्रमाणत्वे तद्धेतोः संस्कारस्य प्रमाकरणत्वात् प्रमाणत्वप्रसङ्गः । एतत्तु दार्शनिकस्य कस्यापि नेष्टम् । अत्र कारणं कार्यानुमेयस्य संस्कारस्यातीन्द्रियस्य विचारानर्हत्वमेव, स्वप्रामाण्ये नियमेन परमुखनिरीक्षणं च । ज्ञानानां स्वतः प्रामाण्यवादिनामपि वेदान्तिनां स्मृत्यात्मकज्ञानस्य प्रामाण्यम्, तद्धेतुभूतानुभवाधीनमेव वाच्यम्, नान्या गतिः । एवं सति स्मृतेः स्वतन्त्रप्रमितिवर्गे ग्रहणं केवलं धर्मश्रद्धामूलकमेव ॥ १२४ ॥ 
= 
ननु पूर्वं श्यामे, पश्चात् पाकवशात् रक्ते घटे श्यामत्वधीः कथं यथार्था भवेत् । एवञ्च रक्तत्वज्ञानं १ तत्र भ्रम एवेति स्मृतिः कथं यथार्था भवेदित्येतत्समाधत्ते - पूर्वमित्यादि । पूर्वम् = पूर्वकाले श्यामत्वमात्रात्= श्यामत्वसद्भावमात्रात्, अनन्तरम् पाकरक्तेऽपि = पाकेन रक्ते जातेऽपि घटे तद्धीः = श्यामत्वबुद्धिः मितिः- प्रमितिरूपा न हि भवति । अतो रक्ततादशायां श्यामत्वावगाहिनी स्मृतिः कथं यथार्था भवेदित्याक्षेपः । रक्ततादशायामस्तित्वेन श्यामत्वग्रहण एव विरोधः, न तु रक्ततादशायाः पूर्वकालिकत्वस्मरणमपि बाधितं भवेत्, 'पूर्वं न रक्तमासीत्' इति स्मृतिरेव बाध्यते । ननु ' सोऽयं रक्तः' इति ग्रहणे 'अयम्' इति प्रत्यक्षप्रतिपन्नं रक्तं घटं निर्दिश्य 'सः' इति रक्तताग्रहणे विरोधः कथं नेत्याशंक्य समाधत्ते - तत्ताभानम्= 'सः' इति रक्तताभानम् तथा चेत् = बाधितं खल्विति चेत्, तर्हि - तदिदम् = बाधितत्वम् प्रत्यभिज्ञा- दिकेऽपि = प्रत्यभिज्ञाप्रत्यक्षेऽपि प्रसजति । एवञ्च प्रत्यभिज्ञाया अयथार्थत्वे वस्तुस्थैर्यमेव न सिद्ध्येत् । अतश्च कालद्वयसंबन्धः एकस्य न विरुद्ध इति चेत्, कालभेदेन धर्मद्वयसंबन्ध एकस्याविरुद्ध एव 'बालो युवा जातः इतिवत् ॥ 
349. 
679 
याथार्थ्यं पारतन्त्र्यात् न च गलति, न चेत्, अभ्युपेतातिवृत्तिः 
बुद्धिसरः 
वेदे मानैस्सहोक्ता स्मृतिरपि; विफला त्वक्षपादाद्यनुक्तिः ॥ १२५ ॥ 
[स्मृतेरपूर्वविषयकत्वासम्भवः ] 
जातः पूर्वानुभूत्या स्मृतिमुपजनयेत् क्वापि संस्कार एव 
प्राग्दृष्टव्यक्तिमात्रप्रतिनियतिमती कीदृशादन्वयात् स्यात् । 
मैवम् कार्ये त्वबाध्ये ननु तदनुगुणः कल्प्यते हेतुयोग: 
तज्ज्ञानोत्पाद्यभावः स इति च विदितः किं तदन्येन नाम्ना ॥ १२६ ॥ 
ननु स्मृतिः स्वयाथार्थ्य स्वहेतुमनुभवमेव निरीक्षत इति, स्वतो नास्य याथार्थ्यमिति चेत्- पारतन्त्र्यात्=तावन्मात्रपारतन्त्र्यात् याथार्थ्यम् = यथार्थता न च गलति = नापगच्छति । न चेत् = एवम- नङ्गीकारे अभ्युपेतातिवृत्तिः = स्वाभ्युगमपरित्यागः । प्रत्यक्षापेक्षानुमानस्य, अनुमानापेक्षा च शब्दस्य संमतैव किल । ननु प्रत्यक्षापेक्षत्वमनुमानस्य न स्वप्रामाण्ये, किन्तु व्याप्तिदर्शन एव । एवं शब्दोऽपि प्रामाण्ये स्वहेतुभूतशब्दं न निरीक्षते, किन्तु शक्तिग्रहण एव । स्मृतिस्तु स्वप्रामाण्य एवान्यमुखं निरीक्षत इत्यस्ति महद्वैलक्षण्यमिति चेत्, तत्राह – वेदे = 'स्मृतिः प्रत्यक्षमैतिह्यम् । अनुमानं चतुष्टयम्' इति वेदे स्मृतिरपि मानैः=प्रत्यक्षादिप्रमाणैः सह उक्ता = कण्ठत एवाभिता । तर्हि गौतमसूत्रे कुतो नोक्तमित्यत्र - अक्षपादा- धनुक्ति: विफला = गौतमेनापरिगणनमत्र प्रकृते विफलमेव, श्रुतिविरोधात् । आदिपदेन कपिलग्रहणम् ॥ 
- 
वस्तुतस्तु स वेदः प्रमाणगणनार्थं नागतः, यादृच्छिकानुवादमात्रः सः । किञ्च तत्र स्मृतिः = धर्मशास्त्र- पदवाच्यं विद्यास्थानमभिधत्ते, न लौकिकीं घटादिस्मृतिमित्यादिकं पूर्वश्लोकोक्तं स्मर्तव्यम् ॥ 
वैदिका वैदिका एव स्युश्चेन्नास्ति विपर्ययः । यदि स्युस्तार्किका एते क्लेशः स्यान्नैव संशयः ॥ नप्रामाण्यं स्मृतेः प्रोक्तं तार्किकैरपि वस्तुतः । तस्याः स्वतन्त्रमानत्वं नेष्टं सर्वमनीषिणाम् ॥ तदा खलु भवेन्मानं संस्कारोऽप्यधिकं बत । कस्यापि नेष्टमेतत्तु पूर्वोक्तं स्मर्यतामतः ।। निदर्शनं भवेदेतन्मर्यादातिक्रमे स्फुटम् । मर्यादास्त्येव शास्त्राणां सांकर्यं क्रमशस्त्वभूत् ॥ गतानुगतिको लोकः काल एवात्र कारणम् । काले प्रदर्श्यते सर्वं सप्रमाणं सुविस्तरम् ॥ १२५ ॥ 
ननु यदि स्मृतिरतिरिक्ता प्रमितिस्तर्हि तस्या अपूर्वविषयकत्वमावश्यकम्, अतिरिक्तप्रमितित्वं वा त्याज्यमित्याशंकां परिहरति-जात इत्यादि । पूर्वानुभूत्या = पूर्वानुभवेन जातः संस्कार एव क्वापि = कुत्रचिद्विषये कदाचित् स्मृतिम् उपजनयेत् । प्राग्दृष्टव्यक्तिमात्रप्रतिनियतिमती = पूर्वानुभूतवस्तुमात्र- विषयिणीति कीदृशात् अन्वयात् = नियमात् स्यात् ? एवमनुभूतं सर्वं स्मर्यत इति नियमाभाववत्, अननु- भूतमपि स्मर्येतति चेत्, मैवम् । अनुभूतं सर्वं न स्मर्यते किलेति, अननुभूतं स्मर्यतामित्याक्षेपः न संगच्छते। दृष्टस्य कारणोपपत्तिप्रदर्शनमात्रं शास्त्रकृत्यम्, न तु अनुभवोत्पादनमित्याह - कार्ये = कस्मिंश्चित् कार्ये अबाध्ये सति तु तदनुगुण: हेतुयोगः = कारणसंबन्धः कल्प्यते ननु = कल्प्यते किल, न त्वदृष्टापादनं कल्पयितुं 
तत्त्वमुक्ताकलापः 
680 
[ उपमानं नातिरिक्तप्रमाणम् ] 
350. तुल्यात् तुल्यान्तरे धी: स्मृतिः; इयमिव गौः सेति बोधोऽनुमानम् 
यत्तुल्यो यः स चैतत्सम इति निजयोर्हस्तयोर्व्याप्तिसिद्धेः । 
शक्यम । प्रकृते तु दर्शनमेतावदेव - तद्ज्ञानोत्पाद्यभावः स = स्मृतिरूपो ज्ञानविशेषः यद्विषयकः, तद्विषयक- ज्ञानेन उत्पाद्यत्वमेवेति इति च विदितः = लोकेऽनुभवसिद्धः । 'सः' इति संस्कारो वा । अनुभवसंस्कारस्मृतयः समानविषयकतयैवानुभवसिद्धा इति तदन्येन = कार्यकारणभावातिरिक्तेन नाम्ना किम् = किं साधनीयम् । अतः अनुभूतं सर्वं न स्मर्यत इतिवत्, अननुभूतमपि स्मर्यतामित्यापादनं न कर्तुं शक्यम् ॥ 
श्रुतिष्वदृष्टमपि हि धर्मशास्त्रेषु कथ्यते । मुनिभिः कथमित्येतत् विचारो युज्यतेऽत्र हि || 
अदृष्टं स्मर्यते चेद्धि स्मृतिः सा तु कथं भवेत् ? लोके स्मृतिर्दृश्यतेऽन्या धर्मशास्त्रं स्मृतिः परा ॥ दृष्टं यत् स्यात्तु मुनिभिः स्वान्तर्योगस्य वैभवात् । व्युत्थिताः ते तु तत्स्मृत्वा प्रोचुस्तस्मात् स्मृतिः स्मृता ॥ अतस्तत्राप्यनुभवमूलत्वं स्मृतिलक्षणम् । वर्तते धर्मशास्त्राणामिति ज्ञेयं मनीषिभिः ॥ १२६ ॥ 
/ 
परसंमतामुपमानस्यातिरिक्तप्रमाणतां निरस्यति - तुल्यादिति । उपमानस्वरूपं नैयायिका अन्यथा प्रदर्शयन्ति, अन्यथा च मीमांसकाः । गवयपदस्यार्थमजानन् कश्चिदारण्यकपुरुषं पृच्छति । स च गृहे वर्तमानं गाँव प्रदर्श्य 'एतत्सदृशः गवयः' इति वदति । कालान्तरे अरण्यं गतः, गवयं यदा पश्यति, तदा तत्सादृश्यं स्वगृहे वर्तमाने गवि स्मरति । तेन च 'अयं गवयः' इति जानातीति मीमांसकाः । नैयायिकास्तु, गवयप्राणिदर्शनेन गृहे विद्यमानगो स्मरणमात्रेण, पुरोवर्तिनि गोसदृशे प्राणिन्युपसंहारमन्तरा गवयपदार्थनिर्णयः कथं भवेत् ? अतो नेदमुपमानम् । किन्तु - आरण्यकपुरुषवाक्यं श्रुत्वा यदा कदाचिद्वनं गतः, यदा गवयप्राणिनं पश्यति, तदाऽऽरण्यकपुरुषवाक्यार्थं 'गोसदृशो गवयपदवाच्यः' इत्येवंरूपं स्मरन्, अस्य प्राणिनः गोसदृशत्वात् 'अयं गवयः' इति गवयपदसंज्ञायाः संज्ञिनं तं निश्चिनोतीत्याहुः । तयोः प्रथमं मीमांसकमतं प्रत्याह- अरण्ये गवयं पश्यन् 'मदीया गौः गवयसदृशः' इति सदृशगोस्मरणमुपमानम्? उत सादृश्यप्रतीतिमात्रमुपमानम्? आद्ये तु - तुल्यात् = पुरोवर्तिनः गवयस्य तुल्यस्य दर्शनात् तुल्यान्तरे= तत्सदृश- वस्त्वन्तरे गृहवर्तिनि गवि धीः = या बुद्धिः, सा स्मृतिरेव, नातिरिक्तं किञ्चित् । द्वितीयं प्रत्याह- सा गौः = मदीया गौः इयमिव = पुरोवर्तिगवयसदृशः इति बोधस्तु अनुमानम्, नान्यत् । अनुमाने व्याप्तिमुप- पादयति – यदित्यादि । गौ: = मदीयो गौः एतद्गवयसदृशः, एतद्गवयगतसादृश्यप्रतियोगित्वात्, यश्च यत्तुल्य: =येन तुल्यः, स च एतत्समः, इति निजयोः हस्तयोः दृष्टान्तत्वेन व्याप्तिसिद्धेः अनुमानमेव तत् । ‘तुल्यवित्तिवेद्यत्वन्यायः' इति किल प्रसिद्धम् । एतच्चानुमानमेव ॥ 
सुभगाभिक्षुकन्यायं बुधाः प्रायो ऽनुकुर्वते । किं कारणं स्याज्जानन्तु मध्यस्थाः कुशला जनाः ॥ तेन प्रोक्तं कथं सोऽहमङ्गीकुर्यामिदं न्विति । भावयन्ति मुधा हन्त ! कारणं स्पष्टमेव हि ॥ अवर्धतैवं शब्दानां राशिः सागरसन्निभः । मज्जयन्ति जनान्, अन्ते मज्जन्ते स्वयमप्यमी ॥ 
681 
चिह्नोनीते निमित्ते पदमपि विदितं शक्तमाप्तातिदेशे 
व्युत्पत्तिर्लक्षणैः स्वैः क्वचिदपि न भवेदन्यथाऽतीन्द्रियेषु ॥ १२७ ॥ 
बुद्धिसर: 
नैयायिकं प्रत्याह – निमित्ते = गवयपदप्रवृत्तिनिमित्ते चिह्नोन्नीते = चिह्नेः = गोसदृशचिह्नः उन्नीते= ऊहिते सति आप्तातिदेशे = आप्तोपदेशविषये प्राणिनि पदमपि = गवयादिपदमपि शक्तम् = बोधनशक्ति विशिष्टम् विदितम् भवति । एवं शक्तिग्रहणम् सादृश्यानुयोगिनि प्रत्यक्षे सत्येव भवतीति न नियमः । अन्यथा = तत्प्रत्यक्ष एव शक्तिग्रहो भवतीति नियमश्चेत्, अतीन्द्रियेषु = श्रुत्येकसमधिगम्येषु ब्रह्मेन्द्रादिषु स्वैः = तत्तदसाधारणैः लक्षणैः व्युत्पत्तिः = शक्तिग्रहणम् कदापि क्वचिदपि = कस्मिश्चिदपि विषये न भवेत्, तेषां सर्वथाऽतीन्द्रियत्वात् । तथा चातीन्द्रियवस्तुव्यवहार एव लुप्येत । वस्तुतस्तु प्रत्यक्षस्थलप्रदर्शनं सुग्रहत्वायैव ॥ 
एवं बहूनामर्थानां प्रत्यक्षासंभवेऽपि नः । लौकिके वैदिके वापि व्यवहारः प्रवर्तते ॥ 
रामकृष्णादयश्शब्दाः, तथा देशान्तरार्थकाः । शब्दाः सर्वैः प्रयुज्यन्ते निरातङ्गैः स्वदृष्टवत् ॥ व्यवहाराः किल प्राय एवमेव चरन्ति हि । सादृश्यमूलं सर्वं हि ज्ञायते सर्वदा जनैः ॥ सादृश्यवैभवादेव लोको व्यवहरत्यभीः । शक्तिग्राहकमानं तत् वस्तुग्राहकवत्कृतम् ॥ सर्वं विचारं संत्यज्य प्रगाढं चिन्त्यतां बुधाः ! ज्ञायेतोपमितेः स्थानं यद्दत्तं तन्मर्हर्षिभिः ।। 
वस्तुतस्तु – इन्द्रादिपदानां नियमेन परोक्षार्थविषयबोधजनकत्वात्, तत्रोपसंहारः कर्तुमशक्य इति भीत्यैव मीमांसकाः, अप्रसिद्धपदार्थस्य प्रसिद्धे प्रत्यभिज्ञानमेव उपमानमिति व्याचख्युः । परन्तु इन्द्रादिपदानां कथं शक्तिग्रहः? इति समस्यायाः परिहारः, अस्मत्परिचिते वस्तुन्युपसंहारेण कथं भवेत् ? लौकिकेऽपि हि विषये द्वीपान्तरादौ वर्तमानानां नदीपर्वतादीनाम् राज्ञां राजमात्राणां वा संज्ञायाः श्रवणेऽपि बोधादिकं सर्वानुभव- सिद्धं सादृश्यमूलकमेवेति सर्वहृदयसाक्षिकम् । अतश्च परोक्षेऽपि विषये मानसिकः ज्ञानलक्षणामूलक उपसंहार इत्येव वक्तव्यम् ।एवञ्चोपमानाख्यं प्रमाणमेव किञ्चिन्न स्याच्चेत्, प्रायस्सर्वैः मूकैरेव भवितव्यं भवेत् । लोके हि प्रत्यक्षप्रमाणस्य विषयोऽत्यन्तमल्प एवेति सर्वेऽपि जानन्ति । तदपेक्षयानुमानस्य व्याप्तिरधिका । एतदपेक्षयापि शब्दस्य व्याप्तिरधिका । स चाप्यत्यन्तातीन्द्रियपारलौकिकादिविषये उपमानाधीनस्वरूपः । बाला अपि इतिहासपुराणादिश्रवणकुतूहलिताः रामकृष्णादिशब्दानामर्थमनायासेन सहजत एव जानन्तस्संतु- ष्यन्ति । अन्नस्य तृप्तिसाधनत्वमनुमानाधीनमपि, प्रत्यक्षं मन्यन्तेऽभ्यासातिशयात् । तद्वदुपमानमपि वस्तु- ग्राहकमिव संवृत्तम् । अत एव महर्षिः वस्तुग्राहकप्रमाणमध्ये उपमानमप्यगणयदित्यहो कियान् सूक्ष्मदर्शी सः। अन्यथा हि वेद एव निरर्थकः स्यात् । तर्ह्राचार्याः कुत एतन्नागणयन्निति चेत्, शक्तिग्राहकप्रमाणत्वमात्रा- कारेण तथाऽकुर्वन् । उक्तं चासकृत् - शास्त्राणां मर्यादोल्लङ्घनं बौद्धैरुपक्रान्तमनन्तरं निर्विशेषाद्वैत्यादिभि- रनुसृतमाचार्याणामपि दुस्त्यजमभूत्कालप्रभावादिति । अन्ततः शिष्यबुद्धिपरीक्षणार्थं वेत्यवगन्तव्यम् ॥ 
तादात्विकी स्थितिर्हेतुः सर्वत्राप्यवलोक्यताम्। आचार्या अपि किं कुर्युः शिष्यवात्सल्यमूर्तयः ॥ १२७ ॥ 
तत्त्वमुक्ताकलापः 
351. 
682 
[ अर्थापत्तिर्नातिरिक्तं प्रमाणम् 
अर्थापत्तिः परोक्ता न पृथगनुमितेर्व्याप्तिबोधादिसाम्यात् 
अव्याप्यानामयुक्तिर्न हि भवति; न चाव्यापकाः स्थापकाः स्युः । जीवन् क्वापीति बोधो न गृह इति मतिं निश्चितां नोपरुन्धे 
नातस्तच्छान्तये सा ; न यदि, सममिदं सम्मते चानुमाने ।। १२८ ॥ 
1 
उपमानवत् अर्थापत्तेरप्यतिरिक्तप्रमाणतां निराकरोति- अर्थापत्तिरिति । परोक्ता = मीमांसकोक्ता अर्थापत्तिः व्याप्तिबोधादिसाम्यात् = व्याप्तिज्ञानादिसामग्रीणां समानत्वात् अनुमितेः = अनुमित्यपेक्षया पृथक् न । अव्याप्यानाम् = व्याप्तिरहितानाम् अयुक्तिः = अनुपपद्यमानता न हि भवति । अव्यापकाश्च स्थापकाः = नियामकाः न च स्युः । व्याप्ये सति हि व्यापकेन भाव्यमेव । व्यापकाभावे च व्याप्यमपि नोपपद्येत इति खलु अनुमानम् । तदत्रापि समानम् । ननु प्रमाणद्वयविरोधपरिहारोऽर्थापत्तिसाध्यः । जीवतो देवदत्तस्य गृहासत्त्वे बहिस्सत्त्वनिर्णयः खल्वर्थापत्त्या भवति । अत्र जीवनप्रमाणं तस्य देवदत्तस्य सत्त्वमात्रं बोधयति । प्रत्यक्षप्रमाणं १ तु गृहासत्त्वं वक्ति । एवं जीवनप्रमाणस्य प्रत्यक्षस्य च विरोधे, बहिस्सत्त्वनिर्णयमन्तरा तत्परिहारो नैव भवतीत्यर्थापत्तेः प्रयोजनमेवानुमानादन्यदिति नानुमानमर्थापत्तिरिति चेत्, तत्राह - जीवन्नित्यादि । क्वापि जीवन् = गृहे वा बहिर्वा जीवन् देवदत्तः इति बोधः न गृहे = गृहे नास्ति इति निश्चितां मतिम् नोपरुन्थे= न प्रतिरुणद्धि । जीवनं गृह एवेति न हि निर्बन्धयति जीवनबोधकं प्रमाणम् । अतस्तयोर्विरोधप्रसङ्ग एव नास्ति । अतः = विरोधाभावादेव तच्छान्तये= विरोधशान्तये सा= अर्थापत्तिः न = नाङ्गीकार्या । न यदि = एवमनङ्गीकारे संमते = संप्रतिपन्ने अनुमाने च = धूमात् वह्न्यनुमानादावपि इदम् = एवमनुपपत्त्यापादानम् समम् = समानमेव || 
जीवनं सत्त्वव्याप्तम् । सत्त्वं च गृहे बहिर्वा । गृहे तु नास्ति । अर्थात् बहिस्सत्त्वे पर्यवस्यति । 'पीनो देवदत्तः, दिवा न भुङ्क्ते' इत्यादावपि पीनत्वं भोजनव्याप्तम् । भोजनं च रात्रौ, दिवा वा इति न ज्ञायते । दिवा यदि न भुङ्गे अर्थात् रात्रिभोजने पर्यवस्यति । एवमेव धूमः वह्निव्याप्तः । अतश्च वह्निमन्तरा धूमस्य सत्त्वमनुपपन्नम् । वह्निस्तु परोक्षोऽपरोक्षो वा भवेत् । यदा अपरोक्षत्वं नास्ति, यतः प्रत्यक्षतो न दृश्यते, तदा अर्थात् वह्नेः परोक्षत्वे पर्यवसानम् । द्वयोः प्रमाणयोः विरोधशमनमपि अर्थापत्तौ अनुमाने च तुल्यम् । पीनत्ववत् धूमदर्शनम् । भोजनस्थाने वह्निः । यथा भोजनं रात्रौ वा स्यात्, दिवा वा, एवं वह्निः प्रत्यक्षो वा परोक्षो वा स्यात् । दिवाभोजनादर्शनात् यथा रात्रिभोजने विश्रान्ति:, तथैव वह्नेः प्रत्यक्षतोऽदर्शनात् परोक्षत्वे विश्रान्तिः । एवमुभयोः समानयोगक्षेमत्वात् अर्थापत्तिः अनुमानमेव । विस्तरो न्यायमञ्जर्यादौ । तथा चात्र प्रमाणानि सर्वाण्यपि नैकरूपतया प्रवर्तन्ते । सुसूक्ष्मो भेदस्तत्र तत्र विषयाद्यनुरोधेन भिद्येतैव । तावत्सूक्ष्मान्तरमादाय भेदकल्पने प्रमाणानामियत्तैव न स्यात् ॥ 
-- 
यदर्थं निर्मितं शास्त्रमृषिभिः क्रान्तदर्शिभिः । तथैव तद्रक्षणीयं कलहस्तु वृथा मतः ॥ १२८ ॥ 
फ 
352. 
683 
अभावो नातिरिक्तं प्रमाणम् ] 
तत्तद्भावैरभावव्यवहृतिनियतौ मानमन्यत् किमर्थं 
स्मर्तव्यस्मृत्यभावात् परमनुमिमते प्रातरश्वाद्यभावम् । स्यादक्षाद्भावधीवत् विमतिविषयधीरन्वयादेस्समत्वात् 
भावग्राहीण्यभावं तदुचितसहकार्यागमे बोधयन्ति ॥ १२९ ॥ 
- 
1 
बुद्धिसर: 
एवं भाट्टसंमतमभावाख्यं प्रमाणमपि प्रतिक्षिपति – तदित्यादि । तत्तद्भावैः = अभावस्य भावान्तर- रूपत्वात् तत्तद्भावपदार्थैरेव अभावव्यवहृतिनियतौ = अभावव्यवहारस्य व्यवस्थापने सति, एतदर्थम् अन्यत्=अतिरिक्तम् मानम् = अभावाख्यम् अनुपलब्ध्याख्यं वा किमर्थम् ? अतो नास्त्यतिरिक्तम् । ननु- प्रातश्चत्वरं गतः कश्चित् । सायं तम् अन्यः पृच्छति 'प्रातश्चत्वरे अश्व आसीद्वा' इति । 'नासीत्' इति प्रतिवक्ति । 'यदि तत्र प्रातः अश्वस्तिष्ठेत्, उपलभ्येत । तथानुपलंभान्नासीदश्वः' इति खलु तदर्थः । अतोऽनुपलंभः प्रमाणमावश्यकमिति चेत्, तत्राह - स्मर्तव्येत्यादि । परम् = किन्तु स्मर्तव्यस्मृत्यभावात्= स्मर्तव्यस्याश्वस्य स्मृत्यभावादेव, प्रातः अश्वाद्यभावम् अनुमिमते जनाः । प्रातश्शून्यचत्वरदर्शनात्, 'तत्राश्वो यदि स्यात्, दृश्येत सः । यदि दृष्टः, तर्हि स्मर्यत । अस्मरणात् नासीदश्वः' इति खलु तदभि- प्रायः । तथा च प्रतियोगिस्मरणपूर्वकशून्यचत्वरस्मरणमेवाश्वाभावस्मृतौ कारणमिति अश्वाभावः चत्वररूप एवेति प्रमेयस्यातिरिक्तस्याभावादतिरिक्तं प्रमाणमपि नापेक्षितम् ।। 
ननु नेदमश्वाभावस्मरणरूपम्, प्रातस्तदनुभवाभावात् । स्मरणं प्रति पूर्वानुभवस्यावश्यकत्वात् । अतो विलक्षणं ज्ञानमिति, तत्करणमतिरिक्तमेवेति चेत्, तर्हि तद्ज्ञानं किंरूपमिति वक्तव्यम् । उत्तरस्य दौर्लभ्यात् नास्त्यभावाख्यं प्रमेयमित्यादिकमग्रे (अद्रव्य. 129-131) भविष्यति ।। 
| नन 
अभावस्य भावान्तररूपत्वात्तस्य चाक्षुषत्वेऽनुमानमप्याह - स्यादित्यादि । विमतिविषयधीः = विवाद- विषयस्याभावस्य धीः अन्वयादेः = अन्वयव्यतिरेकयोः समत्वात् भावधीवत् = भावपदार्थप्रत्यक्षवदेव अक्षात्= तत्तदिन्द्रियात् स्यात् । ' अभावबुद्धिः इन्द्रियजन्या, इन्द्रियान्वयव्यतिरेकानुविधायित्वात्, घटादिभावबुद्धिवत्' परस्परविरुद्धौ तत्तदभावौ कथमेकप्रमाणगम्यौ स्याताम् । तर्हि प्रमाणप्रमेयव्यवस्थैव न स्यादिति चेत्, तत्राह - भावेत्यादि । भावग्राहीणि= भावविषयकज्ञानजनकान्येव इन्द्रियादिप्रमाणानि तदुचित- सहकार्यागमे = अभावग्रहणोपयोगिसहकारिसमागमे अभावम् = तदभावमपि बोधयन्ति । यथा एक एव दण्ड : घटजनकोऽपि भवेत्, घटध्वंसकोऽपि भवेत् । किं बहुना ! 'अन्नं मृत्युं तमु जीवातुमाहुः' इति श्रुतिरेव न श्रुता किम्? एवञ्च घटग्राहकमेव चक्षुः प्रतियोगिस्मरणप्रतियोग्यनुपलंभसहकृतं घटाभावमपि गृह्ण ाति । अत एव किल तार्किकाः 'येनेन्द्रियेण यद्गृह्यते, तन्निष्ठा जातिस्तदभावश्च तेनैवेन्द्रियेण गृह्यते' इति वदन्ति । अभावातिरेकवादेऽप्येवं चेत्, अभावस्यानतिरिक्तत्ववादिनां किमु वक्तव्यम् । अतोऽभावोऽपि नातिरिक्तं प्रमाणम् । अभावस्यानतिरिक्तता चाग्रिमसरे (129-131) व्यक्तीभविष्यति ॥ १२९ ॥तत्त्वमुक्ताकलापः 
353. 
354. 
684 
[ ऐतिह्यसम्भवौ नातिरिक्तप्रमाणे ] 
ऐतिह्यं वृद्धवाक्यं बहुदिवसगतेर्यत्त्वनिर्धार्यमूलं 
मानं चेत् आगमस्तत् तदितरदपि च स्यात् तदाभास एव । लक्षादिभ्यः शतादिप्रमितिरनुमितिर्व्याप्यतादेरबाधात् 
चेष्टालिप्यादि लिङ्गं शितमतिभिरतः शिष्टमप्येवमूह्यम् ॥ १३० ॥ 
[ अधिकप्रमाणगणनानिर्वाह: ] 
मानत्रित्वे तु मन्वाद्यनुमतिविषये तत्र यत् कैश्चिदाप्तै- 
राधिक्यं क्वाप्यधीतं, तदपि सुघटितं गोबलीवर्दनीत्या । उक्तार्थोदाहृतिर्वा भवतु बहुमुखी शिष्यमेधामहिम्ने 
सर्वे च स्वेष्टतन्त्रेष्वनुकथनशतं निर्वहन्त्येवमूहैः ॥ १३१ ॥ 
ऐतिह्यम्, संभवश्चेति प्रमाणद्वयमतिरिक्तमातिष्ठन्ते पौराणिकाः । तन्निराकरोति - ऐतिह्यमित्यादि । यत्तु वृद्धवाक्यम्=वृद्धानां वाक्यम् बहुदिवसगतेः = बहूनां दिवसानाम्, संवत्सराणां वा गतेः गतत्वात्, अत एव अनिर्धार्यमूलम् = मूलप्रमाणं किमिति निर्धारयितुमशक्यम् ऐतिह्यम् = शब्दात्मकं किंवदन्तीरूपम् तत् मानं चेत् = प्रमाणं यदि भवेत् आगमः = शब्द एव, नातिरिक्तम् । प्रमाणं चेदिति कथमिति चेत्, बाधकप्रमाणादर्शनादेवेत्यवगन्तव्यम् । तदितरदपि तत् = अप्रमाणं चेत्, तदपि तदाभास एव = प्रमाणाभास एव=अप्रमाणमेव स्यात् ।। 
एवम् - लक्षादिभ्यः = लक्षसहस्रादिभ्यः शतादिप्रमितिः = लक्षे सहस्रादिरन्तर्गतः, सहस्रे शतादिरन्तर्गतः इति निर्णयोऽपि व्याप्यतादेरबाधात् अनुमितिकारणीभूतव्याप्यव्यापकभावादेः बाधाभावात् अनुमितिः = अनुमितिरेव । अयमेव शते पञ्चाशन्याय इत्युच्यते ॥ 
एवम् - चेष्टालिप्यादि लिङ्गम् = हस्तचेष्टादिना अर्थबोधनात् चेष्टाप्यतिरिक्तं प्रमाणम् । एवंलिपिः अक्षरज्ञानजनकमपि अतिरिक्तं प्रमाणम्। एवमन्यदपि रेखागजादिकमूह्यम् । इत्याद्यपि लिङ्गरूपत्वादनुमानमेव । अतश्शिष्टमप्येतादृशमन्यदपि शितमतिभिः = निशितबुद्धिभिः ऊह्यम् । अतश्च प्रमाणानि त्रीण्येव ॥ १३० ॥ 
एवं प्रमाणशास्त्रत्वेन प्रतिपन्ने शास्त्रे सत्यपि प्रथमं बौद्धैः, तदनन्तरमन्यान्यैरपि मर्यादाभङ्गे जाते, सयूथ्या वा अन्ये वा नूतननूतनतया यत्किञ्चिद्ब्रूयुश्चेत् किं कर्तव्यमिति शङ्कां समाधातुमनुसरणीयं क्रम शिक्षयति – मानेत्यादि । मन्वाद्यनुमतिविषये = मन्वादीनां संमते सति मानत्रित्वे तु = प्रत्यक्षम्, अनुमानम्, आगमश्चेति प्रमाणानां त्रित्वे तु तत्र = प्रमाणसंख्याविषये आप्तैः कैश्चित् यत् आधिक्यम् क्वापि अधीतं चेत्, तदपि गोबलीवर्दनीत्या= ' गामानय, बलीवर्दमानय' इति न्यायेन सुघटितम् भवेदेव, आप्तोक्तत्वात्। वा = अथवा शिष्यमेधामहिम्ने = शिष्यबुद्धिवैशद्याय बहुमुखी = नानाप्रकारा उक्तार्थोदाहृतिर्वा = परैरुक्तस्यैवार्थस्य केवलमनुवादो वा स्यात् ॥ 
1 
355. 
356. 
685 
[ प्रमाणसङ्ख्यायां श्रीभाष्यकाराशयः ] 
प्रत्यक्षादित्रिकं यत् पृथगभिदधता भाष्यकारेण शेषं 
नैव क्षिप्तम्; न चोपस्कृतमिह; न ततः स्यात् तदाधिक्यसिद्धिः । रीति: सर्वोदितानामियमिति हि तथोदासि सङ्ख्याविवादे 
तेनान्वारुह्य तत्तत्समधिकगणना स्वीकृता नस्सयूथ्यैः ॥ १३२ ॥ 
[ प्रमाणविचारफलम् ] 
मानं सर्वोपजीव्या प्रथममिह भवेदक्षजन्या मनीषा 
तन्मूला चानुमा स्यात् तदुभयजनितस्त्वागमो द्विप्रकारः । 
- 
बुद्धिसर: 
कथमेवमव्यवस्थेत्यत्र – सर्व इत्यादि । सर्वे च शास्त्रकाराः स्वेष्टतन्त्रेषु = स्वसंमततत्तच्छास्त्रेषु अनुकथनशतम्=अनूक्तिपुनरुक्त्यादिरूपमनेकम् ऊहैः = ऊहापोहैः एवम् = एवमेव निर्वहन्ति । किं कर्तुं शक्यते ? पुरुषाणां विचित्रबुद्धित्वात् । अतोऽस्माकमेव नायं दोषः, गुणो वा । अथवा त्रित्वादिसंख्याविषये किमर्थं वृथा कलहः? प्रधानविरोधाभावात् ।। १३१ ।। 
- 
ननु भोः ! अस्तु भवदीया सरणिः, सयूथ्यानां वा । श्रीभाष्यकाराणामस्मिन् विषये आशयः कः ? इत्यत्राह - प्रत्यक्षादीति । प्रत्यक्षादित्रिकम् = प्रत्यक्षमनुमानमागम इति प्रमाणत्रिकं पृथक् = प्रत्येकम् अभिद- भाष्यकारेण= श्रीभाष्यकारकृता इह = प्रमाणसंख्यादिविषये शेषम् = अधिकं प्रमाणम् नैव क्षिप्तम् = नैव निराकृतम्, न चोपस्कृतम् = नवा अङ्गीकृतमिति यत्, ततः = तावन्मात्रात् तदाधिक्य- सिद्धिः=प्रमाणाधिक्यसिद्धिः न स्यात् । सर्वोदितानाम् = सर्वैरपि शास्त्रकारैरुदितानां प्रमाणानाम् रीतिः = प्रवृत्तिक्रमः इयम् = एवमेव इति हि संख्याविवादे तथा उदासि भाष्यकारैः । न हि वेदान्तशास्त्रं काकदन्तपरीक्षा- शास्त्रम्। तदर्थमेव क्लृप्तानां तत्तच्छास्त्राणां सत्त्वे, सर्वमत्रैव कथं कर्तुं शक्यम् ? तेन = एवमौदासीन्यप्रदर्शनेन नः सयूथ्यैः=एकदेशिभिः कैश्चित् वरदनारायणभट्टारकादिभि: अन्वारुह्य = परवादानुकरणेन तत्तत्समधिक- 
= चतुर्विधत्वपञ्चविधत्वादिरूपा अधिकप्रमाणगणना स्वीकृता । 'स्वयंसिद्धिस्तथा दिव्यं प्रत्यक्षमनु- मागमः । पञ्च सन्ति प्रमाणानि जैमिनिव्यासयोर्हृदि ।' इति वचनेनैतद् ज्ञायते । प्रज्ञापरित्राणवचनमिदं न्यायपरिशुद्धावुदाहृतम् । स्वयं सिद्धिः = स्वप्रकाशरूपं ज्ञानम् । दिव्यम् = योगजम् । आहत्य प्रमाणानि पञ्च । एवं सयूथ्यानां मतभेदानां समन्वय उक्तरीत्या ज्ञेय इति भावः ॥ 
वादव्यसनिनो जाताः पण्डितास्सर्वदैव हि । वचनान्यवलम्ब्यैव विवदन्ते परस्परम् ॥ यदि विज्ञानमाश्रित्य दैवानुग्रहमूलकम् । अन्विष्येयुः परं सत्यं विवादो नैव संभवेत् ॥ यश्च मूढतमो लोक इत्याद्यं परमं हितम् । मा विस्मर कदापि त्वं सर्वसारतमं सदा || अन्तराले तु मा तिष्ठ चिरकालं त्रिशंकुवत् । मूढो वा भव, बुद्धेस्त्वं पारं वा गच्छ मा चिरम् ॥ १३२ ॥ 
एवं प्रमाणविचारस्य प्रयोजनं प्रदर्शयति – मानमित्यादि । इह = प्रमाणानां मध्ये अक्षजन्या 
- 
मनीषा = इन्द्रियजन्या बुद्धिः प्रत्यक्षरूपा सर्वोपजीव्या = इतरप्रमाणानामपि प्राणप्रदात्री, सर्वैरपि आश्रयणीया । 
तत्त्वमुक्ताकलापः 
686 
मूलं न क्वापि बाध्यम्; क्वचिदधिकबलैर्मूलजातीयबाधः 
स्यादेतैः कर्ममालाघटितभवघटीयन्त्रजभ्रान्तिशान्तिः ॥ १३३ ॥ 
प्रथमम् = मुख्यम् मानम् = प्रमाणं भवति । तन्मूला च = प्रत्यक्षमूला च अनुमा= अनुमितिः स्यात्, व्याप्ति- दर्शनादेः प्रत्यक्षरूपत्वात् । तदुभयजनितः = प्रत्यक्षानुमानमूलः । शब्दश्रवणं प्रत्यक्षरूपम्, शक्तिग्राहकप्रमाणं व्यवहारः आवापोद्वापादिः प्रत्यक्षानुमानरूपः । एतादृशः आगमस्तु = शब्दस्तु द्विप्रकारः = लौकिको वैदिकश्चेति । मूलम् = सर्वव्यवहाराणां मूलकारणं प्रत्यक्षमनुमानं शब्दो वा तु क्वापि = कुत्रापि न बाध्यम् = न बाधार्हम्, मूलघातप्रसङ्गादेव । ननु ज्वालाभेदानुमानेन ज्वालैक्यप्रत्यक्षं बाध्यत इति सर्वसंमतं खलु । एवं सति प्रत्यक्षं क्वापि न बाध्यमिति कथमित्यत्राह - क्वचित् = कुत्रचित् स्थलविशेषे अधिकबलैः = स्वतः बाधितुमशक्यत्वात् अधिकबलैः = अधिकबलवद्भिः मूलिप्रमाणैः मूलजातीयबाधः प्रत्यक्षाभासस्य बाधः, न तु मूलबाधः । तथा च 'मानं न कापि बाध्यम्' इत्यपि पठनीयम् । मानम् = प्रमाणं कुत्रापि न बाध्यते, किन्तु प्रमाणाभास एव बाध्यते, प्रमाणं तु अन्यथा व्यवस्थाप्यत इत्यर्थः । एवम् - एतैः प्रमाणविचारैः कर्ममालाघटितभवघटीयन्त्रजभ्रान्तिशान्तिः = कर्मपरंपरया घटितः यः संसाररूपो घटीयन्त्रः उन्नमननमनाद्दुच्चा- वचावस्थाघटितः यः संसाररूपो घटीयन्त्रः = जलस्य उपर्यानयनसाधन यन्त्रः, तज्जः = तज्जन्यः यो भ्रमः तस्य शान्तिः = निवृत्तिः स्यात् = नूनं भवेत् ॥ 
= 
अत्रैवं वैतण्डिकः प्रत्यवतिष्ठते - सर्वमिदमापातरमणीयम् । सर्वप्रमाणमूर्धन्यमिति यदुच्यते प्रत्यक्षम्, तत् तदुपजीव्येनानुमानेन बाध्यते । यथा - ज्वालैक्यप्रत्यक्षं ज्वालाभेदानुमानेन बाध्यते । शुक्तिरजतादिप्रत्यक्षम्, आप्तवाक्येन बाध्यते । किं बहुना ! शुक्तिरजतप्रत्यक्षम्, स्वयं समीपोपसर्पणेन ‘नेदं रजतम्' इति प्रत्यक्षेणैव स्वीयेनैव बाध्यते । एवं बहुधाऽव्यवस्थादर्शनात् प्रमाणानां प्रामाण्यं दुर्निरूपम् । अतश्च एभिः न किञ्चिन्निर्णेतुं शक्यते । अत एव बाध्यबाधकभावस्यापि दुर्निरूपत्वात् सर्वमविचारितरमणीयम्, अत एवानिर्वचनीयञ्चेत्ये- तादृशविचारो व्यर्थ एवेति ॥ 
अत्रोच्यते - प्रत्यक्षत्वं वा परोक्षत्वं वा बाध्यत्वे, बाधकत्वे च न प्रयोजकम् । किन्तु सावकाशं बाध्यम्, निरवकाशं बाधकमित्येव निष्कर्षः । सावकाशत्वं नाम अन्यथा नेतुं शक्यत्वम्, अत एव दुर्बलत्वम्। निरवकाशत्वं नाम अन्यथा नेतुमशक्यत्वम्, अत एव प्रबलत्वम् । तैलवर्त्यादिनाशात् ज्वालाभेदोऽनुमीयते । इदमन्यथा नेतुं न शक्यम् । ज्वालैक्यप्रत्यक्षं तु साजात्यादिमूलकत्वेन नेतुं शक्यम्, अत एव बाध्यम् । शुक्तिरजतस्थलेऽपि प्रत्यक्षाभासः शुद्धेन प्रत्यक्षेण बाध्यते, न तु प्रत्यक्षं प्रत्यक्षेण बाध्यते । ज्वालाभेदानुमितिरपि तैलनाशप्रत्यक्षमूलैवेति, लौकिकविषये प्रत्यक्षमेव सर्वोपजीव्यम् । अलौकिके तु विषये वेद एव सनातनं चक्षुः । अत एव सूत्रेषु श्रुतिपदस्थाने प्रत्यक्षदृष्टादिपदम् । एवं सूक्ष्ममतिभिरिदं सर्वं ज्ञातुं शक्यमिति, दुर्निरूपत्वकथनं बालिशभावमूलकम्, बुद्धिदौर्बल्यमूलकं वा । एवमेव बाध्यबाधकभावनिर्णय इत्ययमंशः ‘स्मृत्यनवकाशदोषप्रसङ्गः' इति सूत्रोक्तन्यायमूलकः । अतश्च प्रमाणप्रमेयव्यवस्थादिकं सुनिरूपमेव ॥ 
- 
687 
बुद्धिसर: 
अत्रेदमवधेयम् – प्रमाणानां स्वरूपप्रवृत्त्यादीनां वैज्ञानिके निर्णये जाते, प्रमाणानां विषयव्यस्थया बाध्यबाधकभावादीनामपि सुनिर्णेयत्वात्, सर्वेऽपि वादविवादाः शमं गच्छेयुः । यथा वा ज्वालैक्यज्वालाभेद- प्रमाणयोः । तत्रहि – ज्वालाभेदानुमानं कारणविषयकम् । 'कारणभेदात् कार्यभेदः' इति सामान्यमुखव्याप्त्या किल ज्वालाभेदः सिद्ध्यति । एतद्व्याप्तेः निर्णयस्य ' एतत्पटः तत्पटभिन्नः, एतत्तन्तुभिन्नतन्तुजन्यत्वात्’ इत्यादिस्थलान्तरव्याप्तिदर्शनाधीनत्वात् परंपरया प्रत्यक्षमेव तत्रापि मूलम् । एवञ्च ज्वालैक्यप्रत्यक्षं कार्य- विषयकम्, ज्ञानाभासरूपम् । ज्वालाभेदानुमानं तु कारणविषयकं विज्ञानरूपम् । अनुमानेन प्रत्यक्षबाधो नाम, विज्ञानेन ज्ञानस्यान्यथानयनमात्रम्, न तु ज्ञानस्य बाधः । कारणभेदेन कार्यभेदस्यावश्यंभावो हि विज्ञानाधीनः । अत एवैतन्निर्णयानन्तरमपि ज्वालैक्यदर्शनमप्यनुवर्तत एव, 'सैवेयं गूर्जरी' इतिवत् । एवञ्चाभिज्ञाप्रत्यभिज्ञयोर्मध्ये भिज्ञा प्रबला, प्रत्यभिज्ञा तु दुर्बला, सावकाशा, साजात्याद्यवलम्बनत्वात् ॥ 
'इदं रजतम्' इति प्रत्यक्षं तु 'नेदं रजतम्' इति प्रत्यक्षेणैव बाध्यते । अत्रापि 'नेदं रजतम्' इति प्रत्यक्षम्, ‘इदं रजतम्” इति प्रत्यक्षाभासं सादृश्यमूलकत्वे पर्यवसाययति । सादृश्यमूलकं तु प्रत्यक्षं बाधकज्ञानानन्तरमपि भवत्येवेत्यादिकं विस्तरेण पूर्वमेवोपपादितम् । विज्ञानस्य मूलभूतं प्रत्यक्षं यदि भ्रमो भवेत्, तदा विज्ञानमपि दुर्बलमेव । यथा 'सैवेयं गूर्जरी' इत्यत्रैव, इयं प्रत्यभिज्ञा साजात्यमूला, उत व्यक्त्यैक्यमूला? इति संशये द्वेधाप्यनुभवस्य सत्त्वात्, द्विविधोऽप्यनुभवः प्रामाणिक एव । विशेषस्थले तु व्यक्त्यैक्यनिर्णायकव्यक्तिभेदनिर्णायकप्रमाणानुरोधेनैव तन्निर्णयः । एवमेव क्षणिकवादस्थिरत्ववादयोरपि ज्ञानविज्ञानभेदमूलकत्वान्न विरोधः । पदार्थास्सर्वेऽपि प्रतिक्षणं परिणामशीला इति को वा न जानाति । परन्त्वेतत् विज्ञानाधीनम्, ज्ञानं तु 'इदम्' इत्येवं साक्षात्काररूपम् । एवञ्च - 
प्रत्यक्षमेव ज्ञानं स्यात् विज्ञानमनुमा भवेत् । शब्दस्तूभयमूलः स्यात्प्रमाणानामियं स्थितिः ।। विज्ञानस्यापि मूलं हि ज्ञानमेव भवेत्सदा । अतो ज्ञानस्य माहात्म्यं सर्वत्रैव प्रतिष्ठितम् ॥ विज्ञानं तु विवेकाय नानुष्ठानाय कर्हिचित् । भिन्नक्षेत्रगते ह्येते वृथा चर्चा विवर्ज्यताम् ।। 
T 
तथा हि-ज्ञानं हि प्रथमं प्रत्यक्षपरोक्षभेदेन द्विविधम् । प्रत्यक्षं 'साक्षात्करोमि इत्यनुव्यवसाय- प्रयोजकमत्यन्तं प्रबलम् । इतरत्सर्वं परोक्षम् ' शृणोमि' 'अनुमिनोमि' 'स्मरामि' 'परिशीलयामि' इत्याद्यनु- व्यवसायप्रयोजकम् । मानवानां बुद्धौ परोक्षापरोक्षादिरूपाणामनुभवानामसंकीर्णं स्थानं वर्तते । एवं ज्ञान- विज्ञानयोरपि प्रत्येकं स्थानं वर्तते । व्यवहारास्सर्वेऽपि प्रत्यक्षानुमितिशाब्दरूपप्रमाणत्रयमूलाः, अथापि प्रत्यक्षमेव सर्वोपजीव्यम् । अत एवाचार्यैः - ‘परश्शतपरिक्षोदात्परस्तादपि वादिभिः । उपलंभबले स्थेयम्' (न्या. सि. 1) इत्युदघोषि । अतस्सावकाशत्वनिरवकाशत्वे एव प्रतिबध्यत्वप्रतिबन्धकत्वप्रयोजके ।। 
ननु भोः ! किमिदं बालानामिव नाट्यप्रदर्शनम् । कियद्गहनमिमं प्रतिबध्यप्रतिबन्धकभावं महता परिश्रमेण निर्णीतवन्तो महामेधाविन इति न जानासि त्वमिव भाति । एवं हि प्रादर्शि – 'लौकिकसन्निकर्षाजन्य- दोषविशेषाजन्यतद्वत्ताबुद्धित्वावच्छिन्नं प्रति अनाहार्याप्रामाण्यज्ञानानास्कन्दिततदभाववत्तानिश्चयः प्रतिबन्धकः ' 
-- 
तत्त्वमुक्ताकलापः 
688 
प्रमाणविवेचनमेव वादकृत्यम् ] 
357. सर्वं सन्दिग्धसत्त्वं क्षणिकमगुणकं नित्यमाकस्मिकं वा 
बुद्धिः कृत्स्ना न मानं निखिलमपि ततः स्यान्मृषा धीतरद्वा । 
इति मूलरूपम् । विस्तरस्तु वाचामगोचरः । त्वं तु कूपकूर्म इव न जानासि किञ्चिदपीति भाति । एतदुपर्यपि कियद्दूरं गतास्ते इति किं जानीषे ? 
अये! शब्दाडम्बरप्रिय ! कथं वा त्वं विहगराजरापदाश्रितानस्मान् ज्ञास्यसि ? भवादृशैर्यावद्वा शब्दराशिमहारण्यं वर्धितम्, तत्सर्वमपि सावकाशनिरवकाशपदाभ्यां चुलकितमिवाभूत् । महर्षयः खलु न शब्दवर्धनप्रियाः । निष्कृष्टप्रमेयतत्त्वनिर्णयपरास्ते सर्वदा । एतत्पदयोरेव रूपान्तरेण विवरणपराणि लौकिक- सन्निकर्षाजन्यदोषविशेषाजन्यादिविशेषणानीति ज्ञायताम् ।। 
' तद्वत्ताबुद्धिं प्रति तदभाववत्तानिश्चयः प्रतिबन्धकः' इत्येतावन्मात्रमेव प्रतिबध्यप्रतिबन्धकभावस्य मूलं रूपम् । एवं सति ‘शङ्खः श्वेतः' इति निर्णयवतामपि पित्ताधिक्ये शङ्खः पीतः इति प्रत्यक्षं भवति । इदं ज्ञानद्वयमपि परस्परं प्रतिबन्धकं न भवत्येव । कुत इति चेत्, उभयोरपि सावकाशत्वात् । तत्र निदानम् 'शङ्खः पीतः' इत्यस्य दोषजन्यत्वमेव । दोषजन्यं हि ज्ञानं प्रतिबन्धकमपि न भवति, प्रतिबध्यमपि न भवति । एवमेव 'घटाभाववत् भूतलम्' इति ज्ञाने सत्यपि, यदि कश्चित्तत्र घटमानीय निक्षिपेत्, तदापि घटाभाववत्ताज्ञानं घटवत्ताज्ञानं प्रति न प्रतिबन्धकम्, घटवत्ताज्ञानं इन्द्रियसन्निकर्षजन्यत्वात् प्रबलम् = निरव- काशम्। घटाभाववत्ताज्ञानं तु भूतले घटसत्ताकाले अनिन्द्रियसन्निकर्षजन्यत्वात्, कालभेदेन नेतुं शक्यत्वात् सावकाशम्=अन्यथा नेतुं शक्यम्, अत एव दुर्बलम्, अत एव बाध्यञ्च । एतदर्थं लौकिकसन्निकर्षाजन्यत्वं प्रतिबध्यविशेषणम् । एवमेवानाहार्यत्वादीनि प्रतिबन्धकज्ञानविशेषणानि ज्ञेयानि । अतस्सर्वत्रापि बाध्यबाधक- स्थले सावकाशं बाध्यम्, निरवकाशं बाधकमित्येव प्रमेयनिष्कर्षः । सावकाशमन्यथासिद्धम्, निरवकाश- मनन्यथासिद्धमित्यपि समानम् । अतो बलाबलनिर्णयोऽप्येतन्मूलक एवेति प्राचीनप्रक्रिया चतुरस्रा || 
आहत्य तु ऋजुमतयस्सर्वं ऋजुमार्गेणैव ब्रूयुः, न तु द्राविडप्राणायामेन । 'न हि भिक्षुकास्सन्तीति स्थाल्यो नाधिश्रीयन्ते' इतिवत् आपातबाध्यबाधकभीरुभिः यत्किञ्चिदपि सत्यं कदापि न ज्ञातुं शक्यम् । तत्रापि वैतण्डिकैः । सहजऋतुमतीनां तु सुज्ञं तत्सर्वमिति, बुद्धेरपलापो वा, वस्तूनामपहारो वा न कस्मा अपि फलाय कल्पेतेत्यवगम्यताम् । 'ज्ञानं विज्ञानमास्तिक्यं ब्राह्मं कर्म स्वभावजम्' इत्युक्तिरत्रावधेया ।। 
कथञ्चित् सात्त्विकी बुद्धिः वत्स ! संपाद्यतां द्रुतम् । यथावदेव सर्वं हि तदा भायान्न संशयः ।। १३३ ।। 
| 
प्रमाणानां विज्ञाननिकषापरीक्षणाभाव एव सर्वविधवादानां मूलमिति दर्शयति - सर्वमित्यादि । 'सर्वम्' इति उत्तरत्राप्यन्वेति । सर्वमपि सन्दिग्धसत्त्वम् = सत्ताया दुर्वचत्वात् सर्वेषामपि पदार्थानां सत्ता सन्दिग्धा, प्रमाणानामपीदं समानमेवेति खण्डनकारः । सर्वं क्षणिकम् इति वैभाषिकसौत्रान्तिकयोगा- चारा: । सर्वम् अगुणकम् = निर्गुणमित्यत्रास्ति विशेषः - गुणनिषेधेन द्रव्यमात्राङ्गीकर्तारः निर्विशेषाद्वैतिनः । 
689 
बुद्धिसर: 
358. 
प्रख्योपाख्यादवीयः किमपि नियतिमन्नामरूपं च नेत्या- 
द्युद्वेलापार्थजल्पान् अपहसितुमसौ वर्णितो मानभेदः ॥ १३४ ॥ 
[बुद्धिसरोपसंहारः ] 
प्रज्ञाव्युत्पत्तिपाकव्यवहरणफलश्रेणिनिः श्रेणिकायां 
आरूढा निष्प्रकम्पा प्रमितिगुणकरालम्बनात् सत्परीक्षा । 
द्रव्यं निषिध्य गुणमात्राङ्गीकर्तारः सांख्याः, वैभाषिकाद्याश्च । सर्वं नित्यम् = इति सांख्या: 'सर्वं सांख्यास्तु नित्यम्’(220) इत्यधिकरणसारावल्यामाचार्याः । अभिव्यक्तिवादिनः खल्वेते । वा = अथवा सर्वम् आकस्मिकम् = अनित्यमहेतुकं चेति कार्यकारणभावनिराकर्ता माध्यमिकः । कृत्स्ना बुद्धिः = सर्वमपि ज्ञानम् न मानम्=न प्रमाणम्, अनिर्वचनीयत्वादेवेति अनिर्वचनीयतासर्वस्वकारः श्रीहर्षः, एष एव खण्डनकारः । ततः = सर्वज्ञानस्याप्यप्रमाणत्वादेव निखिलमपि मृषा = मिथ्या स्यात् इति ' तद्गुरुः माध्यमिक:' इति सर्वार्थसिद्धिः । वा अथवा धीतरत् = विज्ञानव्यतिरिक्तम् मिथ्या इति योगाचाराः, निर्विशेषाद्वैतिनश्च । प्रख्योपाख्यादवीय: = प्रख्या= बुद्धिः उपाख्या = व्यवहारः, एतदुभयदूरं तत्त्वम्, इदमित्थमिति व्यवस्थैव नास्ति, सर्वं सर्वात्मकम्, अत एव विरोधगन्धरहितम् किमपि तत्त्वम्, अत एव नियतिमन्नामरूपं च न = व्यवस्थितनामापि नास्ति, व्यवस्थितरूपमपि नास्ति इति स्याद्वादी जैनः | इति = एवंरीत्या वर्तमानान् उद्वेलापार्थजल्पान् = उद्वेला : = मर्यादातीताः, अत एव अपार्थाः = अर्थरहिताः जल्पा:, तान् अपहसितुम्, न तु खण्डयितुम्, यद्बलेनैवं विवदन्त्येते, तदेव सर्वमूलमिदं तत्त्वमपलपेयुश्चेत्, नैते खण्डनायाप्यर्हाः, किन्त्वनुकंपार्हाः । सर्वमिदमाडोलातः आचापवर्गं या भगवती सात्त्विकी बुद्धिस्सर्वानप्यविशेषेण वात्सल्यातिशयात् रक्षति, तादृश्याः 'प्रवृत्तिं च निवृत्तिं च कार्याकार्ये भयाभये । बन्धं मोक्षं च या वेत्ति बुद्धिस्सा पार्थ! सात्त्विकी ।' इति भगवतैव प्रशस्यमानायाः सात्त्विक्या बुद्धेर्विषये अपचारस्य फलमिति सूचयत्याचार्यसार्वभौमोऽयम् । एवम् असौ मानभेदः = प्रमाणभेदविचारः वर्णितः अस्माभिः ।। 
परस्परविरुद्धं ये प्रोचुर्विद्वत्तमा अपि । उपहास्यास्तु विज्ञानमूर्तिना वञ्चिता बत ॥ 
सर्वेषां किल वादानां युक्त्याभासा अनेकशः । सन्त्येव कूटरूपास्तु किं कुर्युर्मृदुबुद्धयः ॥ वयं तु तस्य कृपया रक्षितास्सत्यनिश्चयाः । आस्महे भृशनिश्चिन्ता इत्याहाचार्यतल्लजः ॥ मत्तः स्मृतिर्ज्ञानमिति यः प्राह भगवान् स्वयम् । तमेव शरणं यामः स नस्सर्वं विधास्यति ॥ १३४ ॥ 
सर्वव्यवहारनिदानभूताया बुद्धेः परीक्षणमुपसंहरति - प्रज्ञेत्यादि । प्रज्ञाव्युत्पत्तिपाकव्यवहरणफल- श्रेणिनिश्रेणिकायाम् = प्रज्ञायाः = बुद्धितत्त्वस्य व्युत्पत्तिः = व्युत्पादनम् = सम्यक् विज्ञानपरिशीलनम्, तस्य पाक: = परिपाकः, तेन व्यवहरणम् = स्वपरपक्षपरिशीलनम्, तस्य फलानां श्रेणयः = क्रमाः, त एव निःश्रेणिका = आरोहणसाधनम्, तस्याम् आरूढा - सत्परीक्षेत्यन्वयः । लोकव्यवहारानुकरणम् ‘निःश्रेणिका- याम्' इति । ‘सर्वव्यहारहेतुर्ज्ञानं बुद्धिः' इति खलु बुद्धिलक्षणज्ञाः । सैव बुद्धिर्यदि नष्टा, भ्रष्टा, दुष्टा वा, 
तत्त्वमुक्ताकलापः 
690 
मिथ्यालीकादिशापैरपि न न भवति प्राप्तविस्रम्भसौधा 
तत्साह्यात् बाह्यपाटच्चरमुषितमिदं सद्धनं प्रत्यनैष्म ।। १३५ ।। 
I 
इति तत्त्वमुक्ताकलापे 
बुद्धिसर: 
तदनन्तरं सर्वमनर्थायैव । मायापरिणामरूपापीयमेवाद्यास्माकं ज्ञानपदवाच्या । अत एव बुद्धितत्त्वपरीक्षायां वयमत्यादराः । स्वयंप्राप्तविज्ञानदेवानुग्रहाः खलु वयं तत्परीक्षां साङ्गोपाङ्ग सविस्तरं समापयाम | एवमुत्तमकक्ष्यामारूढा, प्रमितिगुणकरावलम्बनात्, निष्प्रकम्पा = अप्रकम्पा च इयं सत्परीक्षा = समीचीनसंपूर्णपरीक्षा, एवमुत्तमकक्ष्यारूढत्वादेव – मिथ्यालीकादिशापैरपि = ज्ञानं सर्वं मिथ्या, तुच्छं वा इत्यादिदुराग्रहिशापैरपि, एवंवादस्तेषां शापफलमिति भावः, प्राप्तविस्रम्भसौधा प्राप्तः विखंभरूपः सौधः यया, निःश्रेणिकया खलु प्रासादमारुहन्ति । विस्रंभस्य परां काष्ठां प्राप्ता न भवतीति न तां परां काष्ठामारूढैव सत्परीक्षा । तत्साह्यात् = एतत्परीक्षाया सहायेन बाह्यपाटच्चरमुषितम् = बाह्या: = सत्यबाह्याः=वेदबाह्याः पाटच्चराः = तस्कराः बौद्धास्तदनुकारिणश्च तैः मुषितम् = चोरितम् इदम् सद्धनम् = बुद्धितत्त्वरूपमिदं समीचीनं धनम् प्रत्यनैष्प = पुनस्समपादयाम। 'प्रज्ञाप्रासादमारुह्य त्वशोच्यः शोचतो जनान् । भूमिस्थानिव शैलस्थो ह्यज्ञान् प्राज्ञोऽनुपश्यति ।।' इति महर्षिवचनं स्मारयत्याचार्यः।। 
ज्ञानावस्थां नाप्नुयाच्चेत् बुद्धिर्हन्त ! विपत्करी । यतस्त्वियं बुद्धिरेव माया स्यात्प्राकृता सती ॥ मायातत्त्वमजानानाः तयैवाहोऽतिवञ्चिताः । अनृतासत्यपदयोरर्थभेदाविवेकिनः ।। स्वयं नष्टा बुद्धिवादात् बौद्धाः हन्तापरानपि । विमूढा नाशयामासुः आगता सा परंपरा ।। बुद्धितत्त्वाधिदैवेन हयास्येन स्वयं वृतैः । आचार्यवर्यैरभिर्नः रक्षितं तद्धनं पुनः ॥ सर्वेषां व्यवहाराणां निदानं बुद्धिरेव हि । निर्णयो यदि तत्रैव न स्याच्चेत् का गतिर्नृणाम् ॥ यद्यपि त्रिविधा बुद्धिस्सत्त्वादिगुणभेदतः । तथापि स्यात्सैव गतिः विवेकाय न चान्यथा ।। संपाद्यतां सात्त्विकी सा यया बन्धाद्विमुच्यसे । सत्संग ः क्रियतां तूर्णं सर्वकष्टहरस्स हि ॥ सर्वंकषेयं बुद्धिरेव यदि शत्रुर्भवेत्तव । का गतिर्हन्त ! शीघ्रं त्वं शरणं याहि हृच्छयम् ।। 
वेदा हता ये मधुकैटभाभ्यां तानानयद्वाजिमुखो हि देवः । 
स्वयंवृतस्तेन गुरूत्तमोऽयं प्रज्ञाधनं नष्टमदात्पुनर्नः ।। १३५ ।। 
इति तत्त्वमुक्ताकलापव्याख्यायां सर्वङ्कषाख्यायाम् 
बुद्धिसर: 
कमोजवर 
न 
1536 
= 
361. 