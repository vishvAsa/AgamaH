+++
title = "०६ सत्यान्वेषणम्"

+++
1 
“सत्यान्वेषणम् !” 
[ एतद्ग्रन्थाध्ययनकुञ्चिका ] 
सत्यं सत्यप्रियं सत्यकामादिगुणसंयुतम् । सत्यमार्गसहायं तं शरणं यामि सर्वशः ॥ 
विद्यास्थानानि - भारतीयानामार्षसंप्रदायानुमतं शिक्षणक्षेत्रं विद्यास्थानपदेनाभिधीयत इति प्रसिद्धम् । तानि च ‘अङ्गानि वेदाश्चत्वारो मीमांसा न्यायविस्तरः । पुराणं धर्मशास्त्रं च विद्या ह्येताश्चतुर्दश ॥' इति व्यासमहर्षिणा परिगणितानि । तानीमानि न केवलं विद्यास्थानानि अपि च धर्मस्यापि स्थानानीति 'पुराणतर्कमीमांसाधर्मशास्त्राङ्गमिश्रिताः । वेदाः स्थानानि विद्यानां धर्मस्य च चतुर्दश ॥' इत्युद्घोषितं याज्ञवल्क्यमहर्षिणापि । एतदुपर्यपि 'आयुर्वेदो धनुर्वेदो गान्धर्वश्चेति ते त्रयः । अर्थशास्त्रं चतुर्थं च विद्या ह्यष्टादश स्मृताः ।। ' इत्यपि संवर्धितानि विद्यास्थानानि ॥ 
9 
धर्मो नाम कः? न केवलं बाह्यक्रियारूपः किन्त्वत्यन्तमान्तरः सूक्ष्मः परमदुर्ज्ञेयः सतामपी- रामायणे त्युच्यमानः - 'यतोऽभ्युदयनिःश्रेयससिद्धिः स धर्मः' इति लक्ष्यमाणः अत्यन्तगहनः अतिशयविशेषः । वृद्धिः अभ्युदयनिःश्रेयसयोः साधनम्, अभ्युदयपूर्वकनिःश्रेयससाधनं वा धर्मः इत्यधिकारिभेदेनार्थद्वयमपि विवक्षितम् । अयञ्च धर्मः नानाविधः नानासोपानोऽपि 'सर्वं कर्माखिलं पार्थ ज्ञाने परिसमाप्यते ' इति ज्ञानपर्यवसायीत्यभिहितम् । अत एव याज्ञवल्क्यः 'अयं तु परमो धर्मो यद्योगेनात्मदर्शनम्' इति त्रिकालसत्यमाविश्चकार । बाह्याः क्रियारूपा हि धर्माः कालानुरोधेन परिवर्तनशीला इति सूचयति 'सामयाचारिकान् धर्मान् व्याख्यास्यामः' इति वदन्महर्षिवर्यः ॥ 
चतुश्शास्त्राणि - एवं धर्ममार्गे निष्कण्टके विराजमानेऽपि, बुद्धिजीविनो मनुष्यस्य बुद्धिवर्धनप्रयत्नस्य सहजत्वात् चतुर्दशविद्यास्थानेषु व्याकरणम्, मीमांसा, न्यायविस्तर इति त्रीण्यत्यादरपात्राण्यभूवन् काल- क्रमेण । एषु मीमांसा पूर्वोत्तरभेदेन भिन्ना । आहत्य न्यायव्याकरणमीमांसावेदान्तपदैरभिधीयमानान्येतानि 'चतुश्शास्त्रणि' इति प्रथामापुः । एतानि च क्रमात् गौतमपाणिनिजैमिनिबादरायणमहर्म्युपज्ञानि । एषु न्यायव्याकरणमीमांसासूत्राणां भाष्याणि वात्स्यायनपतञ्जलिशबरस्वामिभिर्विरचितान्यार्षाण्यद्भुतानि सर्वविदितानि सर्वसंप्रतिपन्नानि च । एतादृशं संप्रतिपन्नमार्षं भाष्यं बादरायणसूत्राणां कुतो नोपलभ्यत इत्याश्चर्यावहमेव ।। 
वेदान्तशास्त्रम्– यद्यपि विंशत्यध्यायात्मकमीमांसाशास्त्रवृत्तिकृता बोधायनमहर्षिणा वेदान्तसूत्राणामपि विस्तृता वृत्तिर्विरचिता । सा च संगृहीता उपवर्षेणेति प्रामाणिकः प्राचीनोल्लेखो दृश्यते* । वृत्तिकारमतस्योल्लेखस्तु श्रीशङ्करभाष्येऽपि तत्र तत्र दृश्यते । पूर्वोत्तरमीमांसावृत्तिकारमुपवर्षं श्रीशङ्कराचार्या: 'भगवानुपवर्ष:' इति 
*अस्य विस्तरः श्रीमदभिनवरङ्गनाथब्रह्मतन्त्रपरकालयतिकृते श्रीभाष्यगूढार्थसंग्रहे द्रष्टव्यः ।। 
क 
3 fix its 
^ 
१. अन्तर- शुद्ध वैदि कैरपि तै। तत्कालानुगुणं नाहं बौद्ध विरोधि 
इत्यपि नटनीय भभूत् । 
ii 
सादरं निर्दिशन्ति । इदं द्वयमपि दौर्भाग्यवशाददर्शनं गतम् । एवं प्राचीनव्याख्यानस्यानन्तरं मध्यकाले भर्तृप्रपञ्चनाम्ना विदुषा वेदान्तसूत्राणां स्वरूपपरिणामप्रतिपादकं व्याख्यानं व्यरचि । फेनबुद्बुदतरङ्गरूपेण समुद्रवत् स्वस्वरूपेणैव ब्रह्म जगद्रूपेण परिणमते ' इत्ययं वदति । एवं स्वरूपपरिणामे ब्रह्मणो विकारित्वापत्त्या नाशप्रसङ्ग इत्यादिरीत्या बहुधा दूषितं तदात्वे प्रबलैः बौद्धैः । अत एतदपि व्याख्यानं कालक्रमेण गळितमभूत् । अयमेव वेदबाह्यानां दिङ्नागादीनां बौद्धानामत्यन्तमुन्नतः कालः । प्रायः एतेषां प्रभावादेव एतस्मिन्नेव काले बोधायनोपवर्षयोर्वृत्तिरप्यदर्शनं गतेति प्रतिभाति । एतेषां निरोधार्थमेव नैय्यायिकेन भारद्वाजोद्योतकरेण न्यायवार्तिकम्, महामीमांसकेन भट्टकुमारिलेन श्लोकवार्तिकं च उदयनाचार्येण कुसुमाञ्जलिः आत्मतत्त्वविवेकश्च व्यरचि । वेदान्तिना तु तत्तादृशप्रौढविदुषा केनापि बौद्धदूषणानामुत्तरदानाय न प्रयतितम्।। 
यद्यपि मण्डनमिश्रः किञ्चिदिवैतदर्थं प्रायततेति विज्ञायते ब्रह्मसिद्धिग्रन्थतः । परं तु नायं ग्रन्थो वेदान्तसूत्रव्याख्यानरूपः, किन्तु स्वतन्त्रः । किञ्चायमपि मिश्रः महामीमांसकः परमवैदिकः वैदिकप्रक्रिययैव ध्याननियोगवादं प्रत्यपादयत् । अत एव ब्रह्मसिद्धिग्रन्थोऽवैदिकबौद्धनिराकरणे न पर्याप्तो बभूव || मतत्रयम् - अयमेव समयः श्रीशङ्कराचार्याणामवतारस्य । श्रीशङ्करावतारत्वेन परिगण्यमाना इमे महा- तार्किका अप्यासन्निति तदीयब्रह्मसूत्रभाष्यादिभिः स्पष्टं ज्ञायते । बौद्धपण्डितदुस्तर्कप्रवाहनिरोधकेष्वेते 
9 
अग्रगण्या आसन् । एभिः परिणामविशेषरूपविवर्तवादस्य प्रतिपादनेन प्रतारिताः वेदविरोधिनः बौद्ध- देव पण्डिताः पराजिताः उत्तरदिशं पलायांबभूवुः । जैनपण्डितास्तु पश्चिमदिशं पलायांबभूवुः । दशमशतके उत्तरदिश्यवतीर्णः महातार्किकः उदयनाचार्यः बौद्धान्नाममात्रावशिष्टान् चकार । एकादशशतके दक्षिणदिश्यवतीर्णाःभगवद्रामानुजाचार्याः पश्चिमदिशि पलायितान् वेदबाह्यान् जैनान् नाममात्रावशिष्टान् ...व्यदधुः । एवं वैदिकमार्गे निष्कण्टकीकृतः संपूर्णरूपेणैषामेव काल इति एतेषां चरित्रसंशोधनया स्पष्टमव गम्यते । अतश्च श्रीशङ्कराचार्यैरारब्धं वैदिकधर्मसंरक्षणं भगवद्रामानुजैः सम्यक् परिष्कृत्य परिपूरितम्।। 
THE 
। 
भगवद्रामानुजपराजितेषु पश्चिमदिशं गतेषु जैनपण्डितेषु कतिपये पश्चिमपर्वतश्रेणीतोऽधस्तात् गहनं वेणुवन (मूडुबिदरे) माश्रित्य परशुरामक्षेत्रे स्वमतप्रचारायारेभिरे । तदानीमेव तत्रावतीर्णाः श्रीमदानन्दतीर्थाः कृष्णभक्तिप्रचारेण तान् न्यरुन्धन् । अत एव जैना अन्ते गहनवेणुवनमात्र सीमिता अभूवन् । 
वेदान्तशास्त्रस्य विंशत्यधिकव्याख्यानानां दर्शनेऽपि एभिरेव त्रिभिराचार्यैः देशकालाधिकारानुगुणं वेश्वजनेभ्यो हितम" ब्रह्मसूत्रभाष्यरचनादिना विश्वजनीनो वैदिको मार्गः यतो निष्कण्टकीकृतः, यतश्चैतदनुयायिन एवात्यधिकाः, अत एवैषामाचार्याणां नामानि शाश्वतानि बभूवुर्वेदिकधर्मचरित्रे । तथा एतेषां सिद्धान्ता एव 'मतत्रय'- नाम्ना प्रसिद्धिमापुः । इतरत्सर्वं कथञ्चिदेष्वेवान्तर्भवतीति मन्तव्यम् ॥ 
मतत्रयस्वरूपम् – एवं वैदिकमार्गरक्षणमेव परमोद्देशः एषां त्रयाणामप्याचार्याणामिति हेतोः मतत्रयमिति 
- 
सौहार्ददर्शनेऽपि अद्यतनपण्डितबुद्ध्या इदमहिनकुलायितमेव दृश्यते लक्ष्यविस्मरणेन । तथा हि- 
iii 
निर्विशेषाद्वैतदर्शनं पण्डितैरद्य वर्ण्यमानम् - भेदस्य लोकत एव सिद्धत्वेन तत्र श्रुतेरनुवादकत्वात् न 
स्वार्थे तात्पर्यं श्रुतेः । अद्वैतं तु शास्त्रैणेव प्रतिपत्तव्यमिति तदेव परमार्थः, भेदस्तु मिथ्यैवेति । 
द्वैतिन आनन्दतीर्थीयाः तदेतत् नानुमन्यन्ते । लोकतः प्रतिपन्नो भेदः अज्ञानकालिकः । पारमार्थिककालिकस्तु 
भेदः शास्त्रैकसमधिगम्यः । अतस्तत्रैव तात्पर्यं श्रुतीनाम् । अत एवाभेद औपचारिकः | अभेदपदस्य 
समस्तपदत्वात् । निर्विशेषाद्वैतिन: - तर्हि स्पष्टमद्वैतं वदन्तीनां 'ब्रह्म वेद ब्रह्मैव भवति' 'नामरूपे विहाय' 'नाम- 
रूपाद्विमुक्तः' ‘शिवमद्वैतम्' 'अहं ब्रह्मास्मि' इत्यादिश्रुतीनां का गतिः ? 
द्वैतिन: - 'व वा यथा तथैवैवं साम्ये' 'एवौपम्ये' इत्यादिकोशात् एवशब्दस्साम्यार्थकः । ' विष्णुरेव भूत्वा' इत्यादौ तथार्थः प्रसिद्धश्च । 'नामरूपे विहाय' इत्यत्र 'अविहाय' इत्येव पदच्छेदः । .‘नामरूपाद्विमुक्तः' इत्यत्रापि, विप्रिय इत्यादाविव अमुक्त इत्येवार्थो विमुक्तपदस्य । 'अद्वैतम्' इत्यत्र द्वैतं नाम संशयः, संशयो नास्तीत्येवार्थः । हं नाम हेयो दोषः । तद्रहितं ब्रह्म । एवं सुष्टु मितत्वात् स्मि जीवः । तद्भिन्न इत्यर्थः । तथा च हेयरहितं जीवभिन्नं च ब्रह्मेत्येव 'अहं ब्रह्मास्मि' इत्यस्यार्थः । अतश्चाभेदः श्रुत्या कुत्रापि नोच्यते, प्रत्युत 'परमं साम्यमुपैति' इत्येवोच्यते ॥ 
एवमद्वैतमतस्य साक्षात्प्रतिकोटिभूतं द्वैतमतमेवेति करबदरसमानम् । अपि च आनन्दतीर्थीया एवायावद्द्रव्यभाविनां गुणानां गुणिनश्च जैनवत् भेदाभेदौ अङ्गीकुर्वन्ति, न तु रामानुजीयाः । एवं सत्यपि अन्यद्वक्तुमशक्ताः रामानुजमतमेव ' क्षपणकपक्षनिक्षिप्तम्' इत्युक्त्वा रामानुजमतं द्वैतमतादपि निकृष्टं प्रकटयन्तः सायणमाधवाचार्याः कियन्निष्पक्षपातिनः ? इति निर्मत्सराः पश्यन्तु ! | 
SHIR 
सविशेषा (विशिष्टा) द्वैतिनस्तु - एवं व्याख्यानभेदस्यावकाशे सति, व्याख्यानोपव्याख्यानैर्विवादो न शमयितुं शक्यः, किन्त्वध्यात्मविज्ञानेनैव शमयितव्य इति मन्वाना भगवद्रामानुजाचार्याः अध्यात्मविज्ञानगर्भं सविशेषाद्वैतवादमातस्थिरे । अनेन हि बौद्धादिवादास्सर्वेऽपि सूत्तराः । वेदो हि न केवलं शब्दरूपः । सृष्टिसंबन्धिज्ञानविज्ञानमयः किल सर्वोऽपि वेदः । स च जगद्ब्रह्मणोः उपादानोपादेयभावं शरीरशरीरिभावं च बहुधा प्रदर्शयति । अध्यात्मविज्ञानरहस्यमत्रैवान्तर्निहितम् । एतत्प्रतिपादकश्रुतय एव समन्वयगर्भत्वात् 'घटकश्रुतयः' इत्युच्यन्ते । एतत्सूचितं तत्त्वमेव सविशेषाद्वैतमित्युच्यते । एतद्विज्ञानस्य परिचये व्याख्यानभेदस्य न स्यादवकाशः । शब्दः किलार्थानुगः । अर्थस्वरूपे निर्णीते कथं व्याख्यान - भेदः स्यात् ? ।। 
‘क्रिया हि विकल्प्येत, न तु वस्तु' इति प्रसिद्धो न्याय: सापवाद एवेति कति वा जानीयुः ! अयं हि न्यायः उपादानोपादेयभावरहितसिद्धवस्तुस्वरूपमात्रान्वयी, नोपादानोपादेयभावस्थलीयसाध्या- वस्थवस्तुस्वरूपान्वयी । एकेन हि मृत्पिण्डेन किं घटो भवेत् ? उत शरावः ? उत मणिकः ? उत देवताप्रतिमा? इति प्रश्ने, समीचीनमुत्तरं किं भवेत् ? परस्परविरुद्धमपीदं सर्वमपि भवितुमस्त्यवकाशः कर्तुरिच्छानुगुणमित्येव ह्युत्तरं समीचीनं भवेत् । अत उपादानोपादेयभावस्थले नोक्तो न्यायोऽन्वेति । 
iv 
जगद्ब्रह्मणोस्त्वस्त्युपादानोपादेयभावः वेदविज्ञानसिद्धः । अतिस्थूले मृद्घटादौ परिणामस्य स्पष्टं दर्शनेऽपि विवदमानानामत्यन्तसूक्ष्मे ब्रह्मणि विवादस्सहज एव । परं तु विज्ञानान्वेषणेन समाधानं सुलभमेव ॥ 
एवमेव शरीरवाचिनश्शब्दाः 'अयं मनुष्यः' 'अयं पशुः इत्यादयः शरीरिणमेवाभिदधतीति भेदे सत्यप्यभेदानुभवाभेदव्यपदेशौ दृश्येते । परन्तु शरीरशरीरिणोरत्यन्तं भेदे सति स व्यपदेशः औपचारिक एव स्यादिति शब्दमात्रपरायणाः पण्डिता मन्येरन् । किन्तु शरीरशरीरिभावस्त्वत्यन्तं गहनः । 'यथा वृक्षो वनस्पतिस्तथैव पुरुषोऽमृषा' (बृ.5-9-28) इत्यादिश्रुतीनां तात्पर्यं गाढं चिन्तनीयं शब्दं विस्मृत्य । तदानीमेव शरीरशरीरिभावविज्ञानरहस्यमपि सम्यगवगन्तुं शक्यम् । तदैव च 'शरीरशरीरि- भावसमर्थनेनाभेदवाक्यानि समर्थितानि' इत्यनुक्त्वा 'अभेदस्समर्थितः' इति भगवद्रामानुजैः कथमुक्त- मित्यस्यापि तत्त्वं ज्ञायेत ॥ 
T 
अत एव शास्त्रयोनित्वसूत्रस्याद्य प्रसिद्धं ब्रह्मणो वेदाख्यशास्त्रैकगम्यत्वव्याख्यानं श्रद्धालूनां कृत एव । वस्तुतस्तु प्राचीनं शास्त्रस्य योनिः = शास्त्रयोनिः इत्यादिव्याख्यानमेव सूत्रकारसंमतमित्यादिकं विस्तरेण प्रदर्शितमस्मिन् ग्रन्थे (पु. 412-414 ) । शास्त्रं नाम सृष्टिविज्ञानम् । तदेव ब्रह्मसद्भावे प्रमाणमिति प्राचीनव्याख्यैवाद्यतनपरिस्थितौ साधीयसी । 'विज्ञानेनात्मानं वेदयते' 'वेदान्तविज्ञान- सुनिश्चितार्थाः' इत्यादिश्रुतिरप्येतदर्थपरैव । परं त्वन्ततोऽध्यात्मविज्ञानस्यात्ममात्रसाक्षिकत्वात् परेभ्य- स्तत्प्रदर्शयितुं न शंक्यत इति दृष्ट्या तत्सूत्रस्य द्वितीयं व्याख्यानमारचितम् ॥ 
PIST 
श्रीमदानन्दतीर्थास्तु - एतादृशविवर्तपरिणामवादक्केशः किमर्थः ? इतोऽपि गहनः शरीरशरीरिभावो वा सामान्यजनैः ज्ञातुमशक्य एव, यत्र पण्डिता अपि मुह्यन्ति । तार्किकवत् ब्रह्मणः निमित्तकारणत्वाङ्गी- कारमात्रेणैव भक्तिभावपोषणं सुकरम् । भक्त्या तु वृद्धिं भजन्त्या सर्वं ज्ञातुं शक्येतैव स्वयम् । सामान्यजनानामेतावदेव पर्याप्तमित्यमन्यन्त ॥ 
श्रवणमनने - एवं शब्दजाले संवर्धमाने जिज्ञासुलोकः किं कुर्यात् ? एतदर्थमेवावतीर्णा महाविभूति- पुरुषाः सकलदर्शनपारावारपारीणाः महातपस्विनः सदा संकेतदूराः गुणैकपक्षपातिनः श्रीमदभिनव- रङ्गनाथब्रह्मतन्त्रपरकालमहादेशिकाः तदा तदा सत्यमेवं प्रकटयेरन् बहुजनमध्य एव, न रहसि - 'भगवद्रामानुज एवावतारपुरुषः, नेतर इति नाहमङ्गीकरोमि । व्याख्यातॄणां यथातथात्वेऽपि मूलपुरुषा- स्सर्वेऽपि महात्मान एव । परं तु व्यवहारस्य पुरोवर्तिचेतनोद्देश्यकत्वात् कालदेशपुरुषानुगुणं भिद्येरन्नेव शब्दाः । एतावद्विन्यासविशेषमजानद्भिः शब्दमात्रपरायणैः पूर्वग्रहग्राहादात्मानं रक्षितुमशक्तैः मोचितुम् तत्तद्व्याख्याकारैरेव सर्वं पूर्वपश्चिमीकृतम् । सारतस्तु श्रीशङ्कराचार्यैरुपक्रान्तम्, भगवद्रामानुजैः पूरितम् । तावदेव ' इति ॥ 
एवं श्रुतस्यार्थस्य दृढीकरणाय संकेतादिकं दूरतस्संत्यज्य बहुधा यत्ने अन्तरात्मसाक्षिकं क्रियमाणे सति, अव्याजकरुणासिन्धोः ज्ञानविज्ञानसंपन्निधेः सहजसर्वज्ञस्य भगवतः श्रीश्रीरङ्गविष्णोः निरव- 
V 
ग्रहोऽनुग्रहः पङ्गोरुपरि गङ्गेव यदा प्रावहत, तदा सूर्यातपे नीहारा इवाच्छिद्यन्त सर्वसंशयाः स्वयमेव क्रमेण । समयविशेषे च स भगवान् स्पष्टमेवान्वग्रहीत् 'श्रीशङ्कराचार्याणां काले श्रीरामानुजाचार्या यद्यवतीर्णाः स्युः, तदैतेऽपि श्रीशङ्कराचार्यक्रममेव नूनमनुसरेयुः । तथैव श्रीशङ्कराचार्या यदि श्रीरामानुजा- चार्याणां कालेऽवतीर्णाः स्युः, तदा तेऽपि श्रीमद्रामानुजाचार्यमार्गमेव नूनमनुसरेयुः, न संशयः । उभयोर्हृदय- मेकमेव। शब्दविन्यासस्तु तत्तत्कालानुगुणोऽनिवार्यः' इति ॥ 
किमधिकोक्त्या ! श्रुतीनामतिगहनत्वाद्धि तदर्थनिर्णयोपयोगिन्यायप्रदर्शनाय ब्रह्मसूत्ररचनमिति सर्व- संमतम् । भगवद्रमानुजमत एव ब्रह्मसूत्राणामत्यन्तानुकूल्यमिति सर्वेऽपि जानन्ति । अथाप्यत्यन्तप्रतीपमार्गगमने 
। 
। हैतुकानां विश्वासो न स्यादिति श्रुतिसूत्रयोर्विरोधमङ्गीकृत्येव श्रीशङ्कराचार्याणां व्याख्यानरचनादिकं तत्काले हैतुकानां बौद्धपण्डितानामुपच्छन्दनार्थमेव । अध्यासभाष्ये एकस्या अपि श्रुतेरनुदाहरणेनेदं स्पष्टम् । एवं हैतुकान् वैदिकान् कर्तुमेव प्रायतन्त चेत् श्रीशङ्कराचार्याः, तदनुयायिनस्तु वेदान्तशास्त्रं तर्कमयं कृत्वा वैदिकान् पुनरपि हैतुकान् कर्तुं प्रायतन्तेति हन्त ! मायाया महिमा । आचार्याणां ब्रह्मसूत्रविरोधवादो बौद्धपण्डितानां सान्त्वनायैव । यतस्तर्कस्यावधिर्ब्रह्मसूत्राण्येव । एतदवध्युल्लङ्घनेऽनिवार्यश्शून्यवादः । अतो बौद्ध-वैदिकसंस्कृत्योरयमेव सीमा । 
बेदान्दो 
तत्र तत्र 
सर्वज्ञाः समर्था अपि गुरवः तत्तत्कालानुगुणमेव पुरोऽवस्थितान् प्रति तत्तत्कक्ष्यानुगुणं यत्किञ्चिद्ब्रूयुः । 'न बुद्धिभेदं जनयेत्' इति खलु न्यायः । इदं रहस्यं मर्मज्ञा एव जानीयुः । यथा - श्रीमद्रामानुजैरपि 
उत्यं विषयः सत्या जगतः सत्यत्वं नास्तीति कण्ठत एवाभिहितमिति कति वा श्रीरामानुजीया अपि जानन्ति ? एवमेव अद्वैतपण्डिता यथाद्य जानन्ति, न तथा जगतो मिथ्यात्वं श्रीशङ्कराचार्यैरप्युक्तमिति कति वा जानन्ति ? सत्यत्वं हि तरतमभावापन्नमिति 'सत्यस्य सत्यम्' 'सत्यञ्चानृतं च सत्यमभवत्' इत्यादिश्रुतिसिद्धम् । अतस्सम्यगुक्तं 'गुरोश्शापस्तु शिष्यस्स्यात्' इति । इदं सर्वकालेऽपि सर्वेषामप्याचार्याणां समानम् ।। आचार्याणां हृदयम् - आदौ किल बौद्धाः न वेदविरोधिन आसन् । क्रमश एवैते तर्कशरणा: हैतुका भूत्वा वेददूराः, वेदविरोधिनश्चाभूवन् । एतेषामग्रगण्यो दिङ्नागः । धर्मकीर्त्यादय एतदनुसारिणोऽत्यन्त- प्रौढतार्किका आसन् । एषां प्रभावात् क्रैस्तद्वित्रशतकात् सप्ताष्टमशतकपर्यन्ते हि काले बौद्धजैनधर्मः सुप्रतिष्ठित आसीत् भारते । भर्तृप्रपञ्चादिभिः एतन्निरोधाय प्रयतनेऽपि न पूर्णफलेग्रहिरभूदेषां प्रयत्नः ।। PIFFT अस्मिन्नेव समये वेदसंरक्षणधुरन्धरेण भगवता 'आल्वार्' इति प्रसिद्धानां वैष्णवसूरीणाम्, ‘नायन्मार्’ इति प्रसिद्धानां शिवभक्तानाञ्चावतारणेन साधारणजनेषु भगवद्भक्तिः बहुधा प्ररूढिता व्यधायि । दिव्यानि क्षेत्राणि शतशः प्रादुरभूवन् । बौद्धैः जैनैश्च देशभाषयैव स्वधर्मप्रचारकरणात्, एभिरपि देशभाषयैव भक्तिगाथा गीताः, अथवा भगवता गापिताः । अथापि बौद्धजैनपण्डितास्तु अत्यन्तप्रबला एवासन् । प्रबलबौद्धजैनपण्डितानां ग्राहग्रहात् देशो न संपूर्णतया मुक्तो बभूव । राजा एतादृशपरिस्थितौ श्रीशङ्कराचार्यैः वैदिकमहातार्किकैः परिणामपदस्थाने विवर्तपदं प्रयुज्य ब्रह्मवादस्य 
Hadki 
vi 
प्रतिपादनेन प्रतारिता बौद्धपण्डिता दिग्भ्रान्ता बभूवुः । भगवद्रामानुजस्य श्रीभाष्ये समन्वयाधिकरणे प्रतिपादितानां निष्प्रपञ्चीकरणनियोगवाद-ध्याननियोगवाद- वाक्यार्थज्ञानवादानां सूक्ष्मपरिशीलनेऽयमंशः सुज्ञेयः सूक्ष्ममतीनाम् । अतः परिणामवाद एव 'न विलक्षणत्वाधिकरण' न्यायेन विवर्तवादः आचार्यसंमतः । ब्रह्मसूत्रेषु 'आत्मकृतेः ' 'परिणामात्' इत्यादिभिः श्रौतः परिणामवाद एव बादरायण- संमत इत्यवश्यमभ्युपगन्तव्यम् । परिणामविवर्तवादतत्त्वं च ग्रन्थेऽस्मिन् (पु. 458-464) विस्तरेण प्रत्यपादि । सारतः कथने तु – ज्ञानिनां दृष्ट्या परिणामः, अज्ञानिनां दृष्ट्या तु विवर्त इत्येव परमं तत्त्वम् । यथा तथा वा श्रौतब्रह्मोपादानवाद एव श्रीशङ्कररामानुजयोस्संमतः || 
1 
- 
एवं श्रीशङ्कराचार्यैः बौद्धपण्डिततर्कमर्दनेन, सरलाद्भुतनानाविधस्तोत्रवाङ्मयेन च वैदिको भक्तिमार्गः पर्यपोषि । एवं बौद्धपण्डितानां दमनेऽपि, वैदिकपण्डितानां मनसि पूर्ववासनावशात् पाण्डि- त्याभिमानाच्च ‘भक्तिमार्गः पामराणां कृते, न पण्डितानां कृते' इति गर्व आसीत् । किं बहुना ! अद्यापि केचन पञ्चायतनपूजादिनिरता अप्यात्मनो ज्ञानमार्गिणो मन्यन्त एवेति न तिरोहितम् ! भक्तिमार्गोऽवैदिक एवेति च तेषु तर्कशरणा बहवो मन्यन्ते ॥ 
एवं श्रीशङ्कराचार्यै: महता परिश्रमेण बौद्धपण्डितमुखपिधानेऽपि विवर्तपदतत्त्वमजानन्त- स्समनन्तरकालिकास्तदनुयायिनः दुरतिक्रमायाः पूर्ववासनामायायाः प्रभावात् वैदिकमार्गाघातायैवेव, केवलं बौद्धमार्गमेव रूपान्तरेण प्रोज्जीवयितुं प्रायतन्त । एतेषां प्रयत्नेन श्रीशङ्कराचार्याणां प्रयत्नो विफल इव बभूव । श्रीशङ्कराचार्यसमनन्तरकालिकेन भास्कराचार्येण विरचितस्य ब्रह्मसूत्रभाष्यस्या - ध्ययनेन यादवप्रकाशमतपरिशीलनेन चायमंशः स्पष्टो भवेत् ॥ 
एतादृश एव कालेऽवतीर्णैः भगवद्रामानुजाचार्यैः पर्यायबौद्धमार्गं निरुध्य पुनः वैदिकसनातन भक्तिमार्गः प्रतिष्ठापितो बभूव, यो हि 'न ऋते श्रान्तस्य सख्याय देवाः' इति ऋक्संहितायामुद्घोषितः । अनन्यगतेः अयमेव मार्गः संप्रति भारते आसेतुहिमाचलं पण्डितानां पामराणां च सर्वेषां तत्तत्कक्ष्यानुगुणं हृदये रूढः आचरणे च विलसतीति न तिरोहितं चक्षुष्मतां सहृदयसरलप्रामाणिकजनानाम् ॥ आचार्यवाक्यानाञ्च ॥ श्रीमान् वेङ्कटनाथार्य : – एवं वैदिकमार्गे निष्कण्टकीकृतेऽपि भगवद्रामानुजसमनन्तरमेवागतेन बौद्धतन्त्रचिन्तामणिमन्त्रसिद्धेन श्रीहर्षेण पूर्ववासनावासितान्तः करणेन 'मम वा माध्यमिकस्य वा वादेषु . विजयः, नान्यस्य' इत्युद्घोषयता, वेदानां बौद्धागमानां च साम्यं मन्वानेन वैतण्डिकाग्रेसरेण पुनरपि नानाप्रकारेण वैदिकमार्गः खण्डितः कुतर्कशतसहस्रैः । एतन्निरसनार्थमेवावतीर्णैः श्रीमद्वेङ्कटनाथायैः वेदमूर्तिना श्रीहयग्रीवदेवेन स्वयंवृतैः कर्कशतर्कमयशतदूषण्या शतशश्शातितोऽयं खण्डनकारः निरस्तश्च शून्यवादापरपर्यायो ब्रह्मसर्वस्वापहारको निर्विशेषवादः । परिपोषितश्च सर्वार्थगर्भाभ्यां तत्त्वमुक्ताकलापसर्वार्थसिद्धिभ्यां वैदिकस्सविशेषवादः । अत एवैनं खण्डनकारं वेदभाष्यकर्तारः श्रीसायणमाधवाचार्या अपि श्रीशङ्कराचार्यपराजितमेव वर्णयामासुः ॥ 
9 
vii 
एवं श्रीमद्वेङ्कटनाथायैः निष्कण्टकीकृतेऽपि वैदिकमार्गे, खण्डनकारं श्रीशङ्कराचार्यपराजितं वर्णयद्भिरपि वेदोद्धारायैवागतंमन्यमानैः सायणमाधवाचार्यैः न शुद्धवैदिकमार्गः प्रदर्शितो लोकस्य । प्रत्युत, भगवद्रामानुजाशयरहस्यमजानन्त एव, श्रीरामानुजमतमास्तिकदर्शनेषु निकृष्टतममिति प्रकट- नायैव सर्वदर्शनसंग्रहनामकग्रन्थं विरच्य, 'रामानुजमतं क्षपणकपक्षनिक्षिप्त' मिति कथनमात्रेण तृप्ति प्रकटयन्तस्ते स्मारयन्ति ‘स्वरसवाही विदुषोऽपि तथाऽऽरूढोऽभिनिवेशः' इति योगसूत्रम्, 'अभिनिवेशवशीकृतचेतसां बहुविदामपि संभवति भ्रमः' इति भगवद्यामुनाचार्यवचनं चेत्यहो मायाया महिमा ! यतो विषयदृष्ट्या नास्त्यन्तरङ्गाशयभेदो भगवद्रामानुजशङ्कराचार्ययोः । स्थूलदृष्ट्या प्रतीयमानो भेदः कालानुगुणशब्दविन्यासभेदमात्रकृत इत्येव परमं सत्यम् ॥ 
एवं श्रीमत्परकालयतिवरमुखाच्छ्रुतस्यार्थस्य भगवता श्री श्रीरङ्गविष्णुनापि पोषणेन विषये हृदये निरूढेऽपि केवलहैतुकपण्डितजनप्रश्नोपप्रश्नानामुत्तरदानाय मतत्रयरहस्यं सर्वं कूलङ्कषमधीतं बहुवत्सरान् । अस्यैव फलभूतोऽयं प्रकृतो व्याख्यानग्रन्थः ॥ 
समस्या: – एवं विवादानां कारणस्य गाढान्वेषणरूपतपश्चरणप्रवृत्तस्य प्रथममिदं भगवद्वचनं स्मृतिपथमारूढम्, 
'मनुष्याणां सहस्रेषु कश्चिद्यतति सिद्धये । यततामपि सिद्धानां कश्चिन्मां वेत्ति तत्त्वतः ॥ ' इति । इदं च वाक्यद्वयात्मकमितराभ्यां व्याख्यातम् । भगवद्रामानुजैस्तु 'मनुष्याणां सहस्रेषु कश्चिदेव यतते । यततामपि केचन सामान्यतस्सिद्धा भवन्ति । तेष्वपि यः कश्चिदेव तत्त्वतः पूर्णसिद्धो भूत्वा सर्वं वेत्ति' इति वाक्यत्रयात्मकं व्याख्यातम् । ज्ञानिनोऽपि बहुविधा एवेत्यर्थः । यतो हि अध्यात्मक्षेत्रमतिगहनम्, बहुसोपानक्रमवच्च, अत एव ज्ञानिनां वचनान्यपि बहुविधानि भवितुमस्त्यवकाशः । अतश्चाचार्याः किं परस्परघर्षणार्थमेवावतीर्णाः ? इत्यपि संशयो भवेदेव । इयं प्रथमा समस्या जिज्ञासूनाम् ।। 
1 
एतदनन्तरं भगवद्रामानुजस्य वेदार्थसंग्रहवचनम् ' एवं सत्यभेदो वा, भेदो वा व्यात्मकता वा वेदान्तवेद्यः कोऽयमर्थस्समर्थितो भवति ? सर्वस्यापि वेदवेद्यत्वात्सर्वं समर्थितम्' इत्यादि विलक्षणं वचनम् । न तावन्मात्रम् । 'सर्वशरीरतया सर्वप्रकारं ब्रह्मैवावस्थितमित्यभेदः समर्थितः' इत्यप्यनन्तर- वाक्यम् । अत्रोभयत्रापि 'अर्थ' पदमेव वर्तते, न तु 'वाक्य' पदमिति गाढमवधेयम् । अतः शरीरशरीरिभावे कीदृशं महद्रहस्यमस्तीति द्वितीया समस्या || 
तृतीया च समस्या - श्रीमद्भागवते ' इति नानाप्रसंख्यानं तत्त्वानामृषिभिः कृतम् । सर्वं न्याय्यं युक्तिमत्त्वात् विदुषां किमशोभनम् ॥' इति सूचिता सर्वशास्त्रणां मर्यादा कीदृशी? या च 'विद्यास्थानं तु सर्वं प्रतिनियतनिजोपक्रियांशे प्रमाणम्' इत्याचार्यैरपि दृढीकृता ॥ 
परिहार : - आदाविदमत्रावधेयम् । 'यस्यामतं तस्य मतं मतं यस्य न वेद सः । अविज्ञातं विजानतां विज्ञातमविजानताम् ॥' इति वर्ण्यमानमत्यन्तगहनमात्मतत्त्वं हि सर्वविधवादानामप्यवकाशं ददाति । अत एव जगद्ब्रह्मणोर्विषये भेद - अभेद-भेदाभेदवादानां प्रवृत्तिः । एवमुपादानत्वेन साकं शरीरशरीरिभावस्यापि 
viii 
अभेदो वा, 
भेदाभेदौ वा 
सत्त्वात्, वादा वर्धेरन्नेव बहुधा । अत एव च भगवद्रामानुजैः 'भेदो वा, कोऽयमर्थस्समर्थितः?' इति स्वयं प्रश्नमुपक्षिप्यापि, विषयस्य गहनत्वात् निर्दिष्टमुत्तरं नोक्तम् ।। 
आहत्य पूर्णाध्यात्मविज्ञानेनैवासां समस्यानां परिहारस्साध्यः । एवं वस्तुतत्त्वं वदत्येव मयि शब्दमात्रपराणाम्, अत एवार्थाद्बहुदूराणां कलहप्रियाणां केषाञ्चित्पण्डितानां ' तर्हि कोऽपि निर्णयो नास्त्येव वा?” इत्यादयः तुमुलाश्शब्दा नानाविधाः कर्णयोः पतन्ति नानादिग्भ्यः । एतेषां सर्वेषामपि 'शब्दार्थप्रत्ययानामितरेतराध्यासात्संकरः' इति पातञ्जलसूत्रमेवोत्तरत्वेनोपायनीक्रियते । अथव ' शाब्दस्य हि ब्रह्मण एष पन्था यन्नामभिर्ध्यायति धीरपार्थैः । परिभ्रमंस्तत्र न विन्दतेऽर्थान् मायामये वासनया शयानः ।।' इति श्रीशुकवचनमेवोपायनार्हमेषाम्, यतः शब्दमात्रपरायणानामर्थप्रत्ययविषये दृष्टिरेव माययाऽपहृता भवति । अथवा ' गुरोश्शापस्तु शिष्यः स्यात्' इति न्याय एवोपदेष्टव्य एतादृशेभ्यः । तिष्ठन्तु ते तथैव कलहप्रियाः ! आत्महितेच्छूनार्यान् सादरमाह्वयामः पूर्ववासनादिकं दूरतस्संत्यज्यास्य ग्रन्थस्य सावधानाध्ययनाय सर्वसाक्षिसाक्षिणं साक्षीकृत्य || 
एवमतिगहनविचारेषु सत्यान्वेषणे प्रवृत्तस्य वेदान्तशास्त्रपदवाच्यब्रह्मसूत्रणामेवोपरि किल लेखनी व्यापारयितव्येति प्रश्नः स्यात् । परन्तु ब्रह्मसूत्रेषु अभिप्रायभेदस्य कारणभूतो भागः वस्तुतः अल्प एव । शब्दमात्रपरायणा यद्यपि सर्वत्र विचारं वर्धयेरन् । परन्तु मूलतः जीवः, जगत्, ब्रह्म इत्येतत्तत्त्वत्रयस्वरूपे, एषां परस्परं संबन्धे चात्यन्ताभिप्रायभेदास्सहजा एव । तादृशो भागोऽल्प एव । 'भोक्ता भोग्यं प्रेरितारं च मत्वा सर्वं प्रोक्तं त्रिविधं ब्रह्ममेतत् ' ( श्वे. 1 12 ) इति तत्त्वत्रयं विविच्य प्रदर्शयति श्रुतिः । प्रामाणिकविज्ञानान्वेषणेनैषां स्वरूपे निश्चिते सति विवादाः स्वयं विलीयेरन् ॥ 
सुसूक्ष्ममालोडने श्वेताश्वतरोपनिषत् बहूनां समस्यानां परिहाराय समर्थेति ज्ञातुं शक्यते । प्रसिद्धासु दशोपनिषत्सु असमाहितानां प्रश्नानामत्रोत्तरं लभ्यत इति सावधानतदध्ययनेन ज्ञातुं शक्यते । अत एव एतत्सिद्धान्ते तदुक्तक्रमेण तत्त्वत्रयज्ञानमेव मुक्तिहेतुरिति 'शिष्टा जीवेशतत्त्वप्रमितियुतपरोपासना मुक्ति- हेतु:' ( जड. 4) इत्याचार्यैरुक्तम् । अत एवायं तत्त्वमुक्ताकलापः एतदर्थमेवाचार्यैर्व्यरचीत्यतः एतद्ग्रन्थव्याख्यानव्याजेन तेषां कूलंकषो विचारः अत्र कर्तुं शक्यो विस्तरेणेति मत्त्वात्रैव महान् परिश्रमोऽकारि सुविस्तरम् । एतदुपर्यपि यद्यावश्यकता स्यात्, इतोऽपि विस्तरेणायं तत्त्वत्रयवादो विचारमर्हत्येव । सर्वत्रापि दैवमेव प्रमाणमन्ततः ॥ চफ 
ए 
निगमनम् - अद्यत्वे विशिष्टाद्वैतमतमिति यत्पण्डिताः प्रायो जानन्ति, पुनः पुनः कतिपयशब्दमात्रमावर्तयन्ति च, न तन्मतीयोऽयं ग्रन्थः । किन्तु भगवद्रामानुजस्यावतारो यदर्थमभूत्, तेषां मनसि निहितः सर्वलोक- हितावहो यस्सर्वश्रुतिसमन्वयः, श्रीमत्परकालयतिवरैः, भगवता श्रीश्रीरङ्गविष्णुना चोपदिष्टश्च यः, तस्यास्य वैदिकज्ञानविज्ञानमूलकस्य सविशेषाद्वैततत्त्वस्य प्रकाशनार्थमेवागतोऽयं ग्रन्थः । ‘द्वैतं सम्यक् ज्ञातुं प्रभवामः, अद्वैतमपि कथञ्चिद्ज्ञातुं प्रभवामः । विशिष्टा (सविशेषा) द्वैतं नाम किम्? ते किं वदन्ति?त 
ix 
किमर्थं तथा एते किश्यन्ति ? इति तु सम्यङ् न ज्ञातुं प्रभवामः' इति बहूनां मुखात् बहुधा श्रुतम् । एतदुत्तरदानरूपोऽयं ग्रन्थः । अतस्सावधानैरिदमध्येयमिति प्रार्थयामः ।। 
यद्यपि निर्विशेषवादिनो वदन्ति 'स्वसिद्धान्तव्यवस्थासु द्वैतिनो दृढनिश्चयाः । परस्परं विरुद्ध्यन्ते, तेनायं न विरुद्ध्यते ।।' (मां. का. 3-17) इति । अद्वैतस्य द्वैतनिषेधरूपत्वेनाद्वैतान्तर्गतत्वाद्द्द्वैतस्य ‘तेनायं न विरुद्ध्यते’ इत्यस्याभिप्रायः । परंतु, 'भावाभावौ निषेद्धुं तदुभयविधिवद्व्याहतत्वादशक्यम्' इति न्यायेन भेदाभेदयोः परस्पराभावरूपत्वेनान्यतरेणान्यतरनिषेधासंभवात् । अतश्चैतेऽपि हि द्वैतमिथ्यात्व - रूपे स्वपक्षे दृढनिश्चया एव । 'इन्द्रो मायाभिः पुरुरूप ईयते' (बृ. 4-5-19) इत्यत्रत्यं मायापदं हि ते मिथ्यार्थकं मन्यन्ते । एवं सति ‘तस्योपनिषत् सत्यस्य सत्यम्' इत्यस्य, छान्दोग्ये ( 8-3-5) बृहदारण्यके च(4-3-1) प्रदर्शितसत्यपदनिर्वचनस्य च का गतिः ? अतः सर्वश्रुतिसमन्वयस्सर्वथा न भवत्येव निर्विशेषवादे । प्रत्युत सर्वश्रुतिसमन्वयः सर्वश्रुतिनिरसनरूप एव स्यात्तन्मतें । सविशेषवाद एव सर्वश्रुतिसमन्वयादेव एवं सत्यभेदो वा भेदो वा व्यात्मकता वा कोऽययमर्थस्समर्थितः ?" इति प्रश्नमुपक्षिप्यापि 'सर्वस्यापि वेदवेद्यत्वात् सर्वं समर्थितम्' इत्युक्तं भगवद्रामानुजैरित्यसकृदुक्तम् । नैतावन्मात्रम्; तदुपरि, गण्डस्योपरि पिटकः संवृत्त इव जगद्ब्रह्मणोः शरीरशरीरिभावस्य प्रतिपादनाद- भेदस्समर्थितः इत्यपि दुर्जरं वचनमपि द्रष्टव्यम् । 'जगद्ब्रह्मणोश्शरीरशरीरिभावेन साकमुपादानोपादेय- भावोऽपि ह्युभयसंमतम् । उक्तवचनानां तात्पर्यमपि न तावत्सूहम्, यतो श्रीविद्यारण्ययतयोऽप्येतदजानन्तो रामानुजमतं क्षपणपक्षनिक्षिप्तममन्यन्त । अत्यन्तदुरूहेषु तप एव परममुत्तरम् । अस्य विस्तरस्तु ग्रन्थे द्रष्टव्यः । एवञ्चैतस्मिन् सिद्धान्त एव सर्वश्रुतिसमन्वयः ॥ 
एतावदेवात्रावधेयम् - सर्वं हि वस्तु स्वरूपपररूपाभ्यां भावाभावात्मकम् । 'स्वरूपपररूपाभ्यां सर्वं सदसदात्मकम्' (श्लो.वा.) इति हि न्यायविदः । अतो ब्रह्म लौकिकैर्विशेषैर्विरहितमपि स्वासाधरणैरलौकिकैर्विशेषैर्विशिष्टमेव । अन्यथा हि ब्रह्मणः शशशृङ्गादेश्च वैलक्षण्यमेव न स्यात् । अत एव हि सूत्रकारोऽपि 'सर्वधर्मोपपत्तेश्च' ' सर्वेपिता च तद्दर्शनात्' इत्याद्याह । अत एवाचार्याणां निर्विशेषवादः तदानीन्तनानां प्रबलानां हैतुकानामुपच्छन्दनार्थमेव । अत एवाध्यासभाष्ये नैकापि श्रुति- रुपात्ता । केवलयुक्त्या कञ्चनार्थं प्रसाध्य ' यथा चायमर्थो वेदान्तानां तथा वयमस्यां शारीरकमीमांसायां प्रदर्शियिष्यामः' इत्युपसंहृतम् । श्रुतिस्तु 'परास्य शक्तिर्विविधैव श्रूयते स्वाभाविकी ज्ञानबलक्रिया च ' इति ज्ञानशक्त्यादीनां स्वाभाविकतामेवाह । अतस्सविशेषमेव परं ब्रह्म । विशेषाश्च गुणविग्रहविभूतयः । एतादृशज्ञानमेवोत्तारकमिति 'तमेवं विद्वानमृत:' इत्येवाह श्रुतिः । 'एतां विभूति योगञ्च मम यो वेत्ति तत्त्वतः । सोऽविकम्प्येन योगेन युज्यते नात्र संशयः ।।' इति भगवानप्यगायत् । अतस्सविशेषवाद एव निर्विशेषवादप्रतिकोटिरूपः वैदिकः सर्वहितावहः । विशिष्टसविशेषपदयोः पर्यायत्वात् 'विशिष्टाद्वैत' पदमप्येतदर्थकमेव । एवं सत्येव श्रुतिवचनानां सर्वेषां समन्वयः । एतदेव ' कश्चिन्मां वेत्ति तत्त्वत:' इत्यादि वदतो भगवत आशयः । अत एव मतन्त्रयादिकल्पनमपि एकदेशदर्शिनां मतिभेदवतां 
"पे ! 
" 
X 
शुष्कपण्डितानामेव, न तु पूर्णदर्शिनाम् । 'अथ नामधेयं सत्यस्य सत्यमिति प्राणा वै सत्यं तेषामेष सत्यम्' इति हि ब्रवीति । तच्च ब्रह्मावसाने प्रतिषेधे समञ्जसं भवति । अभावावसाने तु प्रतिषेधे, किं सत्यस्य सत्यमित्युच्येत । तस्माद्ब्रह्मावसानोऽयं प्रतिषेधः, नाभावावसानः' (शं.भा.) इति सत्ये तारतम्यं सूचयतामाचार्याणाम्, सत्यपदेन जगन्यावृत्तिं वदनां श्रीभाष्काराणामपीदमेव संमतम् । श्रुतौ (छां. 8-3-5, बृ.7-5-1) सत्यपदनिर्वचनमपीममेवार्थं दृढयति । एतदेवाध्यात्मविज्ञानसिद्धं सविशेषा (विशिष्टा) द्वैत- तत्त्वम् । बौद्ध-वैदिकसंप्रदायसीमाप्ययमेव ॥ 
वस्तुतो वेदान्तशास्त्रं यत् प्राचीनैः बादरायणबोधायनोपवर्षादिभिः प्रत्यपादि, तस्य निश्चितस्वरूपनिर्णयाय महान् प्रयत्नो योऽकारि बहुवत्सरान्, तस्य फलमन्येऽपि जानन्त्वित्यर्थमेव कृतोऽयं परिश्रमः । अत एव न कस्यापि पक्षस्य खण्डनार्थमारचितोऽयं ग्रन्थः, किन्तु सत्यान्वेषणार्थकृतबहुकालप्रयत्नफलभूतोऽयं ग्रन्थः । परन्तु बहूनामिदं सत्यं नूनं नूतनमेव भायादपि । समये तत्त्वमिदम् इतोऽपि विस्तरेण यथावत्प्रकाशयामः । प्रथमप्रयत्नत्वात्, ग्रन्थस्यातिविस्तृतत्वाच बहवो विषयाः पूर्णस्वरूपतः प्रदर्शयितुं न शक्या अभूवन् । तत्र तत्र ग्रन्थे सूचितश्चायमंशः । अतश्च - 
समये त्वखिलं स्पष्टं भविष्यति यदीच्छति । भगवान् सर्वभूतात्मा सर्वलोकहिते रतः ॥ 
नव्यमङ्गलाभिजनः वरदाचार्यः 
F 
BUT 