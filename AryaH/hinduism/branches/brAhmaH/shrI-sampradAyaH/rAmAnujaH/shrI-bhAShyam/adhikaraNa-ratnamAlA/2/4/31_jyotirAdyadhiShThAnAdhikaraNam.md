+++
title = "31 ज्योतिराद्यधिष्ठानाधिकरणम्"

+++
अग्न्यादिदेवतानां जीवानां चेन्द्रियाद्यधिष्ठानम् ।  
यत्सङ्कल्पायत्तं तत् ब्रह्म (श्रीनिवास-नाम) भजे ।। 82 ।।  
  
31 ।। ज्योतिरद्यधिष्ठानाधिकरणम् ।। 6 ।। एवमिन्द्रियाणां प्राणानां च उत्पत्त्यादिकं निरूपितम् । इदानीमग्न्यादिदेवतानामिन्द्रियाधिष्ठाने परमात्मनिरपेक्षत्वशङ्कापरिहारार्थ प्रवृत्तमिदमधिकरणम् ।। ज्योतिराद्यधिष्ठानं तु तदामननात् प्राणवाता शब्दात् ।। 2-4-13 ।। [तस्य च नित्यत्वात् ।। 14 ।।] प्राणवता-जीवेन सह, ज्योतिरादीनां- अग्न्यादिदेवतानां, अधिष्ठानं इन्द्रियादिप्रवर्तनं, तदामननात्-परमात्मसङ्कल्पात् भवति । ``योऽग्नौ तिष्ठन् योऽग्निमन्तरो यमयति, य आत्मनि तिष्ठन् य आत्मानमन्तरो यमयति'' इत्यादिश्रुतेः इति सूत्रार्थः ।। अग्न्यादिदेवतानां जीवानां चेन्द्रियाद्यधिष्ठानं । यतसङ्कल्पायत्तं तद्ब्रह्म श्रीनिवासनाम भजे ।। 82 ।। स्पष्टोऽर्थः । भावः । ``य आत्मानमन्तरो यमयति'' इत्यादिषु जीवात्मनः सत्तास्थिति प्रवृत्तीनां परमात्मायत्तत्ववत् ``योऽग्निमन्तरो यमयति'' इत्यादिषु अग्न्यादेः सत्तास्थितिप्रवृत्तीनामपि परमात्मायत्तत्वश्रवणात्, यदा तेषां सत्ता परमात्मसङ्कल्पायत्ता, तदा तत्प्रवृत्तीनां" परमात्मसङ्कल्पायत्ततायाः कैमुत्यन्यायसिद्धत्वात्, अग्न्यादिदेवताकर्तृकमिन्द्रियादिप्रवर्तनं परमात्मसङ्कल्पायत्तमिति । जीवग्रहणं" दृष्टान्तार्थमिते बोद्ध्यम् । ``योऽग्नौ तिष्ठन्'' इत्यादिश्रुतौ अग्न्यादीनां नियन्तृत्वेन श्रुतस्य सुबालोपनिषदैकार्थ्येन श्रीनिवासापरनामधेयनारायणत्वावगमात् अत्र यत्सङ्कल्पायत्तं इत्युक्तम् ।। 66 ।। इति ज्योतिराद्यधिष्ठानाधिकरणम् ।। 6 ।।