+++
title = "भूत-शुद्धिः"
+++

## भूत-क्रमः
भूतशुद्धौ संहारक्रमेण सृष्टिक्रमेण च मन्त्रा न्यस्यन्ते।  
सृष्टिक्रमे - आत्मन आकाशः, आकाशाद् वायुः, वायोर् अग्निः, अग्रेर् आपः, अद्भ्यः पृथिवी - इति तत्-तद्-बीज-प्रयोगः।  

## बीजमन्त्राः
### शैवाः
- हं यं रं वं लम् इति क्रमशः।  

### पाञ्चरात्रिका 
- षौं यां रां वां लाम् इति क्रमशः। 
- षाम् इत्य् अपि पाठो दृष्टः। विष्वक्सेनागमे क्षौम् - अत्र कण्ठ्यत्वाद् युक्ततरम् भात्य् एतत्।   

### गौडीयाः हरिभक्तिविलासे 
- षं यं लं वं ळम् इति क्रमशः। 

> लकारेण सह प्रद्युम्नं न्यस्येद् इत्य् अत्र केचिद् रेफेण सह न्यासं७ मन्यन्ते । तद् अयुक्तम् एव । यतः पूर्वं वह्निमण्डले सह रेफस्य न्यासो वृत्तः, अत्रापि पुनस् तस्यैव न्यासात् तस्य द्वित्वं प्रसज्येत, तच् च न सम्भवेद् एव, वर्णसमाम्नाये तस्यैकत्वात् ।

इति तत्कर्ता। 

<details><summary>विश्वास-टिप्पनी</summary>

अत्र मूर्धन्यवर्णो ऽन्तय् औष्ठ्यात् परम् आयाति,  
अग्निबीजं न साधु प्रयुक्तम्  
इति च दोषः। 
</details>


### योन्यः
कण्ठ्यसम्बन्धेन खम् (←बीजरूपेणापि प्रयोगोऽस्ति?), हम्; (माध्यन्दिनोच्चारणं विचिन्त्य) तत्सामीप्यात् षकारः।  
ताल्वाः यकारः।  
ओष्ठाद् वकारः।  
मूर्ध्नो दन्तमूलाद् वा रेफः।  
दन्तेभ्यो लकारः।  

### बीजानि
अभिनवगुप्तस् तु  तन्त्रसारे - आ इत्य् आनन्दबीजम्, अकारं चानुत्तरम्, ततः क्रियासाहचर्येण औ।  
अन्यत्र कर्मसु शोषणे दाहने प्लावने च ह्रस्वस्वराः कुतः?? यथा - यं वायवे नमः - शोषणं, रं- अग्नये नमः - दाहनं, वं अमृताय नमः - प्लावनम् ।

## देवताः
+++(आत्मन आकाशः, आकाशाद् वायुः, वायोर् अग्निः, अग्नेर् आपः, अद्भ्यः पृथिवी इति क्रमे सति)+++

- पाञ्चरात्रिका एवम् - 
  - परमेष्ठि-शक्तिः (=चिच्छक्तिः), पुरुष-शक्तिः, विश्व-शक्तिः, निवृत्ति-शक्तिः, सर्वशक्तिः इति पञ्च शक्तयो विष्णोः। तत्तदात्मने नम इति मन्त्रः।
- गौडीयवेष्णवाः 
  - वासुदेवः, सङ्कर्षणः, प्रद्युम्नः, अनिरुद्धः, नारायणः
  - बीजैः सह साधु सङ्गच्छन्ते - सङ्कर्षण इति वायुबीजेन साधु सङ्गच्छते, प्रद्युम्न इत्य् अग्निबीजेन । 

## पूर्णमन्त्राः
<details open><summary>विश्वासाभिप्रायः</summary>

- ओं꣡ खां꣡ न꣡मः प꣡राय वासुदेवा꣡य परमेष्ठ्या꣡त्मने न꣡मः
- ओं꣡ यां꣡ न꣡मः प꣡राय सङ्क꣡र्षणाय पु꣡रुषात्मने न꣡मः
- ओं꣡ रां꣡ न꣡मः प꣡राय प्र꣡द्युम्नाय वि꣡श्वात्मने न꣡मः
- ओं꣡ वां꣡ न꣡मः प꣡राय +अ꣡निरुद्धाय नि꣡वृत्त्यात्मने न꣡मः
- ओं꣡ लां꣡ न꣡मः प꣡राय नारायणा꣡य स꣡र्वात्मने न꣡मः
</details>

### पाञ्चरात्रम्
- ओं षौं नमः पराय परमेष्ठ्यात्मने नमः
- ओं यां नमः पराय पुरुषात्मने नमः
- ओं रां नमः पराय विश्वात्मने नमः
- ओं वां नमः पराय निवृत्त्यात्मने नमः
- ओं लां नमः पराय सर्वात्मने नमः

### गौडीयः हरिभक्तिविलासः
- ओं षंं नमः पराय वासुदेवाय परमेष्ठ्यात्मने नमः
- ओं यं नमः पराय सङ्कर्षणाय पुमात्मने नमः
- ओं लं नमः पराय प्रद्युम्नाय विश्वात्मने नमः
- ओं वं नमः पराय +अनिरुद्धाय निवृत्त्यात्मने नमः
- ओं ळं नमः पराय नारायणाय सर्वात्मने नमः



## न्यासस्थानानि
+++(आत्मन आकाशः, आकाशाद् वायुः, वायोर् अग्निः, अग्नेर् आपः, अद्भ्यः पृथिवी इति सति)+++

- मूर्धा, नासा, हृद्देशः, उपस्थः, पादाव् इति पाञ्चरात्रिकाः। 
- स्थानेश्वरार्यः - कण्ठः, हृद्देशः, नाभिः, उपस्थः, मूलाधार इति।

## भावनम्
+++(आत्मन आकाशः, आकाशाद् वायुः, वायोर् अग्निः, अग्नेर् आपः, अद्भ्यः पृथिवी इति सति)+++

- अवकाशः, स्पर्शो बलञ्च, तेजो घर्मश् च, द्रवता रस्यता च, स्थिरता गन्धश् च। 

