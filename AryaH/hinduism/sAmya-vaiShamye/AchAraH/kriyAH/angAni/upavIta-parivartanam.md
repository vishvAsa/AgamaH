---
title: उपवीतपरिवर्तनम्
unicode_script: devanagari
---


## धारणम्
- दक्षिणहस्ते यज्ञोपवीतब्रह्मग्रन्थिः स्याद् अधोवर्ती, यथा धृतः सम्यक् स्यात्। तत्र ग्रन्थौ गोमुखं दक्षिणमीक्षेत।
- यज्ञोपवीत-धारण-मन्त्र-न्यासः (ब्रह्मा ऋषिः त्रिश्टुप् छन्दः त्रयीविद्या देवता)।

> "यज्ञोपवीतम् परमं पवित्रं,  
प्रजापतेर् यत् सहजम् पुरस्तात्।  
आयुष्यम् अग्र्यम् प्रतिमुञ्च शुभ्रम्,  
यज्ञोपवीतम् बलम् अस्तु तेजः॥" (पार. गृ.सू. 2.2.11)

- आचमनम्। गृहस्थश् चेद् एकम् अन्यद् यज्ञोपवीतम् ईदृशं एव धारयेत्।

## पुरातनयज्ञोपवीतनिष्कासनविधिः
- उपवीतं छिन्नतन्तु,  
जीर्णं कश्मल-दूषितम्।  
विसृजामि पुनर् ब्रह्मन्,  
वर्चो दीर्घायुर् अस्तु मे।
- दूषितं यज्ञोपवीतं विसृजतु वृक्षमूल-सदृशे स्थले।
