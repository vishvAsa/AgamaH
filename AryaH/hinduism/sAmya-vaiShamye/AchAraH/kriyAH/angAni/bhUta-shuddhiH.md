+++
title = "भूत-शुद्धिः"
+++

## भूत-क्रमः
भूतशुद्धौ संहारक्रमेण सृष्टिक्रमेण च मन्त्रा न्यस्यन्ते।  
सृष्टिक्रमे - आत्मन आकाशः, आकाशाद् वायुः, वायोर् अग्निः, अग्नेर् आपः, अद्भ्यः पृथिवी - इति तत्-तद्-बीज-प्रयोगः। तेनैव क्रमेण सृष्टि-संहारौ कल्पनीयौ।   

सम्प्रदायान्तराध्ययनम् [अत्र](../vaiShNavAdi-bhUta-shuddhi-paramparAH) । 

## पूर्णमन्त्राः
<details open><summary>विश्वासाभिप्रायः</summary>

- ओं꣡ षौंं꣡(क्षौं꣡ / हां꣡) न꣡मः प꣡राय, परमेष्ठ्या꣡त्मने वासुदेवा꣡य न꣡मः
- ओं꣡ यां꣡ न꣡मः प꣡राय, पु꣡रुषात्मने सङ्क꣡र्षणाय न꣡मः
- ओं꣡ रां꣡ न꣡मः प꣡राय, वि꣡श्वात्मने प्र꣡द्युम्नाय न꣡मः
- ओं꣡ वां꣡ न꣡मः प꣡राय, नि꣡वृत्त्यात्मने +अ꣡निरुद्धाय न꣡मः
- ओं꣡ लां꣡ न꣡मः प꣡राय, स꣡र्वात्मने [श्री꣡मते] नारायणा꣡य न꣡मः
</details>

एषु "पर"-शब्देन तत्-तद्-भूतानां साधिपतीनां  
नित्यविभूतौ वैकुण्ठे स्वाभाविकतया वर्तमानत्वम् अभिप्रेतम्। 

## भावनम्
भगवद्-अर्चना-योग्यम् अप्राकृतं शरीरं पराकाशाद्य्-अप्राकृत-पञ्च-भूतमयं कल्पनीयम्।  
तेषां तु पञ्च भूतानां नित्यानां न भवति सृष्टिः संहारो वा।  
ते च वैकुण्ठे भवन्ति प्रायेण, तथापि लीलाविभूताव् आविशन्ति कदाचित्।  
तद् विधातुम् अप्राकृतभूतानि पञ्चोपनिषन्मन्त्रैर् न्यस्येरन्, तत्-पूर्वं च पुनर् वैकुण्ठम् प्रति प्रेष्येरन्।  
एवं भूतशुद्धाव् अप्राकृतशरीरस्यैव कल्पना स्यात् - न जातु प्राकृतशरीरस्य नाशो वा सृष्टिर् वा कल्पयितुं योग्या।  