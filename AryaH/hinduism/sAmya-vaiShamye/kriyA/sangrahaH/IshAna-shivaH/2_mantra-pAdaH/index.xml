<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ मन्त्रपादः on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/</link>
    <description>Recent content in &#43;२ मन्त्रपादः on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/index.xml" rel="self" type="application/rss+xml" />
    <item>
      <title>१५</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/15/</guid>
      <description>&lt;p&gt;अथ पञ्चदशः पटलः ।&lt;/p&gt;&#xA;&lt;p&gt;वन्दे सिन्दूरसन्दोहसुन्दरारुणरोचिषम् ।&lt;br&gt;&#xA;स्तम्बेरमाननं देवमिन्द्रादिसुरवन्दितम् ॥ १५-१ ॥&lt;/p&gt;&#xA;&lt;p&gt;महदहङ्कृतिखानिलकानलक्षितिगुणोदयशक्तिविजृम्भितम् ।&lt;br&gt;&#xA;जगदिदं गणसञ्ज्ञितमस्य यद् गणपतिः पतिरेष शिवः स्वयम् ॥ १५-२ ॥&lt;/p&gt;&#xA;&lt;p&gt;विकुरुते निखिलं खलुशक्तितः पुरुष एष शिवः स चिकीर्षया ।&lt;br&gt;&#xA;तदवनं च ससंहृतिमिच्छया वितनुते तनुभेदविलक्षणः ॥ १५-३ ॥&lt;/p&gt;&#xA;&lt;p&gt;हरिविरिञ्चमहेशमुखाः सुरा जगति विघ्नगणैरपि निघ्निताः ।&lt;br&gt;&#xA;गणपतेर्यजनं खलु तन्वते यदत एव विभुर्हि विनायकः ॥ १५-४ ॥&lt;/p&gt;&#xA;&lt;p&gt;स खलु प्रपञ्चमखिलं व्यसृजत् पुरतोऽवनाय किल तस्य विभुः ।&lt;br&gt;&#xA;अथ भूतये च जगतामतनुस्तनुमास्थितो गजमुखीमभवत् ॥ १५-५ ॥&lt;/p&gt;&#xA;&lt;p&gt;समुपोढविश्वनिखिलाध्वगणां गुणधातुबीजरवषट्कयुताम् ।&lt;br&gt;&#xA;परमाङ्गषट्कविहिताङ्गविधिं वरमूर्तियुङ्मिथुनषट्कमयीम् ॥ १५-६ ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/16/</guid>
      <description>&lt;p&gt;अथ षोडश पटलः ।&lt;/p&gt;&#xA;&lt;p&gt;तारश्रीशक्तिकामक्षितिगणपतयो बीजभूताः षडादौ&lt;br&gt;&#xA;चण्डान्तो नान्तडान्तावषडिरथ मरुद्योनिगोऽम्भश्च रक्तम् ।&lt;br&gt;&#xA;तोयं वह्निस्तदा त्रिस्तदनु च कथितः सर्वशब्दो जनं मे&lt;br&gt;&#xA;मन्त्रो वैनायकोऽयं वशमिति च पदादानयाग्निप्रियान्तः ॥ १६-१ ॥&lt;/p&gt;&#xA;&lt;p&gt;प्राग्वद् बीजैस्तारकाद्यैस्तु षड्भिर्वैघ्नं बीजं तत् तु दीर्घस्वराढ्यम् ।&lt;br&gt;&#xA;युक्तं स्वामिर्जातिभिः षड् यथावदङ्गानि स्युस्तानि चास्त्रान्तमार्गात् ॥ १६-२ ॥&lt;/p&gt;&#xA;&lt;p&gt;ऋषिस्तथोक्तो गणकः ककुप् स्याच्छन्दस्तु गायत्रमितीह केचित् ।&lt;br&gt;&#xA;तद्दैवतं चापि महागणेशः सिद्धिश्चतुर्वर्गफलावसाना ॥ १६-३ ॥&lt;/p&gt;&#xA;&lt;p&gt;भवाभावभावप्रसङ्ख्यं जपेत् तत्समर्थो न चेद् भावभावाभसङ्ख्यम् ।&lt;br&gt;&#xA;दशांशं च हुत्वा घृतं चाष्टमक्ष्यैर्भवेत् सिद्धमन्त्रो गणेशप्रभावः ॥ १६-४ ॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/17/</guid>
      <description>&lt;p&gt;अथ सप्तदशः पटलः ।&lt;/p&gt;&#xA;&lt;p&gt;वाग्भवं तदनु मन्मथबीजं सर्गवान् भृगुरनुग्रहयुक्तः ।&lt;br&gt;&#xA;त्रैपुरो मनुरयं किल बालः कामधेनुरिव कामधुगुक्तः ॥ १७-१ ॥&lt;/p&gt;&#xA;&lt;p&gt;विद्यावाग्भवकामराजकलिता ह्येषा सवागीश्वरी&lt;br&gt;&#xA;त्रेताग्नित्रिजगत्त्रिमूर्तिसवनैर्वेदैर्गुणैः कारणैः ।&lt;br&gt;&#xA;यद्वान्यत् त्रिविधं भवेत् त्रिपुरया वर्णत्रयाविष्कृतं&lt;br&gt;&#xA;तज्ज्ञेयं त्रिपुरेतिनामविषया शक्तिः पराख्यायते ॥ १७-२ ॥&lt;/p&gt;&#xA;&lt;p&gt;श्रीर्ब्रह्मा मुनिरस्य चोष्णिगुदिता छन्दः स्वयं देवता&lt;br&gt;&#xA;वागीशीत्यपरे शिवं च कथयन्त्यन्ये तथा भैरवम् ।&lt;br&gt;&#xA;पूर्णेन्दुद्युति वाग्भवाख्यमपरं यद् बन्धुजीवारुणं&lt;br&gt;&#xA;प्रोत्फुल्लारुणकर्णिकाररुचिरं बीजं तृतीयं विदुः ॥ १७-३ ॥&lt;/p&gt;&#xA;&lt;p&gt;तारं व्योम तथा भृगुश्च सकलो मन्त्रस्त्रिवर्णो ह्ययं&lt;br&gt;&#xA;शेषाख्यस्त्रिपुरामनोस्तु रचयेदङ्गान्यनेन क्रमात् ।&lt;br&gt;&#xA;स्वाभिर्जातिभिरन्वितान्यथ पुनः पाण्योः शरीरे न्यसेत्&lt;br&gt;&#xA;कृत्वास्त्रान् करशुद्धिमङ्गुलिषु तद्वर्णानि चाङ्गानि च ॥ १७-४ ॥&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/18/</guid>
      <description>&lt;p&gt;अथाष्टादशः पटलः ।&lt;/p&gt;&#xA;&lt;p&gt;अथोदितविशेषतस्त्रिपुरहंसवागीश्वरी&lt;br&gt;&#xA;सबिन्दुगगनं भृगुः पृथगुपोढबालाक्षरैः ।&lt;br&gt;&#xA;इयं भुवनमोहिनी भवति विश्ववाग्भूतये&lt;br&gt;&#xA;मुनिस्तु कमलासनस्तदनु चोष्णिगुक्ता च वाक् ॥ १८-१ ॥&lt;/p&gt;&#xA;&lt;p&gt;मुखे नयननासयोरधरवक्त्रवृत्ते च के&lt;br&gt;&#xA;श्रवस्यपरके मुखे च हृदयेऽपि नाभौ क्रमात् ।&lt;br&gt;&#xA;न्यसेदखिलविग्रहे शिरसि चेति बिन्दुस्वरान्&lt;/p&gt;&#xA;&lt;p&gt;ॐ हं सः कं खं गं घं ङं हृदयाय नमः । ॐ हं सः चं छं जं झं ञ शिरसे ठठ । ॐ हं सः टं ठं डं ढं णं शिखायै वषट् । ॐ हं सः तं थं दं धं नं कवचाय हुम् । ॐ हं सः पं फं बं भं मम् अस्त्राय फट् ।&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/19/</guid>
      <description>&lt;p&gt;अथ एकोनविंशः पटलः ।&lt;/p&gt;&#xA;&lt;p&gt;अत्र गणवृत्तमात्रावृत्तच्छन्दोवृत्तानां लक्ष्यलक्षणोदाहरणभूताः श्लोका लिख्यन्ते ।&lt;/p&gt;&#xA;&lt;p&gt;सा जयति जगत्यम्बा लक्ष्मीः करुणाकटाक्षपरिपतनात् ।&lt;br&gt;&#xA;रक्षत्यभिमतविभवैर्या जनमार्या स्वपोष्यमिव ॥ १९-१ ॥ आर्या ।&lt;/p&gt;&#xA;&lt;p&gt;धान्यानि गोहिरण्यं क्षेत्रं राज्यं च विभवतुरगगजान् ।&lt;br&gt;&#xA;स्त्रीरत्नान्यपि पुष्यति यत्पदकमलस्मृतिर्लोके ॥ १९-२ ॥ प्राग्वत् ।&lt;/p&gt;&#xA;&lt;p&gt;वान्तो वह्न्यारूढो योजितवामाक्षिबिन्दुनादाढ्यः ।&lt;br&gt;&#xA;मनुरुदितः खलु लक्ष्म्या जपपथ्याशु सिद्ध्यै स्यात् ॥ १९-३ ॥ पथ्या ।&lt;/p&gt;&#xA;&lt;p&gt;शक्त्याद्यन्तपुटस्थः श्रीहृत्सञ्ज्ञस्तु मन्त्रराजोऽयम् ।&lt;br&gt;&#xA;ध्यानेन गुरुमुखाप्तः फलदो गाथासमोऽन्यस्मात् ॥ १९-४ ॥ पथ्यागाथा ।&lt;/p&gt;&#xA;&lt;p&gt;विष्णुर्नाम मुनिः स्याच्छन्दस्तज्जागतं तथा दैवम् ।&lt;br&gt;&#xA;लक्ष्मीर्हि भुवनवन्द्या कथितास्याङ्गानि वक्ष्यामि ॥ १९-५ ॥ प्राग्वत् ।&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/20/</guid>
      <description>&lt;p&gt;अथ विंशः पटलः ।&lt;/p&gt;&#xA;&lt;p&gt;वक्ष्ये वितानमादितः श्रीबीजसिद्धिसाधनम् ।&lt;br&gt;&#xA;धर्मार्थकाममोक्षदमंहोवितानमोचनम् ॥ २०-१ ॥ वितानम् ।&lt;/p&gt;&#xA;&lt;p&gt;लक्षत्रयं जले स्थितः पद्माक्षमालया जपेत् ।&lt;br&gt;&#xA;तद्वज्जलाभिषेचितो मासत्रयाद् धनी भवेत् ॥ २०-२ ॥ प्राग्वत् ।&lt;/p&gt;&#xA;&lt;p&gt;यो नियुतानि दिनादौ त्रीणि जपेच्छ्रियमिष्ट्वा ।&lt;br&gt;&#xA;विष्णुगृहेऽपि च बिल्वे चित्रपदां श्रियमायात् ॥ २०-३ ॥ चित्रपदा ।&lt;/p&gt;&#xA;&lt;p&gt;अपुरश्चर्ययाप्येष भजतां धनधान्यादीन् ।&lt;br&gt;&#xA;नित्यमावहतीत्यस्माच्छ्रियो बीजमनुवक्त्रम् ॥ २०-४ ॥ वक्त्रम् ।&lt;/p&gt;&#xA;&lt;p&gt;छन्दोऽस्य भवति श्रीस्तु मुनिः स्यान्मङ्कणो नाम्ना ।&lt;br&gt;&#xA;देवता चापि लक्ष्मीः स्याज्जपध्यानार्चनैः सिध्येत् ॥ २०-५ ॥ इदमपि वक्त्रम् ।&lt;/p&gt;&#xA;&lt;p&gt;अङ्गानि चास्य पञ्च स्युः स्वीयजातियुतान्यन्ते ।&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/21/</guid>
      <description>&lt;p&gt;अथ एकविंशः पटलः ।&lt;/p&gt;&#xA;&lt;p&gt;जयति हि शिवशक्तिरैश्वरी निखिलगिरां जगतां च मातृका ।&lt;br&gt;&#xA;न परमपरवक्त्रजन्मना नुतिवचसामपि यत् परं पदम् ॥ २१-१ ॥ अपरवक्त्रम् ।&lt;/p&gt;&#xA;&lt;p&gt;प्रथमपटल एव शक्तिबीजं निगदितमाद्यमितीह विश्वरूपम् ।&lt;br&gt;&#xA;सुरतरुलतिकेव पुष्पिताग्रा फलति हि यद्विततिः समस्तकामान् ॥ २१-२ ॥&lt;/p&gt;&#xA;&lt;p&gt;ऋषिमपि चेश्वरमाहुर्गायत्र्याख्यं भवेदपिच्छन्दः ।&lt;br&gt;&#xA;शक्तिः स्वयं हि दैवं तद्बीजं बिन्दुनादयुक्तं स्यात् ॥ २१-३ ॥&lt;/p&gt;&#xA;&lt;p&gt;युतमिह गगनं स्वरैस्तु दीर्घः षडति च जातियुताः स्युरङ्गमन्त्राः ।&lt;br&gt;&#xA;नयनमपि पुरोऽस्त्रमन्त्रतः स्यात् फडिति च दिक्षु निबन्धनं विदध्यात् ॥ २१-४ ॥&lt;/p&gt;&#xA;&lt;p&gt;भवति हि भुवनाधिपाप्लुतान्ता त्रिभुवनमोहनिका तु शक्तिरेषा ।&lt;br&gt;&#xA;हृदयकमलगापि नादहीना स्वरुणरुचिर्हृदयान्विता च लेखा ॥ २१-५ ॥&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/22/</guid>
      <description>&lt;p&gt;अथ द्वाविंशः पटलः ।&lt;/p&gt;&#xA;&lt;p&gt;शङ्करेण विजयस्य तपोभिस्तोषितेन वरदेन वनान्ते ।&lt;br&gt;&#xA;या किरातवपुषा सह गौरी स्वागता जयति सा त्वरिताख्या ॥ २२-१ ॥ स्वागता ।&lt;/p&gt;&#xA;&lt;p&gt;तारं सार्धेन्दुकवचं सोष्ठश्चण्डोऽथ कच्छपः ।&lt;br&gt;&#xA;हरान्तवानेकनेत्रः सर्गी संवर्तकाह्वयः ॥ २२-२ ॥&lt;/p&gt;&#xA;&lt;p&gt;वामाक्षाग्न्याषढी शुक्लं सार्घि खं दण्ड्यथोष्ठगः(?) ।&lt;br&gt;&#xA;क्रोधः फट् च दशार्णा स्यात् त्रोतला त्वरितापि च ॥ २२-३ ॥&lt;/p&gt;&#xA;&lt;p&gt;ऋषिः किरातरुद्रोऽस्याः पङ्क्तिश्छन्दश्च देवता ।&lt;br&gt;&#xA;पार्वती शबरीवेषा ध्येया लक्षेण सिद्धिदा ॥ २२-४ ॥&lt;/p&gt;&#xA;&lt;p&gt;तारतः पुरमितं पुरतोऽस्त्राच्छक्तिबीजमुभयत्र यथा स्यात् ।&lt;br&gt;&#xA;द्वादशार्णकलिता खलु सिद्धिं तूर्णम्मेव दिशति त्वरितातः ॥ २२-५ ॥&lt;/p&gt;</description>
    </item>
    <item>
      <title>२३</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/23/</guid>
      <description>&lt;p&gt;अथ त्रयोविंशः पटलः ।&lt;/p&gt;&#xA;&lt;p&gt;पुरस्तारशक्ती च वाङ्नित्यशब्दौ भुजः साक्षिमांसः सझण्टी द्विमेषः ।&lt;br&gt;&#xA;विषातिद्रवे चापि शक्तिश्च वाग्जं ठयुग्मं च नित्या त्रिपञ्चार्णकोक्ता ॥ २२-१ ॥&lt;/p&gt;&#xA;&lt;p&gt;विना वाग्भवं स्यैः क्रमात् क्रूरखारी भवार्णैः समस्तेन चाङ्गानि षट् स्युः ।&lt;br&gt;&#xA;यथा जातियोगात् तदस्त्रान्तमेवं पुनर्वाग्भवेन त्वथाङ्गानि कुर्यात् ॥ २२-२ ॥&lt;/p&gt;&#xA;&lt;p&gt;ऋषिः कामदेवोऽतिशक्वर्यपीष्टा मनोश्छन्द उक्ता तु नित्यासिधाना ।&lt;br&gt;&#xA;भवेत् क्लिन्नपूर्वा स्वयं देवतोमा फलं लोकवश्यं च लक्ष्मीकरं तत् ॥ २२-३ ॥&lt;/p&gt;&#xA;&lt;p&gt;गुरोः प्राप्य दीक्षां तु लब्धप्रसादो मनुं साधकोऽसौ जपेत् प्राग् विधाय ।&lt;br&gt;&#xA;तथात्मादिशुद्धिं त्वथो माधवाब्धेः स्मरेदन्तरीपं तु मध्ये त्रिकोणम् ॥ २२-४ ॥&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/24/</guid>
      <description>&lt;p&gt;अथ चतुर्विंशः पटलः ।&lt;/p&gt;&#xA;&lt;p&gt;सकलभुवनसर्गस्थित्यपायप्रवृत्तिं शतधृतिहरिरुद्रास्तन्वते यां प्रविष्टाः ।&lt;br&gt;&#xA;स्फुरति हि खलु विश्वं यामुपाश्रित्य मायां रजतमिव च शुक्तिं सास्तु दुर्गा श्रियै वः ॥ २४-१ ॥&lt;/p&gt;&#xA;&lt;p&gt;जातवेदसपूर्वाणां पञ्चानां स्यादृचामृषिः ।&lt;br&gt;&#xA;मरीचिः काश्यपश्च्छन्दस्त्रिष्टुब् दुर्गा च देवता ॥ २४-२ ॥&lt;/p&gt;&#xA;&lt;p&gt;जातवेदाग्निरित्यन्ये दैवतं परिचक्षते ।&lt;br&gt;&#xA;ऋक् तृतीयातिदुर्गाख्या छन्दस्तस्या विराड् भवेद् ॥ २४-३ ॥&lt;/p&gt;&#xA;&lt;p&gt;ग्रहमुनिरसवारैर्नागलोकः स्ववर्णैः&lt;br&gt;&#xA;षडपि च पृथगासां जातिभाजोऽङ्गमन्त्राः ।&lt;br&gt;&#xA;वपुषि च भवसङ्ख्यान् विन्यसेन्मन्त्रवर्णां-&lt;br&gt;&#xA;स्तदनु च धृतिसङ्ख्यैः स्वैः पदैश्चाङ्गषट्कम् ॥ २४-४ ॥&lt;/p&gt;&#xA;&lt;p&gt;चरणयुगलगुल्फं जङ्घिका जानुरूरू स्मरगृहकटिकोष्ठं हृत् स्तनं पार्श्वपृष्ठम् ।&lt;br&gt;&#xA;उपगलगलकांसं दोः प्रबाहुः प्रकोष्ठं मणितलमुखनासं कर्णदृङ्मस्तकं कम् ॥ २४-५ ॥&lt;/p&gt;</description>
    </item>
    <item>
      <title>२५</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/25/</guid>
      <description>&lt;p&gt;अथ पञ्चविंशः पटलः ।&lt;/p&gt;&#xA;&lt;p&gt;श्रोत्रं ते युगलं साक्षः श्वेतो लाङ्गलिसंस्थितः ।&lt;br&gt;&#xA;काणर्पीर्श्वं सकर्णोऽग्निः साक्षी श्वेतश्च किं पदम् ॥ २५-१ ॥&lt;/p&gt;&#xA;&lt;p&gt;स्वपिषीति भयं शब्दो मेऽन्ते स्यात् समुपस्थितम् ।&lt;/p&gt;&#xA;&lt;p&gt;शडि यक्यं फयक्यं हाटन्मे भगवति यफ श ठठ ।&lt;/p&gt;&#xA;&lt;p&gt;मन्त्रोऽयं वनदुर्गायाः स सप्तत्रिंशदक्षरः ॥ २५-२ ॥&lt;/p&gt;&#xA;&lt;p&gt;अत्यारण्याह्वयोऽस्यर्षिरत्यनुष्टुप् च कीर्तिता ।&lt;br&gt;&#xA;छन्दः स्याद् वनदुर्गैव देवता सकलेश्वरी ॥ २५-३ ॥&lt;/p&gt;&#xA;&lt;p&gt;ऋतुयुगभोगिभिर्वसुरसैश्चतुरः क्रमशः&lt;br&gt;&#xA;प्रमितनिजार्णकैस्तु रचयेत् पृथगङ्गमनून् ।&lt;br&gt;&#xA;षडपि च जातिभिर्वपुषि तान् पृथगर्णगणान्&lt;br&gt;&#xA;पुनरपि विन्यसेत् स्वहृदयादिषडङ्गमतः ॥ २५-४ ॥&lt;/p&gt;&#xA;&lt;p&gt;द्विचरणसन्धयो दश गुदं भगपार्श्वयुगा-&lt;br&gt;&#xA;न्युदरहृदौ स्तनौ गलमथांसयुगं भुजयोः ।&lt;br&gt;&#xA;षडपि च सन्धयो वदनघोणदृशः श्रवणा-&lt;br&gt;&#xA;विति ह पृथग् भ्रुवोश्च निदधातु च केऽर्णगणम् ॥ २५-५ ॥&lt;/p&gt;</description>
    </item>
    <item>
      <title>२६</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/26/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/26/</guid>
      <description>&lt;p&gt;अथ षड्विंशः पटलः ।&lt;/p&gt;&#xA;&lt;p&gt;ताराम्भसी सुधाशब्दः सोष्टोऽग्निरथ ठद्वयम् ।&lt;br&gt;&#xA;कथितो वसुधारायां मूलमन्त्रः स्वराक्षरः ॥ २६-१ ॥&lt;/p&gt;&#xA;&lt;p&gt;साग्निहोत्रोऽम्बकोऽथ स्यात् ततो वाली हरान्तगः ।&lt;br&gt;&#xA;श्रीकरीति त्रयो वर्णा धनधान्यपदे ततः ॥ २६-२ ॥&lt;/p&gt;&#xA;&lt;p&gt;पृथक् करिपदोपेते वह्नेर्जाया च कीर्तिता ।&lt;br&gt;&#xA;मन्त्रोऽयं वसुधारायाः साध्यसञ्ज्ञस्तु सिद्धिदः ॥ २६-३ ॥&lt;/p&gt;&#xA;&lt;p&gt;पूर्वोऽत्र मूलमन्त्रः स्यात् सप्तार्णस्तेन पूजयेत् ।&lt;br&gt;&#xA;द्वितीयं साधयेन्मन्त्रं जपहोमक्रियादिभिः ॥ २६-४ ॥&lt;/p&gt;&#xA;&lt;p&gt;ऋषिर्बुद्धमुनिश्छन्दश्चोष्णिगप्यतिशक्वरी ।&lt;br&gt;&#xA;देवता वसुधाराख्या लक्ष्मीर्विश्वाभिपूजिता ॥ २६-५ ॥&lt;/p&gt;&#xA;&lt;p&gt;ॐ वसुधार! ठठ हृदयम् । ॐ श्रीः वसु ठठ उपहृदयम् । ॐ वसुश्रिये ठठ उपहृदयस्योपहृदयम् । ॐ वसु ठठ ललाटे । ॐ वसुश्रिये ठठ शिरसि । ॐ वसु स्वाहा वषट् शिखायाम् । ॐ वसुस्वाहा वौषट ।&lt;br&gt;&#xA;अशेषाङ्गकवचम् । ॐ वसु स्वाहा फट् अस्त्रम् ।&lt;/p&gt;</description>
    </item>
    <item>
      <title>२७</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/27/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/27/</guid>
      <description>&lt;p&gt;अथ सप्तविंशः पटलः ।&lt;/p&gt;&#xA;&lt;p&gt;पुरतारकं व्योमदीर्घादिबि दुप्लुतं शक्तिबीजं च शुक्लं ससर्गम् ।&lt;br&gt;&#xA;समुद्धृत्य सूर्यायनत्यन्तकुक्त्वा भवेन्मूलमन्त्रस्तु सौरो नवार्णः ॥ २७-१ ॥&lt;/p&gt;&#xA;&lt;p&gt;ॐ अं ब्रह्मतेजो ज्वल हृदयाय नमः । ॐ अं विष्णुतेजो(प्र?)ज्वल अर्काय शिरसे स्वाहा । ॐ अं रुद्रतेजो भूर्भुवः सुवरों ज्वालिनि शिखायै वषट् । ॐ अं महेश्वरतेजः शूलिनि हुं कवचाय हुम् । ॐ अं सत्यसदा&lt;br&gt;&#xA;शिवतेजः कपर्दिनि अस्त्राय फट् । ॐ हं शिवतेजः शक्तिनेत्रत्रयाय वौषट् ।&lt;/p&gt;&#xA;&lt;p&gt;अङ्गानीमानि सूर्यस्य स्वास्त्रशुद्वे करद्वये ।&lt;br&gt;&#xA;ज्येष्ठाद्यङ्गुलिषु न्यस्य क्रमादस्त्रं तलद्वये ॥ २७-२ ॥&lt;/p&gt;</description>
    </item>
    <item>
      <title>२८</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/28/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/28/</guid>
      <description>&lt;p&gt;अथ अष्टाविंशः पटलः ।&lt;/p&gt;&#xA;&lt;p&gt;शिवमादौ नमस्कृत्य शिवमन्त्रं षडक्षरम् ।&lt;br&gt;&#xA;वक्ष्ये पञ्चाक्षरं चान्यान् शिवमन्त्रांश्च कृत्स्नशः ॥ २८-१ ॥&lt;/p&gt;&#xA;&lt;p&gt;तारं मेषं विषं सर्गि शिवायेति षडक्षरः ।&lt;br&gt;&#xA;तारहीनः स एवायं मन्त्रः पञ्चाक्षरः स्मृतः ॥ २८-२ ॥&lt;/p&gt;&#xA;&lt;p&gt;विप्रादिभिस्त्रयीयोग्यैः सेव्यो मन्त्रः षडक्षरः ।&lt;br&gt;&#xA;स्त्रीशुद्राद्यैस्तथा वेद्यो मन्त्रः पञ्चाक्षरो भवेत् ॥ २८-३ ॥&lt;/p&gt;&#xA;&lt;p&gt;अस्यैव प्रणवस्थाने प्रासादं विनियोजयेत् ।&lt;br&gt;&#xA;मुख्यः षडक्षरोऽयं स्यात् सर्वेषां भुक्तिमुक्तिदः ॥ २८-४ ॥&lt;/p&gt;&#xA;&lt;p&gt;अत्र वातुले शिवज्ञानविद्यायां-&lt;/p&gt;&#xA;&lt;p&gt;वेदाद्यन्तं विष्णुयुक्त बिन्दुनादसमन्वितम् ।&lt;br&gt;&#xA;तद्बीजं शक्तिपञ्चम्या दीर्घमन्त्रे नियोजयेत् ॥ २८-५ ॥&lt;/p&gt;&#xA;&lt;p&gt;तारेण सम्पुटीकृत्य न्यासेषु च जपादिषु ।&lt;br&gt;&#xA;विप्राद्यैरेष सेव्यः स्यात् स्त्रीशूद्राद्यैरतारकम् ॥ २८-६ ॥ इति ।&lt;/p&gt;</description>
    </item>
    <item>
      <title>२९</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/29/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/29/</guid>
      <description>&lt;p&gt;अथैकोनत्रिंशः पटलः ।&lt;/p&gt;&#xA;&lt;p&gt;वामदोर्मध्यमः साघी सदण्डस्तारपूर्वकः ।&lt;br&gt;&#xA;ससर्गश्च भृगुस्त्र्यर्णः प्रोक्तो मृत्युञ्जयो मनुः ॥ २९-१ ॥&lt;/p&gt;&#xA;&lt;p&gt;ऋषिः कहोलश्च्छन्दोऽस्य दैवी गायत्रमुच्यते ।&lt;br&gt;&#xA;विनियोगो मृत्युजये दैवं मृत्युञ्जयः शिवः ॥ २९-२ ॥&lt;/p&gt;&#xA;&lt;p&gt;बिन्द्वन्तावस्य मध्यान्त्यौ षडङ्गान्यायतैः स्वरैः ।&lt;br&gt;&#xA;बीजानि त्रीणि करयोर्ज्येष्ठाद्यङ्गुलिपर्वसु ॥ २९-३ ॥&lt;/p&gt;&#xA;&lt;p&gt;कनिष्ठादिषु चाङ्गानि तलयोरस्त्रमन्त्रतः ।&lt;br&gt;&#xA;पादादिकं तु गुह्यान्तं प्रथमार्णं तु विन्यसेत् ॥ २९-४ ॥&lt;/p&gt;&#xA;&lt;p&gt;गुह्यादिकं तु कण्ठान्तं द्वितीयं बीजमप्यथ ।&lt;br&gt;&#xA;तृतीयमपि कण्ठादिमूर्धान्तं विनिधाय तु ॥ २९-५ ॥&lt;/p&gt;&#xA;&lt;p&gt;हृदादिस्वावकाशेषु षडङ्गान्यपि विन्यसेत् ।&lt;br&gt;&#xA;लक्षत्रयं पुरश्चर्याजपस्तस्माद् दशांशतः ॥ २९-६ ॥&lt;/p&gt;&#xA;&lt;p&gt;छिन्नाः क्षीराज्यमध्वाक्ता जुहोति चतुरङ्गुलाः ।&lt;br&gt;&#xA;ध्यायन् मृत्युञ्जयं स्वैक्यं यजंश्चित्रादिके जपेत् ॥ २९-७ ॥&lt;/p&gt;</description>
    </item>
    <item>
      <title>३०</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/30/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/30/</guid>
      <description>&lt;p&gt;अथ त्रिंशः पटलः ।&lt;/p&gt;&#xA;&lt;p&gt;शुक्लं च नादबीजं चाप्यन्त्योऽनुग्रहबिन्दुमान् ।&lt;br&gt;&#xA;भृगुः खमथ वह्निस्थं शुक्लं भौतिकबिन्दुमत् ॥ ३०-१ ॥&lt;/p&gt;&#xA;&lt;p&gt;षष्ठाक्षरं स्याच्छुक्लं च खं शुक्लं साग्न्यनुग्रहम् ।&lt;br&gt;&#xA;बिन्दुमन्नवमं बीजमघोरेभ्यः समुद्धरेत् ॥ ३०-२ ॥&lt;/p&gt;&#xA;&lt;p&gt;ह्रोम्बीजं च समुद्धृत्य अथ घोरेभ्यः इत्यपि ।&lt;br&gt;&#xA;एकोनविंशत्यर्णोऽयं पार्श्वं साग्न्योष्ठबिन्दुमत् ॥ ३०-३ ॥&lt;/p&gt;&#xA;&lt;p&gt;घोरघोरतरेभ्यश्च खं सानुग्रहबिन्दुमत् ।&lt;br&gt;&#xA;सर्वतः शर्वसर्वेभ्यः प्रोङ्कारस्तदनन्तरम् ॥ ३०-४ ॥&lt;/p&gt;&#xA;&lt;p&gt;नमस्ते-अस्तुरुद्रान्ते रूपेभ्य इति चोद्धरेत् ।&lt;br&gt;&#xA;व्योमाग्नौ बिन्दुमत्पश्चाद् वाग्भवं मान्मथं तथा ॥ ३०-५ ॥&lt;/p&gt;&#xA;&lt;p&gt;शक्तिं श्रियं ततः शुक्लं सानुग्रहविसर्जनम् ।&lt;br&gt;&#xA;उद्धृत्याघोरमन्त्रः स्याच्चतुःपञ्चाशदक्षरः ॥ ३०-६ ॥&lt;/p&gt;</description>
    </item>
    <item>
      <title>३१</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/31/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/31/</guid>
      <description>&lt;p&gt;अथ एकत्रिंशः पटलः ।&lt;/p&gt;&#xA;&lt;p&gt;शिव एव हि सर्गान्तः शिवास्त्रं परिकीर्तितम् ।&lt;br&gt;&#xA;षष्ठवर्गद्वितीयं तु चतुर्थाद्यार्धमात्रयुक् ॥ ३१-१ ॥&lt;/p&gt;&#xA;&lt;p&gt;प्रथमात् पञ्चमादाद्यौ संयोज्यैवं द्विवर्णकम् ।&lt;br&gt;&#xA;अस्त्रं पाशुपतं चैतत् समस्तदुरितापहम् ॥ ३१-२ ॥&lt;/p&gt;&#xA;&lt;p&gt;अस्यादौ स शिवास्त्रं तु शिवबीजं नियोजयेत् ।&lt;br&gt;&#xA;सर्वविघ्नहरं दिव्यं मुक्तिदं स्याज्जपादिभिः ॥ ३१-३ ॥&lt;/p&gt;&#xA;&lt;p&gt;अस्त्रयोरनयोश्चर्षिर्वामदेवस्तु देवता ।&lt;br&gt;&#xA;शिव एव तु पङ्क्तिः स्याच्छन्दो लक्षेण सिध्यति ॥ ३१-४ ॥&lt;/p&gt;&#xA;&lt;p&gt;विनियोगा ह्यघोरास्त्रे ये स्युस्तेऽप्यनयोः समाः ।&lt;/p&gt;&#xA;&lt;p&gt;पाशुपतास्त्रशिवास्त्रयोः,&lt;/p&gt;&#xA;&lt;p&gt;अष्टमार्द्य भूमियुक्तं तृतीयस्वरबिन्दुमत् ॥ ३१-५ ॥&lt;/p&gt;&#xA;&lt;p&gt;प्रथमं बीजमुद्दिष्टं षष्ठाद्यं स्याद् द्वितीयकम् ।&lt;br&gt;&#xA;तृतीयमष्टमाद्यं तु पञ्चमस्वरसंयुतम् ॥ ३१-६ ॥&lt;/p&gt;</description>
    </item>
    <item>
      <title>३२</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/32/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/32/</guid>
      <description>&lt;p&gt;अथ द्वात्रिंशः पटलः ।&lt;/p&gt;&#xA;&lt;p&gt;शिवोत्तमान्त्यौ तिथीशस्थाण्वनुसारिणौ च हृत् ।&lt;br&gt;&#xA;पूजामन्त्रो ह्ययं शास्तुर्लकुलीशो तिथाशयुक्(?) ॥ ३२-१ ॥&lt;/p&gt;&#xA;&lt;p&gt;सबिन्दुर्लोहितो रायगोप्त्रे नम इतीरितः ।&lt;br&gt;&#xA;तारादिर्मूलमन्त्रोऽयं नवार्णः सर्वकामदः ॥ ३२-२ ॥&lt;/p&gt;&#xA;&lt;p&gt;षष्ठवर्गाच्चतुर्थस्तु तारादिर्दीर्घबिन्दुमान् ।&lt;br&gt;&#xA;भूताधिपतयेशब्दो नमोन्तोऽयं च तन्मनुः ॥ ३२-३ ॥&lt;/p&gt;&#xA;&lt;p&gt;अनेनार्घ्यादिभिः शास्ता पूजनीयो यथाविधि ।&lt;br&gt;&#xA;भूतसेनश्चतुर्थ्यन्तो विद्महेपदयोजितः ॥ ३२-४ ॥&lt;/p&gt;&#xA;&lt;p&gt;भवपुत्रस्तथायान्ते धीमहे तन्न इत्यपि ।&lt;br&gt;&#xA;शास्ता प्रचोदयादेषा गायत्री तारपूर्विका ॥ ३२-५ ॥&lt;/p&gt;&#xA;&lt;p&gt;रेवन्ताय च शास्त्रे च गोप्त्रे च प्रभवे तथा ।&lt;br&gt;&#xA;दीप्त्रे चैव प्रशास्त्रे चाङ्गानि जातियुतानि षट् ॥ ३२-६ ॥&lt;/p&gt;</description>
    </item>
    <item>
      <title>३३</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/33/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/33/</guid>
      <description>&lt;p&gt;अथ त्रयस्त्रिंशः पटलः ।&lt;/p&gt;&#xA;&lt;p&gt;हृन्मेषरक्ते मुखवृत्तयुक्ते पाली सदीर्घं चरणावसानम् ।&lt;br&gt;&#xA;त्वक् चाष्टवर्णौ मनुरस्य बीजं रायान्तरक्षं सबिन्दु ॥ ३३-१ ॥&lt;/p&gt;&#xA;&lt;p&gt;तत्सप्तमानन्तमयी तु शक्तिराद्यन्तगोऽस्य प्रणवः प्लुतोऽर्चः ।&lt;br&gt;&#xA;जप्यो मनुः सप्रणवो द्विजैः स्यात् स्त्रीशूद्रयोरप्रणवः स चोक्तः ॥ ३३-२ ॥&lt;/p&gt;&#xA;&lt;p&gt;च शब्देन सवर्णाम्बष्ठपार्श्वप्रभृतीनामपि ।&lt;/p&gt;&#xA;&lt;p&gt;अन्तः पदान्ते मुनिरस्य यामी देव्यादिगायत्रमथास्य दैवम् ।&lt;br&gt;&#xA;छन्दो हि विष्णुः परमात्मनामा स्यात् पूर्वसेवा तु कृतेऽष्टलक्षम् ॥ ३३-३ ॥&lt;/p&gt;&#xA;&lt;p&gt;त्रेतादिषूक्तद्विगुणादिसङ्ख्यं प्रत्यर्णमृष्यादिकमुच्यतेऽस्य ।&lt;/p&gt;&#xA;&lt;p&gt;गौतमश्च भरद्वाजो विश्वामित्रस्ततः परम् ।&lt;br&gt;&#xA;जगदग्निर्वसिष्ठश्च काश्यपोऽत्रिरिहाष्टमः ॥ ३३-४ ॥&lt;/p&gt;&#xA;&lt;p&gt;अगस्त्यश्च क्रमादेते वर्णानां समुदीरिताः ।&lt;br&gt;&#xA;गायत्र्युष्णिगनुष्टुप् च बृहती पङ्क्तिरेव च ॥ ३३-५ ॥&lt;/p&gt;</description>
    </item>
    <item>
      <title>३४</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/34/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/34/</guid>
      <description>&lt;p&gt;अथ चतुस्त्रिंशः पटलः ।&lt;/p&gt;&#xA;&lt;p&gt;आदावुत्तिष्ठशब्दः श्रीरसर्गा ब्रह्मशोणिते ।&lt;br&gt;&#xA;ठद्वयं चैव तारादिः श्रीकरोऽष्टाक्षरो मनुः ॥ ३४-१ ॥&lt;/p&gt;&#xA;&lt;p&gt;ऋष्याद्या वामदेवश्च पङ्क्तिर्विष्णुश्च जातिभिः ।&lt;br&gt;&#xA;अङ्गानि स्युर्द्विरुक्तानि भीषय त्रासयेति च ॥ ३४-२ ॥&lt;/p&gt;&#xA;&lt;p&gt;प्रमर्दयेति रक्षेति हुङ्कारश्च यथाक्रमम् ।&lt;br&gt;&#xA;करदेहाङ्गविन्यासं सृष्टिस्थित्यन्तभेदतः ॥ ३४-३ ॥&lt;/p&gt;&#xA;&lt;p&gt;अष्टाक्षरोक्तमार्गेण कुर्यादस्यापि मन्त्रवित् ।&lt;br&gt;&#xA;क्षीराब्धौ हेमपुलिने दिव्योद्याने मनोरमे ॥ ३४-४ ॥&lt;/p&gt;&#xA;&lt;p&gt;अधस्तात् कल्पकतरोर्हेमसिंहासनाम्बुजे ।&lt;br&gt;&#xA;ध्यायेत् तार्क्ष्यसमारूढं तप्तहाटकसन्निभम् ॥ ३४-५ ॥&lt;/p&gt;&#xA;&lt;p&gt;शङ्खचक्रगदाब्जानि धारयन्तं चतुर्भुजम् ।&lt;br&gt;&#xA;दिव्यपीताम्बरधरं विचित्रमकुटोज्ज्वलम् ॥ ३४-६ ॥&lt;/p&gt;&#xA;&lt;p&gt;विचित्रहारकेयूरनक्रकुण्डलमण्डितम् ।&lt;br&gt;&#xA;नानारत्नप्रभोद्भासिकटकाङ्गुलिवेष्टनम् ॥ ३४-७ ॥&lt;/p&gt;&#xA;&lt;p&gt;श्रीवत्सकौस्तुभोरस्कं वनमालाविराजितम् ।&lt;br&gt;&#xA;सर्वाङ्गसुन्दरं देवं ध्यात्वा सम्पूजयेद्धरिम् ॥ ३४-८ ॥&lt;/p&gt;</description>
    </item>
    <item>
      <title>३५</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/35/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/35/</guid>
      <description>&lt;p&gt;अथ पञ्चत्रिंशः पटलः ।&lt;/p&gt;&#xA;&lt;p&gt;नृसिंहानुष्टुभश्च्छन्दः सैव दैवं नृकेसरी ।&lt;br&gt;&#xA;विधिः प्रजापतिर्नाम्ना ऋषिरङ्गानि च स्वयम् ॥ ३५-१ ॥&lt;/p&gt;&#xA;&lt;p&gt;कर्णं खान्तोऽग्निदण्डाढ्यः खड्गी वामाक्षसंयुतः ।&lt;br&gt;&#xA;वह्निर्दण्डी महाकालः खं दीर्घमयुतं जलम् ॥ ३५-२ ॥&lt;/p&gt;&#xA;&lt;p&gt;सकर्णढान्तगः श्वेतश्चन्द्रखण्डविभूषितः ।&lt;br&gt;&#xA;ज्वलन्तं लर्वटो पुच्छं * * * * * * * * ॥ ३५-३ ॥&lt;/p&gt;&#xA;&lt;p&gt;नृलिंवं वीरनं हिष्णुं मृत्युमृत्युं नमाम्यहम् (?) ।&lt;br&gt;&#xA;चतुर्भिश्च चतुर्भिश्चाप्यष्टाभिस्त्रिभिरेव च ॥ ३५-४ ॥&lt;/p&gt;&#xA;&lt;p&gt;पञ्चभिश्च ततोऽष्टाभिः स्वाङ्गैरर्णानि षट् क्रमात् ।&lt;br&gt;&#xA;नक्षत्रसिद्धं बद्ध्वाद्यं नोपवासादिकं तथा ॥ ३५-५ ॥&lt;/p&gt;&#xA;&lt;p&gt;विधीयतेऽस्य मन्त्रस्य सिध्येद् भक्त्या जपादिभिः ।&lt;br&gt;&#xA;बीजं चातिधृतिस्वार्णो लकुली बिन्दुमान् स्मृतः ॥ ३५-६ ॥&lt;/p&gt;</description>
    </item>
    <item>
      <title>३६</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/36/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/36/</guid>
      <description>&lt;p&gt;अथ षट्त्रिंशः पटलः ।&lt;/p&gt;&#xA;&lt;p&gt;तारं च हृद्भगवते कुम्भदीर्घानलो वियत् ।&lt;br&gt;&#xA;भुजङ्गो वामकर्णाढ्यो दीर्घं पार्श्वं ततो मरुत् ॥ ३६-१ ॥&lt;/p&gt;&#xA;&lt;p&gt;तिस्रो व्याहृतयः पार्श्वं तये भूपतिपूर्वकम् ।&lt;br&gt;&#xA;त्वं मे देऽथ वियद्दक्षनेत्रं दापय ठद्वयम् ॥ ३६-२ ॥&lt;/p&gt;&#xA;&lt;p&gt;महावराहमन्त्रोऽयमृष्याद्यं पूर्ववत् स्मृतम् ।&lt;br&gt;&#xA;व्याहृत्याद्यक्षरं बीजं ताभिरेवाङ्गकल्पना ॥ ३६-३ ॥&lt;/p&gt;&#xA;&lt;p&gt;जातियुक्ता व्याहृतयस्तिस्रस्तु हृदयादिकाः ।&lt;br&gt;&#xA;महर्जनौ स्यात् कवचं तपः सत्येऽस्त्रमीरितम् ॥ ३६-४ ॥&lt;/p&gt;&#xA;&lt;p&gt;कराङ्गुलिषु चाप्येवं व्याहृतीः सप्त विन्यसेत् ।&lt;br&gt;&#xA;मूलेन व्यापकं चाङ्गान्यङ्गेषु प्रणवादिकम् ॥ ३६-५ ॥&lt;/p&gt;&#xA;&lt;p&gt;पुरश्चरणसिद्ध्यर्थं लक्षं व्रत्याशनो जपेत् ।&lt;br&gt;&#xA;कालाम्बुदचयप्रक्यं वराहवदनं विभुम् ॥ ३६-६ ॥&lt;/p&gt;</description>
    </item>
    <item>
      <title>३७</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/37/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/37/</guid>
      <description>&lt;p&gt;अथ सप्तत्रिंशः पटलः ।&lt;/p&gt;&#xA;&lt;p&gt;भृगुर्व्योम च सानन्तं बह्निः शुक्लं ततोऽनलः ।&lt;br&gt;&#xA;कवचास्त्रे च षड्वर्णस्तारादिः स्यात् सुदर्शनः ॥ ३७-१ ॥&lt;/p&gt;&#xA;&lt;p&gt;अहिबुध्निर्मुनिश्छन्दो गायत्रं विष्णुदैवतम् ।&lt;br&gt;&#xA;सुदर्शनः स्वयं वा स्यात् लिख्यन्तेऽङ्गानि च क्रमात् ॥ ३७-२ ॥&lt;/p&gt;&#xA;&lt;p&gt;आविसुध्यश्च महासुदर्शनशब्दश्च चक्रजातियुता ।&lt;br&gt;&#xA;ज्वालाचक्रं च तथा मन्त्रस्याङ्गानि च क्रमेण स्युः ॥ ३७-३ ॥&lt;/p&gt;&#xA;&lt;p&gt;हृदयान्ते तु चक्राय विद्महेति पदं ततः ।&lt;br&gt;&#xA;ततः सहस्रज्वालाय धीमहे तन्न इत्यपि ॥ ३७-४ ॥&lt;/p&gt;&#xA;&lt;p&gt;अरिवारितप्रशब्दो गायत्री चोदयादिति ।&lt;br&gt;&#xA;मन्त्राक्षराणि षट् चापि शक्रगोपारुणानि च ॥ ३७-५ ॥&lt;/p&gt;&#xA;&lt;p&gt;श्वेतं कृष्णं पिङ्गलं च पीतं विद्युत्प्राभारुणे ।&lt;br&gt;&#xA;हृदयादिषडङ्गानि वर्णतः परिभावयेत् ॥ ३७-६ ॥&lt;/p&gt;</description>
    </item>
    <item>
      <title>३८</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/38/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/38/</guid>
      <description>&lt;p&gt;अथाष्टात्रिंशः पटलः ।&lt;/p&gt;&#xA;&lt;p&gt;अथाखिलार्थसंसिद्ध्यै वक्ष्ये त्रैलोक्यमोहनम् ।&lt;br&gt;&#xA;मन्त्रं ससाधनध्यानस्नानपूजार्चनादिकम् ॥ ३८-१ ॥&lt;/p&gt;&#xA;&lt;p&gt;तारं हृत्पुरुशब्दश्च सदन्तः षोयुगाषढी ।&lt;br&gt;&#xA;सानन्तश्च महाकालौ प्रतिरूपपदं धराम् ॥ ३८-२ ॥&lt;/p&gt;&#xA;&lt;p&gt;क्ष्मी(णिहाललचस्वः ? निवास सकल)जगत्क्षोभण! सर्वस्त्रीहृदयदारण! त्रिभुवनमनोन्मादकर, सुरासुरमनुजसुन्दरीजनमनांसि तापय दीपय शोषय मारय स्तम्भय भ्रामय द्रावय आकर्षय परमसुखसौभाग्यकर, सर्वकामप्रद, अमुकं हन चक्रेण गदया खड्गेन सर्वान् भिन्द पाशेन कड्ढ अङ्कुशेन ताडय तुरु किं तिष्ठसि तावद् यावत् समीहितं मे सिद्धं भवतु हुं फट् । नमः पुरुषोत्तमाप्रतिरूप लक्ष्मीनिवास, हृदयाय नमः । सकलजगत्क्षोभण, सर्वस्त्रीहृदयदारण शिरसे ठठ । त्रिभुवनमनोन्मादकर शिखायै वषट् । सुरासुरमनुजसुन्दरीजनमनांसि तापय दीपय शोषय मारय स्तम्भय द्रावय आकर्षय कवचाय हुम् । परमसुखसर्वसौभाग्यकर सर्वकामप्रद अमुकं हन चक्रेण गदया खड्गेण सर्वान् भिन्द पाशेन कड्ढ अस्त्राय फट् । तुरु किं तिष्ठसि तावद् यावत् समीहितं सिद्धं भवति हुं फट् नेत्राभ्यां वौषट् ।&lt;/p&gt;</description>
    </item>
    <item>
      <title>३९</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/39/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/39/</guid>
      <description>&lt;p&gt;अथैकोनचत्वारिंशः पटलः ॥&lt;/p&gt;&#xA;&lt;p&gt;विषग्रहामयार्तीनामिति पूर्वं प्रदर्शितम् ।&lt;br&gt;&#xA;वस्तुनिर्देशपटले यस्मात् तदथ कथ्यते ॥ ३९-१ ॥&lt;/p&gt;&#xA;&lt;p&gt;अभिवन्द्य गुरुं तत्र नागांश्चानन्तपूर्वकान् ।&lt;br&gt;&#xA;सङ्क्षिप्य विषतन्त्रेभ्यो लोकानां हितकाम्यया ॥ ३९-२ ॥&lt;/p&gt;&#xA;&lt;p&gt;मन्त्रध्यानौषधाद्यैस्तत्प्रतीकारः प्रदर्श्यते ।&lt;br&gt;&#xA;फणिनो घोणसाश्चैव राजिला व्यन्तरास्तथा ॥ ३९-३ ॥&lt;/p&gt;&#xA;&lt;p&gt;फणिनो द्विविधास्तेषु दिव्या भौमाश्च ते पुनः ।&lt;br&gt;&#xA;ब्राह्मणक्षत्त्रविट्शूद्रा इति सर्वे चतुर्विधाः ॥ ३९-४ ॥&lt;/p&gt;&#xA;&lt;p&gt;दिव्या ये कद्रुतनयाः सहस्रं कामरूपिणः ।&lt;br&gt;&#xA;किरीटहारकेयूरमकुटाद्यैर्विभूषिताः ॥ ३९-५ ॥&lt;/p&gt;&#xA;&lt;p&gt;दिव्यमाल्याम्बरालेपा नागाः सर्वे महौजसः ।&lt;br&gt;&#xA;तेषामष्टौ प्रधानास्तु शेषवासुकितक्षकाः ॥ ३९-६ ॥&lt;/p&gt;&#xA;&lt;p&gt;कार्कोटकोऽथ पद्मश्च महापद्माभिधानकः ।&lt;br&gt;&#xA;शङ्खपालश्च गुलिको भानुवारादिपालकाः ॥ ३९-७ ॥&lt;/p&gt;</description>
    </item>
    <item>
      <title>४०</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/40/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/40/</guid>
      <description>&lt;p&gt;अथ चत्वारिंशः पटलः ।&lt;/p&gt;&#xA;&lt;p&gt;ध्यानानां चलचित्तत्वान्मन्त्राणां साधनस्य च ।&lt;br&gt;&#xA;वैषम्यं चाधिका (री?रा)णामौषधैः साध्यमिष्यते ॥ ४०-१ ॥&lt;/p&gt;&#xA;&lt;p&gt;दंशकाहेस्तु सन्देहे करञ्जत्वचि भक्षिते ।&lt;br&gt;&#xA;मधुरे तु फणी तिक्ते राजिलो घोणसङ्कटौ ॥ ४०-२ ॥&lt;/p&gt;&#xA;&lt;p&gt;काकाण्डा(न्ता?न्तः) क्षिपेद्धिङ्गु धर्मे शुष्कं गुलीकृतम् ।&lt;br&gt;&#xA;मूत्रेण नसि निक्षिप्य फणिदष्टः सुखी भवेत् ॥ ४०-३ ॥&lt;/p&gt;&#xA;&lt;p&gt;मातृघातीरजो हिङ्गुश्चुछुन्दर्युदरे स्थितः ।&lt;br&gt;&#xA;साधारश्चूर्णितः शुष्को नस्यात् फणिविषापहः ॥ ४०-४ ॥&lt;/p&gt;&#xA;&lt;p&gt;शुण्ठीरामठकारवेल्लिलशुनैः स्वर्णं वचा तुम्बिनी&lt;br&gt;&#xA;नक्तस्रग्वकुलास्थिशिग्रुफलजं कोशातकीबीजयुक् ।&lt;br&gt;&#xA;क्षोणीपूर्वशिरीषकस्य च शिफा स्यात् सर्पगन्धा समं&lt;br&gt;&#xA;सर्वं पिष्टमजाम्भसा कृतगुली नस्यादिनाहीन् जयेत् ॥ ४०-५ ॥&lt;/p&gt;</description>
    </item>
    <item>
      <title>४१</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/41/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/41/</guid>
      <description>&lt;p&gt;अथैकचत्वारिंशः पटलः ।&lt;/p&gt;&#xA;&lt;p&gt;अथ ग्रहचिकित्सात्र लिख्यते नातिविस्तृता ।&lt;br&gt;&#xA;तत्र बालचिकित्सायाः प्रकारा बहुधा स्मृताः ॥ ४१-१ ॥&lt;/p&gt;&#xA;&lt;p&gt;तेष्वादौ मतमाश्रित्य खड्गरावणचोदितम् ।&lt;br&gt;&#xA;नारायणीयोदितं च मार्गद्वयमिहोच्यते ॥ ४१-२ ॥&lt;/p&gt;&#xA;&lt;p&gt;लिख्यते प्रथमे वाह्नि मासे तु प्रथमे पुनः ।&lt;br&gt;&#xA;संवत्सरे तु प्रथमे नन्दा गृह्णाति मातृका ॥ ४१-३ ॥&lt;/p&gt;&#xA;&lt;p&gt;चेष्टा तस्य ज्वरः कम्पो रोदनाशनवर्जनम् ।&lt;br&gt;&#xA;नद्याः कूलद्वयमृदा शिशुमानात् तु पुत्तलीम् ॥ ४१-४ ॥&lt;/p&gt;&#xA;&lt;p&gt;संवेष्ट्य पीतसूत्रेण शुक्लान्नं प्रस्थतण्डुलैः ।&lt;br&gt;&#xA;मत्स्यमांसासवं पुष्पैर्दधिक्षीरतिलान्वितैः ॥ ४१-५ ॥&lt;/p&gt;&#xA;&lt;p&gt;त्रयोदश स्वस्तिकांश्च पैष्टाश्चाष्ट प्रदीपिकाः ।&lt;br&gt;&#xA;विलिप्य भूमिं रम्भाद्यैः कृत्वा पात्रं भुजायतम् ॥ ४१-६ ॥&lt;/p&gt;</description>
    </item>
    <item>
      <title>४२</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/42/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/42/</guid>
      <description>&lt;p&gt;अथ द्विचत्वारिंशः पटलः ।&lt;/p&gt;&#xA;&lt;p&gt;निस्तेजदेवासुरनागयक्षगन्धर्वरक्षःपितृहेढ्रभस्माः ।&lt;br&gt;&#xA;योन्युद्भवाः कश्मलकाः प्रलापा विघ्नाः कुशान्त्याश्च पिशाचभूताः ॥ ४२-१ ॥&lt;/p&gt;&#xA;&lt;p&gt;अष्टादशविधास्त्वेवं ग्रहा गृह्णन्ति मानवान् ।&lt;br&gt;&#xA;उन्मादाश्चाप्यपस्मारास्तथान्ये ब्रह्मराक्षसाः ॥ ४२-२ ॥&lt;/p&gt;&#xA;&lt;p&gt;सर्वे ग्रहास्ते गृह्णन्ति बलिकामास्तु मानुषान् ।&lt;br&gt;&#xA;रतिकामा हन्तुकामाः सौम्याग्नेयाश्च ते द्विधा ॥ ४२-३ ॥&lt;/p&gt;&#xA;&lt;p&gt;शून्यालयसरोवापीशैलोद्याननदीषु च ।&lt;br&gt;&#xA;एकवृक्षश्मशानेषु चैत्यदेवालयादिषु ॥ ४२-४ ॥&lt;/p&gt;&#xA;&lt;p&gt;निवसन्ति ग्रहास्त्वेते पीडयन्ति च मानवान् ।&lt;br&gt;&#xA;क्रुद्धं हृष्टं हासिनं च भीतमेकाकिनं निशि ॥ ४२-५ ॥&lt;/p&gt;&#xA;&lt;p&gt;उच्छिष्टं भूषितं रात्रौ नष्टालब्धधनं तथा ।&lt;br&gt;&#xA;वियोगिनं मुमूर्षुं च स्त्रियं नग्नां च गर्भिणीम् ॥ ४२-६ ॥&lt;/p&gt;</description>
    </item>
    <item>
      <title>४३</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/43/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/43/</guid>
      <description>&lt;p&gt;अथ त्रिचत्वारिंशः पटलः ।&lt;/p&gt;&#xA;&lt;p&gt;हृदयं भगवच्छब्दो षुद्राशगता फचुत मन्दरकुसुमषट्पदवज्रतुण्ड नीलाञ्जनसमप्रभ इदं भूतं हन विलिपन्तं ख ख हुं फट् ठठ ।&lt;/p&gt;&#xA;&lt;p&gt;अनेन माषकृसरैर्जपित्वा ग्रस्तताडनात् ।&lt;br&gt;&#xA;तं मुञ्चन्ति ग्रहाः स्वैक्यं रुद्रध्यानेन तत्क्षणात् ॥ ४३-१ ॥&lt;/p&gt;&#xA;&lt;p&gt;हृदयान्ते भगवते फवेश्चाषाश नमः कासश महेश्वराय भ्रमरि भ्रामय सूकरि भक्षय ठठ ।&lt;/p&gt;&#xA;&lt;p&gt;माषाननेन सम्मन्त्र्य भक्षणान्मुञ्चति ग्रहः ।&lt;/p&gt;&#xA;&lt;p&gt;नमो भगवते षुद्राश महाभैरव देवाय नर्तय मोटय वल्गय क्रोडय भ्रूं ग्रह चण्ड हुं फट् ठठ ।&lt;/p&gt;&#xA;&lt;p&gt;भूतप्रेतपिशाचादिञ् जपाद्यैर्मोचयेन्मनुः ॥ ४३-२ ॥&lt;/p&gt;&#xA;&lt;p&gt;तारं हृच्चण्डशब्दश्च क्रोधरुद्राय टुषु पुषु भूतसमये तिष्ठ ठठ ।&lt;/p&gt;</description>
    </item>
    <item>
      <title>४४</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/44/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/44/</guid>
      <description>&lt;p&gt;अथ चतुश्चत्वारिंशः पटलः ।&lt;/p&gt;&#xA;&lt;p&gt;अथोन्मादस्य शमनमपस्मारस्य चोच्यते ।&lt;br&gt;&#xA;शतावरी च मधुकं विदारी पिप्पली मधु ॥ ४४-१ ॥&lt;/p&gt;&#xA;&lt;p&gt;कर्जूरशर्करासर्पिः सर्वोन्मादहरं पिबेत् ।&lt;br&gt;&#xA;उन्मत्तमूलचूर्णं तु चुक्रतैलान्वितं भुवि ॥ ४४-२ ॥&lt;/p&gt;&#xA;&lt;p&gt;सप्ताहं न्यस्तमुद्घृत्य लिप्तमुन्मादशान्तिकृत् ।&lt;br&gt;&#xA;मधूकं च कणा यष्टिमृद्वीकामुस्तशारिबाः ॥ ४४-३ ॥&lt;/p&gt;&#xA;&lt;p&gt;कर्पूरचन्दनं सर्पिः स्तन्येक्षुरसशर्कराः ।&lt;br&gt;&#xA;पिष्टा नसि कृता हन्युरुन्मादानि नवान्यमी ॥ ४४-४ ॥&lt;/p&gt;&#xA;&lt;p&gt;कुष्ठहिङ्गुवचायष्टिशिरीषलशुनेन तैः ।&lt;br&gt;&#xA;नस्याञ्जनं साजमूत्रैः पानं च भ्रान्तिनाशनम् ॥ ४४-५ ॥&lt;/p&gt;&#xA;&lt;p&gt;शिवस्कन्दार्यनिर्माल्यनिर्माल्याज्यं च गुग्गुलु ।&lt;br&gt;&#xA;वचाजरोमगोपुच्छरोमनिम्बाश्विपुत्रयुक् ॥ ४४-६ ॥&lt;/p&gt;&#xA;&lt;p&gt;राजीहिङ्गुयुतं धूपास्त्रिसन्ध्यं ग्रहनाशनाः ।&lt;br&gt;&#xA;मयूरपित्तगोशृङ्गकुक्कुटाण्डविलालविट् ॥ ४४-७ ॥&lt;/p&gt;</description>
    </item>
    <item>
      <title>४५</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/45/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/45/</guid>
      <description>&lt;p&gt;अथ पञ्चचत्वारिंशः पटलः ।&lt;/p&gt;&#xA;&lt;p&gt;अथामयानां भैषज्यं लिख्यते पूर्वसंस्कृतम् ।&lt;br&gt;&#xA;नक्षत्रतिथिवारेषु दुष्टादुष्टेषु या रुजः ॥ ४५-१ ॥&lt;/p&gt;&#xA;&lt;p&gt;साध्यासाध्यास्तु विज्ञेया भिषग्भिर्वाथ मन्त्रिभिः ।&lt;/p&gt;&#xA;&lt;p&gt;सर्पेन्द्रवायुयमरुद्रशतोडुपूर्वा भौमासितार्कदिनविघ्नगुहा नवम्या ।&lt;br&gt;&#xA;नक्षत्रवारतिथयः कथिता निषिद्धा रोगोद्भवे फलति नैषु चिकित्सिताद्यम् ॥&lt;/p&gt;&#xA;&lt;p&gt;कृत्तिकायां रुजोत्पत्तौ पञ्चरात्रावधिर्भवेत् ॥ ४५-३ ॥&lt;/p&gt;&#xA;&lt;p&gt;तद्देवताग्निर्दध्यन्नं तस्मै तन्मन्त्रतः क्षिपेत् ।&lt;br&gt;&#xA;तत्तन्नक्षत्रदेवाय बलिद्रव्यैर्यथोदितैः ॥ ४५-४ ॥&lt;/p&gt;&#xA;&lt;p&gt;ताराद्येन स्वनाम्ना तु नमोन्तं प्रक्षिपेद् बलिम् ।&lt;br&gt;&#xA;रोहिण्यामपि पञ्चाहाद् व्याधेर्मोक्षः प्रजापतिः ॥ ४५-५ ॥&lt;/p&gt;&#xA;&lt;p&gt;देवतास्मै प्रदातव्यो गन्धमाल्यौदनैर्बलिः ।&lt;br&gt;&#xA;मृगशीर्षे तथा व्याधिरष्टरात्रं प्रवर्तते ॥ ४५-६ ॥&lt;/p&gt;&#xA;&lt;p&gt;सोमाय मुद्गमाषाभ्यामन्नेन च बलिं हरेत् ।&lt;br&gt;&#xA;आर्द्रायां दशरात्रं तु रुद्रार्थं पायसं बलिः ॥ ४५-७ ॥&lt;/p&gt;</description>
    </item>
    <item>
      <title>४६</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/46/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/46/</guid>
      <description>&lt;p&gt;अथ षट्चत्वारिंशः पटलः ।&lt;/p&gt;&#xA;&lt;p&gt;आम्रास्थिलाजलवणैर्लाजसैन्धवशर्कराः ।&lt;br&gt;&#xA;दाडिमीलाजसिन्धूत्थं हिक्कावमनहृच्छिशोः ॥ ४६-१ ॥&lt;/p&gt;&#xA;&lt;p&gt;प्रयागास्त्रयो मधुनेति यावत् ।&lt;/p&gt;&#xA;&lt;p&gt;लाजोत्पलं वा स्तन्येन प्रियङ्गुलोध्रकं लिहेत् ।&lt;br&gt;&#xA;कृष्णां समङ्गां वालोड्य ज्वरातीसारशान्तये ॥ ४६-२ ॥&lt;/p&gt;&#xA;&lt;p&gt;निशे द्वे तत्सकं सिंही यष्टिस्तत्क्वाथसेवनात् ।&lt;br&gt;&#xA;शुशूनामतिसारघ्नं तत् पिष्टं पाययेन्मनाक् ॥ ४६-३ ॥&lt;/p&gt;&#xA;&lt;p&gt;मधुनातिविषा लिह्या छर्दिज्वरहरं शिशोः ।&lt;br&gt;&#xA;फलत्रयसहाशिग्रुदारुमेघशृतं जलम् ॥ ४६-४ ॥&lt;/p&gt;&#xA;&lt;p&gt;सद्राक्षामागधीकल्कं शिशुक्रिमिहरं भवेत् ।&lt;br&gt;&#xA;त्रिफलाशारिबामेघनिशातापिञ्जपत्रयुक् ॥ ४६-५ ॥&lt;/p&gt;&#xA;&lt;p&gt;क्वाथो मधुयुतः सेकान्नेत्ररोगाणि संहरेत् ।&lt;br&gt;&#xA;खदिरः कुटजो निम्बत्रिकटुत्रिफलावचाः ॥ ४६-६ ॥&lt;/p&gt;&#xA;&lt;p&gt;गोमूत्रपिष्टाः पीताश्चेद्धन्युर्जठरजान् कृमीन् ।&lt;br&gt;&#xA;प्रातः पूर्णाम्बुवदनो जलैराश्च्योतनं दृशोः ॥ ४६-७ ॥&lt;/p&gt;</description>
    </item>
    <item>
      <title>४७</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/47/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/47/</guid>
      <description>&lt;p&gt;अथ सप्तचत्वारिंशः पटलः ।&lt;/p&gt;&#xA;&lt;p&gt;अथाभिचाराः शत्रूणां धर्मवेदद्रुहां स्मृताः ।&lt;br&gt;&#xA;ते च सप्तविधाः स्तम्भविद्वेषोच्चाटमारणैः ॥ ४७-१ ॥&lt;/p&gt;&#xA;&lt;p&gt;भ्रान्त्युत्सादनयोगश्च यन्त्रमन्त्रहुतादिभिः ।&lt;br&gt;&#xA;सिध्यन्त्यौषधयोगैश्च तत्तत्तन्त्रनिदर्शनात् ॥ ४७-२ ॥&lt;/p&gt;&#xA;&lt;p&gt;प्रागेव कथितास्त्वस्मिन् ग्रन्थे गाणपतादिषु ।&lt;br&gt;&#xA;त्रिष्टुवादिषु दौर्गेषु शक्त्यघोरास्त्रयोरपि ॥ ४७-३ ॥&lt;/p&gt;&#xA;&lt;p&gt;वैष्णवेषु नृसिंहादिकल्पेषु पृथगीरिताः ।&lt;br&gt;&#xA;ते चाभिचर्याविषये विनियोज्या विजानता ॥ ४७-४ ॥&lt;/p&gt;&#xA;&lt;p&gt;धर्मसंरक्षणार्थाय लिख्यन्ते ये न दर्शिताः ।&lt;br&gt;&#xA;वैभीतफलकामध्ये क्रोधं गैरिकया लिखेत् ॥ ४७-५ ॥&lt;/p&gt;&#xA;&lt;p&gt;मध्ये भान्तविदर्भाख्यां क्षेऽथ मांसाष्टकं बहिः ।&lt;br&gt;&#xA;बाह्येष्टवज्रं माहेन्द्रं लिखेद् वासुकिना ततः ॥ ४७-६ ॥&lt;/p&gt;&#xA;&lt;p&gt;शङ्खपालेन चावेष्ट्य नाम वक्त्रे तयोर्लिखेत् ।&lt;br&gt;&#xA;निर्माल्ये निखनेत् तां तु शिलां चोपरि निक्षिपेत् ॥ ४७-७ ॥&lt;/p&gt;</description>
    </item>
    <item>
      <title>४८</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/48/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/48/</guid>
      <description>&lt;p&gt;अथाष्टचत्वारिंशः पटलः ।&lt;/p&gt;&#xA;&lt;p&gt;अथ संवननाकृष्टिविषये किञ्चिदुच्यते ।&lt;br&gt;&#xA;दीर्घं कूर्मं कर्णिविषं सोष्ठोमाकान्तदारुकः ॥ ४८-१ ॥&lt;/p&gt;&#xA;&lt;p&gt;अमुकं दहवीप्सान्तं पचशब्दो ममेति च ।&lt;br&gt;&#xA;वशमानय चाग्नेऽष्टौ विकृत्यर्णो मनुः स्मृतः ॥ ४८-२ ॥&lt;/p&gt;&#xA;&lt;p&gt;त्रिसङ्ख्यं गुरुसङ्ख्यं तु जपेद् गुरुदिनानि तु ।&lt;br&gt;&#xA;सन्ध्यायां शुक्तलवणं सक्षौद्रं वशकृद्धुतम् ॥ ४८-३ ॥&lt;/p&gt;&#xA;&lt;p&gt;काफुण्डेणिषिणि काफुण्डालि अमुकं दह पच शीघ्रं वशमानय ठठ ।&lt;/p&gt;&#xA;&lt;p&gt;सकार्पासास्थिलवणदन्तकाष्थाङ्घ्रिपांसुभिः ।&lt;br&gt;&#xA;अनेन सन्ध्याहोमेन सप्तरात्राद् वशीकरम् ॥ ४८-४ ॥&lt;/p&gt;&#xA;&lt;p&gt;नमः कृष्णाय यक्षाय णाविरि णाविरि चल विचले चित्ते रेतो मोचय ठठ ।&lt;/p&gt;&#xA;&lt;p&gt;अश्वारिकुसुमं रक्तं सप्तवारजपात् पुरः ।&lt;br&gt;&#xA;यस्यास्तु भ्रमयेत् सास्य वश्या स्यात् क्षरति ध्रुवम् ॥ ४८-५ ॥&lt;/p&gt;</description>
    </item>
    <item>
      <title>४९</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/49/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/49/</guid>
      <description>&lt;p&gt;अथैकोनपञ्चाशः पटलः ।&lt;/p&gt;&#xA;&lt;p&gt;आरग्वधत्वचा रात्रिं लोणं चिञ्चाफलं तथा ।&lt;br&gt;&#xA;शुक्ते पिष्ट्वा हरेत् पीतं गवामुदरबृंहणम् ॥ ४९-१ ॥&lt;/p&gt;&#xA;&lt;p&gt;क्षीरे पिष्ट्वा तिलान् पाटामूलं कार्पासपत्रयुक् ।&lt;br&gt;&#xA;पाययेद् गां तु गोतक्रे गोविषूचीं हरेत् क्षणात् ॥ ४९-२ ॥&lt;/p&gt;&#xA;&lt;p&gt;नालिकेरजलं क्षीरं काञ्चिकं च बलारसम् ।&lt;br&gt;&#xA;पीतं हन्यात् सरुधिरमतिसारकृतं गवाम् ॥ ४९-३ ॥&lt;/p&gt;&#xA;&lt;p&gt;फणीतकं च निर्गूण्दीं दीप्यकं लशुनं वचाम् ।&lt;br&gt;&#xA;काञ्चिके पाययेत् पूयश्लेष्माभेऽतिसृतौ तु गाम् ॥ ४९-४ ॥&lt;/p&gt;&#xA;&lt;p&gt;सहस्ररश्मिरादित्योऽग्निः ठठ ।&lt;/p&gt;&#xA;&lt;p&gt;मन्त्रं पत्रे लिखित्वा गो रक्षायै कलयेद् गले ।&lt;/p&gt;&#xA;&lt;p&gt;अष्ट फणा हरिः पालयति ठठ ।&lt;/p&gt;</description>
    </item>
    <item>
      <title>५०</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/50/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/50/</guid>
      <description>&lt;p&gt;अथ पञ्चाशः पटलः ।&lt;/p&gt;&#xA;&lt;p&gt;चोरकुष्ठमुराग्रन्थिमांसीपूतीश्च ते समाः ।&lt;br&gt;&#xA;धात्रीफलं तत्त्रिगुणं गन्धतोयेन पेषयेत् ॥ ५०-१ ॥&lt;/p&gt;&#xA;&lt;p&gt;गन्धेन धूपितं पुष्पैः सुगन्धैरपि वासितम् ।&lt;br&gt;&#xA;गन्धामलकमेतत्तु राजयोग्यमुदीरितम् ॥ ५०-२ ॥&lt;/p&gt;&#xA;&lt;p&gt;एलातगरपत्राब्जग्रन्थिरुक्पूचोरकाः ।&lt;br&gt;&#xA;समास्तद्द्विगुणा धात्री सुपिष्टा गन्धवारिणा ॥ ५०-३ ॥&lt;/p&gt;&#xA;&lt;p&gt;गुलागरुभ्यां सर्जेन भूयो भूयश्च धूपितम् ।&lt;br&gt;&#xA;पुष्पाधिवासितं त्वेतत् सुगन्धामलकं भवेत् ॥ ५०-४ ॥&lt;/p&gt;&#xA;&lt;p&gt;ग्रन्थिर्मांसी मरुवकं शैलेयं दामनं दलम् ।&lt;br&gt;&#xA;चोरगं तगरं सर्वं समं तेभ्यो द्विभागकम् ॥ ५०-५ ॥&lt;/p&gt;&#xA;&lt;p&gt;प्राग्वदामलकं प्रोक्तं संस्कारोऽपि च पूर्ववत् ।&lt;br&gt;&#xA;टङ्कणं हस्तिकुसुमं देवदालीमृणालके ॥ ५०-६ ॥&lt;/p&gt;&#xA;&lt;p&gt;चूर्णीकृतैः समधुकैः किञ्चिन्मधुसमन्वितैः ।&lt;br&gt;&#xA;आकुण्ठितानि पुष्पाणि द्रुतिं मुञ्चन्ति युक्तितः ॥ ५०-७ ॥&lt;/p&gt;</description>
    </item>
    <item>
      <title>५१</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/51/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/51/</guid>
      <description>&lt;p&gt;अथैकपञ्चाशः पटलः ।&lt;/p&gt;&#xA;&lt;p&gt;महेन्द्रजालविज्ञानप्रसङ्गात् पूर्वचोदितात् ।&lt;br&gt;&#xA;नर्मप्रकाराः सङ्क्षिप्य लिख्यन्ते विस्मयप्रदाः ॥ ५१-१ ॥&lt;/p&gt;&#xA;&lt;p&gt;चूर्णं वराङ्गे निहितं सद्भूनागेन्द्रगोपयोः ।&lt;br&gt;&#xA;येन तेनैव भोग्या स्यानान्येषां मासमात्रकम् ॥ ५१-२ ॥&lt;/p&gt;&#xA;&lt;p&gt;यन्मुखोद्गीर्णताम्बूलं कृकलासस्य चर्मणि ।&lt;br&gt;&#xA;भल्लातकसमुद्गस्थं मुखरोगकरं भवेत् ॥ ५१-३ ॥&lt;/p&gt;&#xA;&lt;p&gt;उद्धृते मोक्षः ।&lt;/p&gt;&#xA;&lt;p&gt;शुक्तिसम्पुटचूर्णस्य लेपो भगनिरोधकृत् ।&lt;br&gt;&#xA;कपर्दचूर्णगोतक्रक्षालनात् पूर्ववद् भवेत् ॥ ५१-४ ॥&lt;/p&gt;&#xA;&lt;p&gt;पिष्टाधोमुखगोशृङ्गलेपो योनिनिरोधकृत् ।&lt;/p&gt;&#xA;&lt;p&gt;ऊर्ध्वमुखशृङ्गलेपाद् भोग्या भविष्यति ।&lt;/p&gt;&#xA;&lt;p&gt;रक्तेन कृकलासस्य सिक्तसूत्रस्य लङ्घनात् ॥ ५१-५ ॥&lt;/p&gt;&#xA;&lt;p&gt;रक्तस्रावो भवेत् स्त्रीणां द्विमुखाहेश्च शोणितात् ।&lt;/p&gt;&#xA;&lt;p&gt;तत्सूत्रं प्रक्षाल्य लङ्घितं निवर्तयति ।&lt;/p&gt;&#xA;&lt;p&gt;कृष्णकाकासृजा चूतपत्रे यन्नाम योजितम् ॥ ५१-६ ॥&lt;/p&gt;&#xA;&lt;p&gt;तस्यैव वर्चसि क्षिप्तं तं तुदन्ति मुहुर्द्विकाः ।&lt;/p&gt;</description>
    </item>
    <item>
      <title>५२</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/52/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/2_mantra-pAdaH/52/</guid>
      <description>&lt;p&gt;अथ द्विपञ्चाशः पटलः ।&lt;/p&gt;&#xA;&lt;p&gt;कलिप्रसङ्गकटुकामित्यादौ दर्शितो यतः ।&lt;br&gt;&#xA;कलिर्युद्धमतो युद्धे जयोपायो निगद्यते ॥ ५२-१ ॥&lt;/p&gt;&#xA;&lt;p&gt;सृष्ट्यादिपञ्चकृत्यार्थं पञ्चमूर्तिर्यतः शिवः ।&lt;br&gt;&#xA;ततस्तु पञ्चधा पञ्चत्रिंशत्तत्त्वमयं जगत् ॥ ५२-२ ॥&lt;/p&gt;&#xA;&lt;p&gt;तत्रापि पञ्च भूतानि वायवश्चेति तन्मयः ।&lt;br&gt;&#xA;सुपर्णः पक्षिराट् तेन निर्मिताः पञ्च पक्षिणः ॥ ५२-३ ॥&lt;/p&gt;&#xA;&lt;p&gt;ते पञ्चभूतादिमया लिप्यर्णमयविग्रहाः ।&lt;br&gt;&#xA;प्राग्याम्याप्योत्तराशासु मध्यकोष्ठं च पञ्चधा ॥ ५२-४ ॥&lt;/p&gt;&#xA;&lt;p&gt;पञ्चभूतात्मकं चक्रं तत्र पञ्चापि पक्षिणः ।&lt;br&gt;&#xA;चरन्ति पञ्चधा भावैः पञ्चभिश्च क्रमोत्क्रमात् ॥ ५२-५ ॥&lt;/p&gt;&#xA;&lt;p&gt;कण्टकः पिङ्गला चाथ कारण्डवकसारसौ ।&lt;br&gt;&#xA;बर्ही च पञ्च विहगाः पूर्वाद्यासु च मध्यतः ॥ ५२-६ ॥&lt;/p&gt;</description>
    </item>
  </channel>
</rss>
