<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ सामान्यपादः on आगमे विश्वासटिप्पन्यः</title>
    <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/</link>
    <description>Recent content in &#43;१ सामान्यपादः on आगमे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/01/</guid>
      <description>&lt;p&gt;वागीश्वरं तं गिरिशं गिरं तां गौरीं गणेशं च मतङ्गजास्यम् ।&lt;br&gt;&#xA;दूर्गां च दुर्गार्तिहरां विरिञ्चं लक्ष्मीं च लक्ष्मीशमपि प्रपद्ये ॥ १-१ ॥&lt;/p&gt;&#xA;&lt;p&gt;गुरूनलं गौरवतो गरीयसः समाहितः सर्वसमान् महीयसः ।&lt;br&gt;&#xA;महामहिम्ना मिहिरानिवोदितांस्तमोमहामोहहरान् नतोऽस्म्यहम् ॥ १-२ ॥&lt;/p&gt;&#xA;&lt;p&gt;विस्तृतानि विशिष्टानि तन्त्राणि विविधान्यहम् ।&lt;br&gt;&#xA;यावत्सामर्थ्यमालोच्य करिष्ये तन्त्रपद्धतिम् ॥ १-३ ॥&lt;/p&gt;&#xA;&lt;p&gt;अनन्यतन्त्रसापेक्षस्वार्थसन्दोहसङ्गतिम् ।&lt;br&gt;&#xA;ऋद्धैर्विधानमन्त्रार्थैर्वेद्यां श्रुतिमिवापराम् ॥ १-४ ॥&lt;/p&gt;&#xA;&lt;p&gt;प्रसन्नां नातिकुटिलां नातिसङ्क्षेपविस्तराम् ।&lt;br&gt;&#xA;चित्रां बहुगुणां विष्णोः शय्यां भोगवतीमिव ॥ १-५ ॥&lt;/p&gt;&#xA;&lt;p&gt;विविधच्छन्दसं नानावृत्तालङ्कारवर्णकाम् ।&lt;br&gt;&#xA;सेव्यां कामिजनस्येष्टां ललितां प्रमदामिव ॥ १-६ ॥&lt;/p&gt;&#xA;&lt;p&gt;विषग्रहामयादीनां प्रशमोपायदर्शिनीम् ।&lt;br&gt;&#xA;मन्त्रबिम्बौषधिध्यानैर्विद्यां सञ्जीविनीमिव ॥ १-७ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/02/</guid>
      <description>&lt;p&gt;अथ द्वितीयः पटलः&lt;/p&gt;&#xA;&lt;p&gt;श्रीकण्ठोऽनन्तसूक्ष्मौ च त्रिमूर्तिरमरेश्वरः ।&lt;br&gt;&#xA;अश्वीशो भारभूतिश्च तिथीशः स्थाणुको हरः ॥ २- १ ॥&lt;/p&gt;&#xA;&lt;p&gt;झण्टीशो भौतिकः सद्योजातश्चानुग्रहेश्वरः ।&lt;br&gt;&#xA;अक्रूरश्च महासेनः षोडशैते स्वरेश्वराः ॥ २-२ ॥&lt;/p&gt;&#xA;&lt;p&gt;अथ क्रोधेशचण्डेशपञ्चान्तकशिवोत्तमाः ।&lt;br&gt;&#xA;एकरुद्रश्च कूर्मैकनेत्रौ च चतुराननः ॥ २-३ ॥&lt;/p&gt;&#xA;&lt;p&gt;अजेशशर्मसोमेशास्त्रयो लाङ्गलिदारुकौ ।&lt;br&gt;&#xA;अर्धनारीश्वरश्चोमाकान्तश्चाषडिडिण्डिनौ ॥ २-४ ॥&lt;/p&gt;&#xA;&lt;p&gt;अत्रिमीनौ च मेषश्च लोहितोऽथ शिखी तथा ।&lt;br&gt;&#xA;छगलण्डो द्विरण्डश्च महाकालोऽथ पालिना ॥ २-५ ॥&lt;/p&gt;&#xA;&lt;p&gt;भुजङ्गश्च पिनाकी च खड्गीशो बक एव च ।&lt;br&gt;&#xA;ततः श्वेतो भृगुश्चैव तथैव लकुलीश्वरः ॥ २-६ ॥&lt;/p&gt;&#xA;&lt;p&gt;अन्त्यः संवर्तकाख्यः स्याद् रुद्राः पञ्चाशदीरिताः ।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/03/</guid>
      <description>&lt;p&gt;अथ तृतीयः पटलः&lt;/p&gt;&#xA;&lt;p&gt;अथ सकलमनूनां मातृकां जन्मभूमि-&lt;br&gt;&#xA;स्तदधिकृतविशेषा वर्गवर्गादियुक्त्या ।&lt;br&gt;&#xA;पृथगिह परिपाट्या लिख्यते च स्वराणा-&lt;br&gt;&#xA;मुदयविहृतिवर्णैश्चाप्तिराश्यात्मलिङ्गैः ॥ ३-१ ॥&lt;/p&gt;&#xA;&lt;p&gt;अविदितमनुवर्णप्रक्रियाकार्यरूपः&lt;br&gt;&#xA;कथमिह फललिप्सुस्तज्जपादौ प्रवृत्तः ।&lt;br&gt;&#xA;गणविषयविभागानौषधानामजानन्&lt;br&gt;&#xA;कुभिषगिव चिकित्सालौलुपो बालिशोऽसौ ॥ ३-२ ॥&lt;/p&gt;&#xA;&lt;p&gt;अविदितगजशिक्षश्चासृणिर्वाधिरोहे-&lt;br&gt;&#xA;दविरलमदधाराः संस्रवन्तं गजेन्द्रम् ।&lt;br&gt;&#xA;अगणितपरिशुद्धिर्मन्त्रतत्त्वानभिज्ञः&lt;br&gt;&#xA;स पतति खलु मूर्खो देशिकः साधको वा ॥ ३-३ ॥&lt;/p&gt;&#xA;&lt;p&gt;इति लिपिमनुचक्रव्याक्रियार्थस्त्वतोऽस्मिन्&lt;br&gt;&#xA;प्रकटितबहुमन्त्रो देशिकैर्वेदितव्यः ।&lt;br&gt;&#xA;अकचटतपयाख्याः सप्त शाख्यश्च वर्ग-&lt;br&gt;&#xA;स्त्विह रविशशिवर्णः स्यादवर्गः स्वरात्मा ॥ ३-४ ॥&lt;/p&gt;&#xA;&lt;p&gt;पुरुषयुवतिभेदा रौद्रसौम्याः स्वरास्ते&lt;br&gt;&#xA;नहि पृथगुदयाः स्युहस्वदीर्घाः क्रमेण ।&lt;br&gt;&#xA;उदयति रविवर्णे ह्रस्वके दक्षिणस्थे&lt;br&gt;&#xA;शशिनि च खलु दीर्घे वामनासापुटेऽर्णे ॥ ३-५ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/04/</guid>
      <description>&lt;p&gt;अथ चतुर्थः पटलः&lt;/p&gt;&#xA;&lt;p&gt;मन्त्रास्त्रेधा स्त्रीपुमांसश्च षण्डाः&lt;br&gt;&#xA;स्वाहान्ताः स्युर्योषितो ये नमोन्ताः ।&lt;br&gt;&#xA;ते षण्डाख्याः शिष्टमन्त्राः पुमांसः&lt;br&gt;&#xA;प्रोक्तं मन्त्रव्यापृतौ गौतमेन ॥ ४-१ ॥&lt;/p&gt;&#xA;&lt;p&gt;पुम्भिः कुर्याच्चाटवश्ये विषघ्नं&lt;br&gt;&#xA;स्त्रीभिर्मोहं चान्त्ययोत्सादनाद्यम् ।&lt;br&gt;&#xA;शेषं सर्वं कर्मजातं तु षण्डैर्&lt;br&gt;&#xA;मन्त्रैः कुर्यादाशु तत्तत्फलाप्त्यै ॥ ४-२ ॥&lt;/p&gt;&#xA;&lt;p&gt;ताराकाशावन्त्यवाय्वग्निवर्णा&lt;br&gt;&#xA;ह्याग्नेयाः स्युः सौम्यमन्त्रास्त्वतोऽन्ये ।&lt;br&gt;&#xA;आग्नेयोऽपि स्यात् ससौम्यो नमोन्तः&lt;br&gt;&#xA;सौम्योऽपि स्यादग्निमन्त्रः फडन्तः ॥ ४-३ ॥&lt;/p&gt;&#xA;&lt;p&gt;स्यादाग्नेयैः क्रूरकार्यप्रसिद्धिः&lt;br&gt;&#xA;सौम्यैः सौम्यं कर्म कुर्याद् यथावत् ।&lt;br&gt;&#xA;सौम्याग्नेयास्तूभयैर्लक्षणैः स्युः&lt;br&gt;&#xA;कुर्यात् सर्वं कर्म तैः क्रूरसौम्यम् ॥ ४-४ ॥&lt;/p&gt;&#xA;&lt;p&gt;स्वापोद्बोधौ तद्वदभ्यासकालं&lt;br&gt;&#xA;विद्यादेषां त्वासनं चारभेदात् ।&lt;br&gt;&#xA;सौम्यानां स्यात् सौमयतोऽभ्यासकालस्&lt;br&gt;&#xA;त्वाग्नेयानां सौरतोऽभ्यास उक्तः ॥ ४-५ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/05/</guid>
      <description>&lt;p&gt;अथ पञ्चमः पटलः&lt;/p&gt;&#xA;&lt;p&gt;अथ मन्त्रजपार्चनाहुताद्यैर्विविविधानामपि कर्मणां तु युक्त्या ।&lt;br&gt;&#xA;पृथगत्र हिताय साधकानां कथयिष्ये निखिलेन साधनाद्यम् ॥ ५-१ ॥&lt;/p&gt;&#xA;&lt;p&gt;कथिताः खलु तत्त्वसागरादौ विधयः पल्लवयोगरोधनाद्याः ।&lt;br&gt;&#xA;हरितश्च सदेशकालयुक्त्या विविधद्रव्यदिनासनादिकुण्डैः ॥ ५-२ ॥&lt;/p&gt;&#xA;&lt;p&gt;अपि पल्लवयोगरोधनानि ग्रथनं सम्पुटकं विदर्भणं च ।&lt;br&gt;&#xA;इति कर्मसु योजनं हि षोढा मनुवर्णैः सह साधकार्णयुक्त्या ॥ ५-३ ॥&lt;/p&gt;&#xA;&lt;p&gt;मनुरन्तनिविष्टसाधकाख्यः कथितः पल्लवमादितस्तु योगः ।&lt;br&gt;&#xA;उभयत्र मनोस्तु नामरौधौ ग्रथनेऽर्णान्तरितं द्वयोः क्रमेण ॥ ५-४ ॥&lt;/p&gt;&#xA;&lt;p&gt;उभयत्र तु साधकस्य मन्त्रो विनिविष्टो यदि सम्पुटं तदाहुः ।&lt;br&gt;&#xA;मनुवर्णयुगेन साधकार्णं यदि चैकं क्रमशो विदर्भणं स्यात् ॥ ५-५ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/06/</guid>
      <description>&lt;p&gt;अथ षष्ठः पटलः&lt;/p&gt;&#xA;&lt;p&gt;अत्राग्निकुण्डानि च मण्डलानि प्रत्येकशस्तान्यथ तेषु तेषु ।&lt;br&gt;&#xA;तन्त्रेषु यानि प्रथितानि सम्यक् सङ्क्षिप्य वक्ष्यामि यथाप्रधानम् ॥ ६-१ ॥&lt;/p&gt;&#xA;&lt;p&gt;वेदाश्रकं शान्तिकपौष्टिकादौ वृत्तं च योनिप्रतिमं हि वश्ये ।&lt;br&gt;&#xA;आकृष्टयेऽश्वत्थदलं तु कुण्डं स्तम्भेऽष्टकोणं भमणे षडश्रम् ॥ ६-२ ॥&lt;/p&gt;&#xA;&lt;p&gt;वज्राङ्ककोणत्रिषडश्रकुण्डे स्यातां द्विषन्मारणचाटनादौ ।&lt;br&gt;&#xA;सर्वाणि कुण्डानि हरित्सु कुर्याल्लिङ्गप्रतिष्ठासु च देवतानाम् ॥ ६-३ ॥&lt;/p&gt;&#xA;&lt;p&gt;प्रसादे मण्डपे वापि गृहे वा यत्र कर्म तत् ।&lt;br&gt;&#xA;क्रियते तत्र संशुद्धे स्थले गव्योपलेपिते ॥ ६-४ ॥&lt;/p&gt;&#xA;&lt;p&gt;मध्येऽत्र सूत्रं वरुणेन्द्रदीर्घं निवेश्य चास्फाल्य तु तस्य मध्ये ।&lt;br&gt;&#xA;बिन्दुं विधायापरपूर्वयोस्तदथाङ्कयेत् सूत्रवशात् समानम् ॥ ६-५ ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/07/</guid>
      <description>&lt;p&gt;अथ सप्तमः पटलः&lt;/p&gt;&#xA;&lt;p&gt;वक्ष्ये स्रुक्स्रुवयोश्च लक्षणमथो स्रुग्घस्तमात्रायता&lt;br&gt;&#xA;पालाशी खदिरोद्भवापि च तथा स्याच्छामिली शोभना ।&lt;br&gt;&#xA;वेदाश्रं तु मुखं स्वराङ्गुलमितं श्रेष्ठं रसैर्वा शरै-&lt;br&gt;&#xA;र्मध्यं चाप्यधमं च निम्नमिह तन्मध्ये त्रिभागास्तृतम् ॥ ७-१ ॥&lt;/p&gt;&#xA;&lt;p&gt;विस्तारेण समं हि खातमपि तद् वृत्तं बहिर्मेखला -&lt;br&gt;&#xA;स्रिस्रः स्युः कमलं तथैव परितस्तासां तु बाह्ये भवेत् ।&lt;br&gt;&#xA;कण्ठो गोलकविस्तृताङ्गुलमितो दैर्घ्येण तस्योर्ध्वतः&lt;br&gt;&#xA;स्यादग्रं चतुरङ्गुलायतमथो विस्तारतस्तत्समम् ॥ ७-२ ॥&lt;/p&gt;&#xA;&lt;p&gt;कण्ठस्याप्यथ मध्यवर्ति सुषिरं तद् वै त्रिकोणायतं&lt;br&gt;&#xA;निर्गच्छेद्धि यथायतं तदवटं यावत् कनिष्ठा विशेत् ।&lt;br&gt;&#xA;तत्पृष्ठं कमलाङ्कितं खलु मुखं सर्वं गजोष्ठोपमं&lt;br&gt;&#xA;शिष्टं वर्तुलदण्डमस्य तु भवेदग्रं सरोजाङ्कितम् ॥ ७-३ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/08/</guid>
      <description>&lt;p&gt;अथाष्टमः पटलः&lt;/p&gt;&#xA;&lt;p&gt;अथ मन्त्रात्मभूतानां देवतानां यथोचिता ।&lt;br&gt;&#xA;पूजा सिद्धिकरी ज्ञेया दृष्टादृष्टफलप्रदा ॥ ८-१ ॥&lt;/p&gt;&#xA;&lt;p&gt;तया स्युर्देवतास्तुष्टाः पुरुषार्थफलप्रदाः ।&lt;br&gt;&#xA;पूजा सा त्रिविधा ज्ञेया श्रेष्ठमध्याधमक्रमात् ॥ ८-२ ॥&lt;/p&gt;&#xA;&lt;p&gt;पूजोत्तमा भवति षोडशधोपचारैर्या मध्यमा प्रभवतीह दशोपचारा ।&lt;br&gt;&#xA;पञ्चोपचारविधिना त्वधमा सपर्येत्यासां यथा विभवमर्चनमाश्रयीत ॥ ८-३ ॥&lt;/p&gt;&#xA;&lt;p&gt;कल्पतन्त्रगुरुप्रोक्ता यस्य मन्त्रस्य यादृशी ।&lt;br&gt;&#xA;पूजा श्रेष्ठादिभेदेन तयाराध्यैष साधयेत् ॥ ८-४ ॥&lt;/p&gt;&#xA;&lt;p&gt;आसनावाहनार्घ्यादि पाद्यमाचमनीयकम् ।&lt;br&gt;&#xA;साङ्गोपाङ्ग तथा स्नानं वासनाभरणानि च ॥ ८-५ ॥&lt;/p&gt;&#xA;&lt;p&gt;गन्धः पुष्पं तथा धूपो दीपश्चरुनिवेदनम् ।&lt;br&gt;&#xA;अग्निकार्यं नमस्कारो जपपूजासमर्पणम् ॥ ८-६ ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/09/</guid>
      <description>&lt;p&gt;अथ नवमः पटलः&lt;/p&gt;&#xA;&lt;p&gt;अथोच्यते नैत्यकमत्र कर्म सामान्यतः सिद्धिकरं मनूनाम् ।&lt;br&gt;&#xA;समस्तवर्णाश्रमलिङ्गभाजामावश्यकं यत् करणीयमेकम् ॥ ९-१ ॥&lt;/p&gt;&#xA;&lt;p&gt;प्रभावतीष्वेव हि तारकासु कौलं तु सूर्योदयदर्शनात् प्राक् ।&lt;br&gt;&#xA;वदन्ति सन्ध्यां मुनयः प्रभातां तस्यां विनिद्रः शयनं च जह्यात् ॥ ९-२ ॥&lt;/p&gt;&#xA;&lt;p&gt;अत्र पितामहः: -&lt;/p&gt;&#xA;&lt;p&gt;नक्षत्रज्योतिरारभ्य आ सूर्योदयदर्शनात् ।&lt;br&gt;&#xA;प्रातःसन्ध्येति तां प्राहुर्मुनयो वेदपारगाः ॥ इति ।&lt;/p&gt;&#xA;&lt;p&gt;स्मरन् हृदम्भोरुहकोटरस्थं शैवं परं ज्योतिरथात्मसञ्ज्ञम् ।&lt;br&gt;&#xA;व्रजेत् समुत्थाय दिशं विशुद्धामम्भः प्रभूतं सुलभं च यस्याम् ॥ ९-३ ॥&lt;/p&gt;&#xA;&lt;p&gt;अत्र स्मृतिः: -&lt;/p&gt;&#xA;&lt;p&gt;निवीतं दक्षिणे कर्णे समासज्याम्बरेण तु ।&lt;br&gt;&#xA;अवकुण्ठ्य शिरो मौनी मलोत्सर्गमथाचरेत् ॥ इति ।&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/10/</guid>
      <description>&lt;p&gt;अथ दशमः पटलः&lt;/p&gt;&#xA;&lt;p&gt;प्रणम्य शम्भुं शशिखण्डशेखरं भवं भवच्छेदकरं समासतः ।&lt;br&gt;&#xA;सभूतशुद्धिक्रममात्मशोधनं निगद्यते योगजपादिसिद्धये ॥ १०-१०-१ ॥&lt;/p&gt;&#xA;&lt;p&gt;स्नातो यथावत् समुपास्य सन्ध्यां यागालयं प्राप्य कृताङ्घ्रिशौचः ।&lt;br&gt;&#xA;आचम्य चान्तर्विधिवत् प्रविष्टः शस्तासने वाग्यमवान् निविष्टः ॥ १०-१०-२ ॥&lt;/p&gt;&#xA;&lt;p&gt;आमस्तकाङ्घ्रिद्वयमात्मदेहे ध्यायन् सुसूक्ष्मं सुषिरं तदन्तः ।&lt;br&gt;&#xA;बाह्ये तु विन्यस्य तु शक्तिमच्छां व्योमत्विषं तामथ देहमध्ये ॥ १०-१०-३ ॥&lt;/p&gt;&#xA;&lt;p&gt;हुङ्कारबीजं रुचिमद् विचिन्त्य प्राणान् नियम्याथ निवेश्य चित्तम् ।&lt;br&gt;&#xA;तद्रेचकान्तोऽत्र फडन्तमस्त्राद् ग्रन्थिप्रभेदं क्रमशो विदध्यात् ॥ १०-४ ॥&lt;/p&gt;&#xA;&lt;p&gt;ये ग्रन्थयः पञ्च तमोमलिष्ठा हृत्कण्ठतालुस्थितयः प्रसिद्धाः ।&lt;br&gt;&#xA;भ्रूमध्यतो मूर्धनि चेति तेषां भेदात् तु नाडीसरणिः प्रसिध्येत् ॥ १०-५ ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/11/</guid>
      <description>&lt;p&gt;अथैकादशः पटलः ।&lt;/p&gt;&#xA;&lt;p&gt;अथोच्यते सिद्धिकरी मनूनां दीक्षा यथा सा च चतुष्प्रकारा ।&lt;br&gt;&#xA;तथाहि मन्त्री प्रथमाथ शैवी शाक्तेयिकाख्या त्वथ वैष्णवी च ॥ ११-१ ॥&lt;/p&gt;&#xA;&lt;p&gt;ददाति यस्मादिह दिव्यभावं मायामले कर्म च सङ्क्षिणोति ।&lt;br&gt;&#xA;फलं चतुर्वर्गमयं च यस्यास्तस्मात् तु दीक्षेत्यभिधानमस्याः ॥ ११-२ ॥&lt;/p&gt;&#xA;&lt;p&gt;सामान्यभूता खलु मान्त्रिकी स्याद् दीक्षा स्मृता मन्त्रगणेषु तद्वत् ।&lt;br&gt;&#xA;वर्णेषु चापि द्विजपूर्वकेषु स्याच्छैवशाक्तेष्वपि वैष्णवेषु ॥ ११-३ ॥&lt;/p&gt;&#xA;&lt;p&gt;कौबेरदिग्भागगते दिनेशे पुण्यर्क्षयोगे सुतिथौ सुलग्ने ।&lt;br&gt;&#xA;पक्षे तु पूर्वे विदधीत दीक्षामाचार्यशिष्याभ्युदयप्रदे च ॥ ११-४ ॥&lt;/p&gt;&#xA;&lt;p&gt;दीक्षासु देवालयमण्डपानां वेश्मादिकृत्येऽपि च विघ्नशान्तौ ।&lt;br&gt;&#xA;वास्त्वीशपूजां प्रथमं विदध्यात् संवर्तयेत् सर्वसमीहितानाम् ॥ ११-५ ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/12/</guid>
      <description>&lt;p&gt;अथ द्वादशः पटलः ।&lt;/p&gt;&#xA;&lt;p&gt;उत्सवेषु विविधेष्वपि दीक्षास्थापनादिषु पवित्रविधौ च ।&lt;br&gt;&#xA;मङ्गलाङ्कुरविरोपणपूर्वं मङ्गलं भवति कर्म कृतं तत् ॥ १२-१ ॥&lt;/p&gt;&#xA;&lt;p&gt;शस्तयागदिवसात् तु पुरस्तात् सप्तमेऽहनि शुभे नवमे वा ।&lt;br&gt;&#xA;पञ्चमेऽपि सुदिने सुमुहूर्ते मङ्गलाङ्कुरविधिं विदधीत ॥ १२-२ ॥&lt;/p&gt;&#xA;&lt;p&gt;पात्रमत्र विहितं त्रिविधं तत् पालिका च घटिका च शरावम् ।&lt;br&gt;&#xA;विष्णुपद्मभवशङ्करदैवं तत्त्रयं पृथगनुक्रमशः स्यात् ॥ १२-३ ॥&lt;/p&gt;&#xA;&lt;p&gt;अङ्गुलैः कृतिमितैः स्फुटमुच्चा पालिकावदनविस्तरतोऽपि ।&lt;br&gt;&#xA;उत्तमा च यरयाङ्गुलसङ्ख्ये मध्यमाधमविधौ कथिते वै ॥ १२-४ ॥&lt;/p&gt;&#xA;&lt;p&gt;पादविस्तृतिरथोर्ध्वमिता स्यात् तत्त्रिभागमितकण्ठबिलं च ।&lt;br&gt;&#xA;दण्डवद् भवति शिष्टमशेषं कण्ठतुल्यं परिणाहमनोज्ञम् ॥ १२-५ ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/13/</guid>
      <description>&lt;p&gt;अथ त्रयोदशः पटलः&lt;/p&gt;&#xA;&lt;p&gt;अथो यागगेहं चतुर्द्वारकोणं चतुस्तोरणाङ्कं वितानध्वजाढ्यम् ।&lt;br&gt;&#xA;सगोगोमयाद्भिर्विलिप्तं समन्तात् स्रगालम्बितं तत्सुगन्धं च धूपैः ॥ १३-१ ॥&lt;/p&gt;&#xA;&lt;p&gt;प्रदीपाङ्कुराढ्यैस्तथा पूर्णकुम्भैरलङ्कृत्य कुण्डं च कृत्वेन्द्रभागे ।&lt;br&gt;&#xA;यथालक्षणाढ्यं चतुष्कोणमस्मिन् निधायाग्निमग्नेर्मुखं चात्र हुत्वा ॥ १३-२ ॥&lt;/p&gt;&#xA;&lt;p&gt;ततो दक्षिणस्यां यजेद् विघ्नराजं समभ्यर्च्य गन्धैश्च भक्ष्यैश्च भोज्यैः ।&lt;br&gt;&#xA;गृहे मध्यतस्तत् स्थलं शोधयित्वा चतुष्कोणमस्मिन् विधायोक्तसूत्रैः ॥ १३-३ ॥&lt;/p&gt;&#xA;&lt;p&gt;पुनर्द्व्यष्टधा तद् विभज्यात्र च स्युः पदानां शते द्वे च पञ्चाशता षट् ।&lt;br&gt;&#xA;लिखेन्मध्यतोऽब्जं पदैर्द्व्यष्टसङ्ख्यैर्बहिर्वर्तुलानां त्रयं दर्भसङ्ख्यैः ॥ १३-४ ॥&lt;/p&gt;&#xA;&lt;p&gt;अशीत्या पदानां भवेद् राशिचक्रं प्रियायज्ञसङ्ख्यैः पदैरत्र शिष्टैः ।&lt;br&gt;&#xA;लिखेद् द्वारशोभाः प्रशोभाः सकोणाः पदैः षट्चतुर्भिश्च वेदर्तुसङ्ख्यैः ॥ १३-५ ॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH/AryaH/hinduism/sAmya-vaiShamye/kriyA/sangrahaH/IshAna-shivaH/1_sAmAnya-pAdaH/14/</guid>
      <description>&lt;p&gt;अथ चतुर्दशः पटलः ।&lt;/p&gt;&#xA;&lt;p&gt;अथाग्नेयास्तु कथ्यन्ते कल्पाः सङ्कल्पितार्थदाः ।&lt;br&gt;&#xA;वैदिकः प्रथमः कल्पः शैवो वैष्णव एव च ॥ १४-१ ॥&lt;/p&gt;&#xA;&lt;p&gt;काम्यश्चेति चतुर्धाग्नेः कल्पाः स्युस्तन्त्रचोदिताः ।&lt;br&gt;&#xA;नित्यं नैमित्तिकं काम्यं साध्यं यत् कर्म वैदिकैः ॥ १४-२ ॥&lt;/p&gt;&#xA;&lt;p&gt;द्विजैस्तु वैदिकैर्मन्त्रैस्तत् सिध्येद् वैदिकाग्निना ।&lt;br&gt;&#xA;शैवागमोदितं कर्मं शैवैर्मन्त्रैरथापि यत् ॥ १४-३ ॥&lt;/p&gt;&#xA;&lt;p&gt;कृतं पाशुपताद्यैश्च शैवोऽग्निस्तत् प्रसाधयेत् ।&lt;br&gt;&#xA;वैष्णवं कर्म तन्मन्त्रैः साधयेद् वैष्णवाग्निना ॥ १४-४ ॥&lt;/p&gt;&#xA;&lt;p&gt;पुरुषार्थचतुष्कं यत् काम्यकर्माणि यानि षट् ।&lt;br&gt;&#xA;तानि संसाधयेदग्निर्मन्त्रैर्वैदिकतान्त्रिकैः ॥ १४-५ ॥&lt;/p&gt;&#xA;&lt;p&gt;द्वात्रिंशद्भेदभिन्नोऽग्निर्द्वात्रिंशत्कर्मभेदितः ।&lt;br&gt;&#xA;इत्थमाथर्वणविदां ख्यातमङ्गिरसां मतम् ॥ १४-६ ॥&lt;/p&gt;</description>
    </item>
  </channel>
</rss>
