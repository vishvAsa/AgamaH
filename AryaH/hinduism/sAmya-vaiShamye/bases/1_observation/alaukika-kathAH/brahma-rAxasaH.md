+++
title = "ब्रह्म-राक्षासः"
+++

स्रोतः - विक्रमः (२०२४) - "असकृत् श्रुतमिदं वृत्तान्तम्  उपन्यासावसरे  स्वामितः"।

१९७० दशकस्य उत्तरार्धे कदाचित्  
श्रीमुक्कुर्-स्वामी विजयवाडा-समीपे उपन्यासं कुर्वन् आसीत्।

तत्र कश्चन जनः  
तं मिलित्वा अवदत् -  

> "मम समस्यां व्याख्यातुं न शक्नोमि।  
कृपया मम गृहं आगच्छतु;  
तदा भवान् अवगमिष्यति।" 

इति। 

स्वामी तस्य गृहं गतवान्।  
तत्र एकायां प्रकोष्ठे नीतः।  
तत्र एका तरुणी बालिका  
शृङ्खलाभिः बद्धा आसीत्।  
वस्त्राणि विक्षिप्य नग्ना स्थिता।

यः व्यक्तिः स्वामीं आमन्त्रितवान्  
सः तस्याः पिता  ।  
स आह - 

"एषा ब्रह्मरक्षसा ग्रस्ता।  
कृपया मम साहाय्यं कुर्वन्तु,  
मम तनयां रक्षतु।" 

इति॥ 

> "नृसिंह-यज्ञं कृत्वा  
भगवन्तं प्रार्थयामः"  

इति श्रीस्वामी अवदत्।

उपन्यास-समाप्तेः अनन्तरं  
श्री-स्वामी यज्ञम् आरब्धवान्।  
यज्ञस्य समाप्तौ बालिका ब्रह्मरक्षसः अपूर्णतया मुक्ता जाता। तस्याः क्रियाकलापः व्यवहारः च  
प्रायः सामान्यः जातः।

> "द्वितीयं यज्ञं कुर्मः;  
भवतः तनयां प्रभुः पूर्णतया अनुगृह्णाति"  

इति श्रीस्वामी अवदत्।

द्वितीययज्ञस्य समये ब्रह्मरक्षो  
बालिकायाः माध्यमेन स्वामिनं भर्त्सयितवत् ।  
पूर्णाहुति-समये बालिका शृङ्खलां विदार्य  
बहिर् अधावत्।  
ब्रह्मरक्षस् तस्याः अन्तः स्थातुं नाशक्नोत् ।  
अन्तिमेषु क्षणेषु स्वामिनं मारयितुम् प्रायतत  ।  
अतः बालिका उत्थाय  
अतीव-सुदृढ-देहिनं  स्वामिनं उत्थाप्य  
(चतुर्-गज-विस्तृते चतुर्-गज-गहने वर्तुलाकारे ) होम-कुण्डे क्षिप्तवती ।

भगवत्-कृपया श्रीस्वामी अग्नौ न पतितः,  
अपितु परतीरं  प्राप्तवान्।

एतेन अन्तिमया क्रियया ब्रह्मरक्षो निर्गतम् ।

बालिका सामान्या जाता ।  
सा विवाहं कृत्वा  
सम्प्रति अमेरिकादेशे निवसति ।
