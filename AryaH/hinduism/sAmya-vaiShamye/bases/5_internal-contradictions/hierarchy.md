+++
title = "Hierarchy"
+++

(तत्र तत्र बलीयस्त्व-वाक्यान्य् उदाह्रियन्ते - बील्यस्-स्थाने हि, यथा वेदभागे वेदबलीयस्त्व-वचनम्, स्मृति-भागे स्मृति-बलीयस्त्ववचनम् … । )

## प्रत्यक्षम् अनुमानोपबृंहितम्
अदुष्ट-प्रत्यक्ष-प्राबल्यम् अन्यत्रोक्तम् ([रा](/rAmAnujIyam/tattvam/venkaTa-nAtha-shAkhA/vishvAsaH/pramANAni))।  

### गुर्व्-आदेशः
साक्षाल् लब्धो गुर्व्-आदेशः - शास्त्र-विरोधे स्पष्टे सति त्याज्य एव।  
एवम् पतिर् वा पिता वाऽपि सद्-आचारं न रुन्ध्यात्। 

## वेदाः
नाना-सम्प्रदायानां पुराणेषु (इतिहासेषु च) प्रक्षेपाणाम् अस्तित्वम् अङ्गीकृतम्। न तथा वेदेषु।  

### स्मृत्य्-अपेक्षया बलीयस्त्वम्
jaiminI viewed veda-s as more authoritative than smRti-s, which were considered authoritative only in so far as it does not oppose the veda-s.

> श्रुतिर्हि बलीयस्यानुमानिकादाचारात् ८  
विप्रतिषेधे श्रुतिलक्षणं +++(सन्ध्याग्निहोत्रादिचोदकम्)+++ बलीयः ९

इत्य् आपस्तम्बः। 

> "विप्रतिपत्तौ च स्मृतीनाम् अवश्य-कर्तव्ये ऽन्यतर-परिग्रहे, ऽन्यतर-परित्यागे च  
श्रुत्य्-अनुसारिण्यः स्मृतयः प्रमाणम् ;  
अनपेक्ष्या इतराः ;  
तद् उक्तं प्रमाण-लक्षणे —  
>
> ‘ विरोधे त्व् अनपेक्षं स्याद्  
असति ह्य् अनुमानम्’ (जै. सू. १ । ३ । ३) 
>
> इति ।  
न चातीन्द्रियान् अर्थान् श्रुतिम् अन्तरेण कश्चिद् उपलभत  
इति शक्यं सम्भावयितुम् ,  
निमित्ताभावात् ।   
… तस्मात् तस्यापि स्मृति-विप्रतिपत्त्य्-उपन्यासेन  
श्रुत्य्-अनुसारान् अनुसार-विषय-विवेचनेन च  
सन्-मार्गे प्रज्ञा सङ्ग्रहणीया ।"

इतर-शास्त्राणां च वेदोपबृंहकत्वं सर्व-प्रतिपन्नम्। To the extant that these other shAstra-s are consonant with veda-s, their authority is agreed upon.


> "या वेदबाह्याः स्मृतयो  
याश्च कांश्च कुदृष्टयः।  
सर्वास्ता निष्फलाः प्रेत्य  
तमोनिष्ठा हि ताः स्मृताः" 

इति मनुः। 

> "अनादिम् अव्यवच्छिन्नां श्रुतिम् आहुर् अकर्तृकाम् /शिष्टैर् निबध्यमाना तु न व्यवच्छिद्यते स्मृतिः // वाक्य_१।१७२ //   
अविभागाद् विवृत्तानाम् अभिख्या स्वप्नवच् छ्रुतौ / भावतत्त्वं तु विज्ञाय लिङ्गेभ्यो विहिता स्मृतिः // वाक्य_१।१७३ //  


medhAtithi commenting on manu smRti repeatedly states the greater authority of vedic injunctions in case of apparent conflicts \[Eg - [4.176](https://www.wisdomlib.org/hinduism/book/manusmriti-with-the-commentary-of-medhatithi/d/doc200281.html)\].

- Certain cases where the smRti diverges from shruti are considered by shabara \[[6.1.13e](https://archive.org/stream/ShabaraBhasyaTrByGanganathJha/Shabara%20Bhasya%20tr%20by%20Ganganath%20Jha%20Vol%202#page/n289/mode/2up), [TW](https://twitter.com/GhorAngirasa/status/864525895784169475)\].

Other quotes in BG 16.

### उपनिषदः
उपनिषत्सु प्रसिद्धाः प्रतिष्ठिततरास् सर्वैर् बहुमता, इतरे न। 



> किं च,  
अष्टोत्तर-शतोपनिषदां वेदत्व-स्वीकारेऽपि  
उपनिषदां मध्ये  
ईश-केन-कठ-प्रश्न-मुण्ड-माण्डूक्य-तैत्तिरीयैतरेय -छान्दोग्य-बृहदारण्यक-संज्ञिकानां दशोपनिषदां वेद-गत-ज्ञान-काण्डान्तर्भावः,  
न तु श्वेताश्वतर-कैवल्याथर्वशिखाथर्वशिरः-प्रभृति-उपनिषदाम् ।  
वेद-गत-कर्म-काण्डानन्तर्भावस् तु स्पष्ट एव ।  
> मुक्तिकोपनिषद्य् आञ्जनेयं प्रति  
>
>> माण्डूक्यम् एकम् एवालं  
मुमुक्षूणां विमुक्तये ।  
तथाप्य् अलब्धं चेज् ज्ञानं  
दशोपनिषदं पठ ।  
ज्ञानं लब्ध्वा चिराद् एव  
मामकं धाम यास्यसि ॥  
तथापि दृढता नो चेद्  
विज्ञानस्याञ्जनासुत ।  
द्वात्रिंशद्-आख्योपनिषदं  
समभ्यस्य निवर्तय 
> 
> इति श्री-राम-वाक्यानि दृश्यन्ते ।  
>
> …  
> > “पुराण-न्याय-मीमांसा-  
धर्म-शास्त्राङ्ग-मिश्रिताः ।  
+++(१० उपनिषदः, + ऋग्-यजुस्-सामाथर्वाः →)+++ वेदाः स्थानानि विद्यानां  
धर्मस्य च चतुर्दश” 
> 
> इति याज्ञवल्क्य-स्मृति-प्रथमाध्याय-वचन-प्रामाण्यात् ।



इति महाशैवमतमर्दने रामसुब्रह्मण्यशास्त्री।  



## स्मृतयः
> “श्रुतिस् तु वेदो विज्ञेयो  
धर्म-शास्त्रं तु वै स्मृतिः” 

इति मनुः। 

स्मृतिष्व् अप्य् आन्तरिकं तारतम्यम् भवति,  
येनाप्रसिद्धाः स्मृतयस् सन्देहास्पदानि।  

> वेदार्थोपनिबद्धत्वात्  
प्राधान्यं तु मनोः स्मृतम्।  
मन्व्-अर्थ-विपरीता या  
स्मृतिः सा न प्रशस्यते  ॥

### पुराणाद्य्-अपेक्षया बलीयस्त्वम् 
पुराणेष्व् एवोक्तम् -

> यन् न दृष्टं हि वेदेषु  
तद् दृष्टं स्मृतिषु द्विजा: ।  
उभयोर् यन् न दृष्टं हि  
तत्-पुराणैः प्रगीयते ॥   
\- स्कन्दपुराणे प्रभासखण्डे  
५.३.१२१-१२४

श्रीवैष्णवग्रन्थेष्व् एतद्-उक्तिर् अन्यत्र ([रा](/rAmAnujIyam/tattvam/venkaTa-nAtha-shAkhA/vishvAsaH/pramANAni))। 

> श्रुति-स्मृति-पुराणानां  
विरोधो यत्र दृश्यते ।  
तत्र श्रुतिर् बलिष्ठा स्याद्  
द्वयोर् मध्ये स्मृतिर् वरा ॥  
श्रुति-स्मृति-पुराणेषु  
विरुद्धेषु परस्परम् ।  
पूर्वं पूर्वं बलीयः स्याद्  
इति वेद-विदो विदुः  

इति व्यास-स्मृति-वचनम् ।

आचाराख्यायिकाभ्यः स्मृतेः प्राबल्यात् (वक्ष्यमाणात्),  
नैस् सह वर्तमानानां विधीनाम् अपि तत्-साहचर्यात् स्मृत्य्-अपेक्षया दौबल्यम्। 

### आचाराख्यायिकाभ्यः प्राबल्यम्
आचाराख्यायिका इतिहास-पुराणेष्व्, आगमेष्व्, ऐतिह्येषु वोक्तास् स्युः,  
शिष्टाचारेषु वा साक्षात्-कृताः।  
तेभ्यस् सर्वेभ्योऽपि स्मृति-ग्रन्था बलीयांसः।  

#### प्रमाणानि
> यान्य् अस्माकं सुचरितानि- तानि त्वयोपास्यानि, नो इतराणि ।  
> - तैत्तिरीय-श्रुतौ शिक्षा-वल्ली॥

यत् किञ्चित् पूर्वाचार्य-कृतम्, तत्र सुचरितं ग्राह्यम्, नेतरत्।  
किं सुचरितं नाम? यत् शास्त्रादि-प्रमाणैः प्रशस्तम्।  
अतः, सन्देहास्पद-चरित-काव्यादिभिर् भ्रान्तैर् न भाव्यं साम्प्रदायिकैः। 

> दृष्टो धर्मव्यतिक्रमः - साहसं च पूर्वेषाम् ७  
तदन्वीक्ष्य प्रयुञ्जानः सीदत्य् अवरः ९

इति चापस्तम्बः। 


#### स्मृत्य्-अनुमानम्
शिष्टाचारा अनुमित-स्मृतयः।  
यथा - होलिकोत्सवादिषु शिष्टाचारेषु मीमांसकैः लुप्त-श्रुति-स्मृती अनुमीयेते। 

- Where the shiShTa behavior is clearly in conflict with shruti etc.., it should be deprecated according to some (eg medhAtithi on manu [here](https://www.wisdomlib.org/hinduism/book/manusmriti-with-the-commentary-of-medhatithi/d/doc200283.html) ).

### आचाराख्यायिकासु तारतम्यम्
इतिहास-पुराणयोस् तारतम्यम् पृथग् उक्तम्।  
तद्-अपेक्षया +ऐतिह्यस्य शिष्टाचारस्य च दौर्बल्यम्। 

शिष्टाचारस्य प्रत्यक्षगम्यत्वात्, ऐतिह्यस्यापेक्षया तस्य प्राबल्यम्। 

Can't guarantee integrity of pramANa in most cases. Hence lowest pramANa. Eg. 'moovaayirappaDi guruparamapara prabhava' has many interpolations (eg. meeting of prabodha-chandrodaya author with sankalpa-sUryodaya author VD). Also see: [TW](/rAmAnujIyam/paramparA/paramparAH)

In many cases outright kAvya-s masquerade as aitihyas, misleading later naive practitioners (eg. shankara-digvijaya-s, maNimanjarI).

## इतिहासौ
प्रकृत-सर्ग-विषये तत्रैवेतिहास-वैशिष्ट्यम् आह गोविन्दराजः - 

> पुराणं सर्ग-प्रतिसर्गादिष्व् अन्य-परम्  
इति न इतिहासवत् पुरावृत्त-कथने तात्पर्यवत्।

वेदोक्तेतिहासौ न सम्प्रति-प्रसिद्धाव् इति केचित्।  
तत्-प्राग्-रूपाण्य् एवेति मन्तुम् अलम्। 

तत्रापि **रामायणं** प्रधानम् मन्यन्ते रामानुजीयाः।  
माध्वास् तु भारतम्।  
तेन रामायणाख्यानान्तराणि पुराण-पदम् आप्तानि  
वाल्मिकि-कृतेर् अपेक्षया ऽल्पतराणि। 

चन्द्रशेखर-सरस्वती त्व् अनेन शिवरहस्यं, स्कान्दं चापीतिहास-शब्द-वाच्यम् अमन्यत! +++(5)+++  
प्रमाणं तु विचारणीयम्। 

### पुराणापेक्षया बलम्
अत्र रामानुजीये विस्तारः ([रा](/rAmAnujIyam/tattvam/venkaTa-nAtha-shAkhA/vishvAsaH/pramANAni))। 



## पुराणम्
### स्थूल-तारतम्यम्
**पुराणेषु** पुनस् **तारतम्यं**  
स्वतः पुराणैर् एवोच्यते ।  
तत्र हि तामस-राजस-सात्त्विक-भेदेन ग्राह्याग्राह्यतक्ता।  

श्रीवैष्णवाभ्युपगतं तारतम्यम् [अत्रेक्षताम्](/rAmAnujIyam/tattvam/venkaTa-nAtha-shAkhA/vishvAsaH/purANa-tAratamyam) ।

### सात्त्विकेषु तारतम्यम्
पुनस् तत्रापि सात्त्विकेषु तारतम्यं कथ्यते।  

यथा विष्णुपुराणं पुराणरत्नम् इति वदन्ति श्रीवैष्णवाः - कस्यचन देवताविशेषस्य स्तुत्यर्थम् अन्तरा साधारण-पक्षपातरहित-प्रश्नैर् उपक्रमात्।  

एवम् भागवतम् प्रधानम् मन्यन्ते गौडीयाः - ततो ब्रह्मसूत्र-पुराणान्तर-कृतो व्यासस्य तृप्तेः। 


## आगम-दौर्बल्यम्
श्रुति-स्मृत्योर् अपेक्षया ऽऽगम-दौर्बल्यं तत्र तत्रागमैर् एवोक्तम्।  
वैदिकेष्व् आर्येष्व् आगमापेक्षया श्रुतेर् येनकेनचिद् अपि हेतुना प्रतिष्ठिततरत्वं निर्विवादम्।  
यत्र श्रुतिस्मृत्य्-अपेक्षया ऽनन्यथाऽवगम्य-विरोधेनागमेषु विधिः,  
स पूर्वम् एवार्यसमाजाद् बहिष्कृतेभ्यो विहितो ज्ञेयः। 

पाञ्चरात्रागमदौर्बल्ये रामानुजीये विचारो द्रष्टव्यः ([रा](/rAmAnujIyam/tattvam/venkaTa-nAtha-shAkhA/vishvAsaH/pramANAni))। 

### वेद-बाह्य-विषयता
In the kUrmapurANa (various Agama-s were said to be created because some men are excluded from the veda and incapable of following it).

>  KūrmP_1,15.109
**न** वेदबाह्ये पुरुषे  
पुण्यलेशो ऽपि शङ्कर ।  
**संगच्छते** महादेव  
धर्मो वेदाद् विनिर्बभौ ॥  
तथापि भक्तवात्सल्याद्  
**रक्षितव्या** महेश्वर ।  
अस्माभिः सर्व एवेमे  
गन्तारो नरकानपि ॥  
तस्माद् वै वेदबाह्यानां  
**रक्षणार्थाय** पापिनाम् ।  
**विमोहनाय शास्त्राणि  
करिष्यामो** वृषध्वज ॥
>   
> एवं संबोधितो रुद्रो  
माधवेन मुरारिणा ।  
**चकार मोहशास्त्राणि**  
केशवो ऽपि शिवेरितः ॥  
कापालं नाकुलं वामं  
भैरवं पूर्वपश्चिमम् ।  
पञ्चरात्रं पाशुपतं  
तथान्यानि सहस्त्रशः ॥  
> 
> सृष्ट्वा **तान् ऊचतुर्** देवौ  
**कुर्वाणाः** शास्त्रचोदितम् ।  
**पतन्तो** निरये घोरे  
बहून् कल्पान् पुनः पुनः ॥  
**जायन्तो** मानुषे लोके  
क्षीणपापचयास् ततः ।  
ईश्वराराधनबलाद्  
**गच्छध्वं** सुकृतां गतिम् ।  
**वर्तध्वं** मत्-प्रसादेन  
नान्यथा निष्कृतिर्हि वः ॥

## अर्थ-शास्त्रम्
बृहस्-पतिर् आह - 

> **धार्यं** मन्व्-आदिकं शास्त्रं  
नार्थ-शास्त्रं कथञ्चन।  
द्वयोर् विरोधे **कर्तव्यं**  
धर्म-शास्त्रोदितं वचः  ॥ १।११३ ॥


## युक्ति-मात्रम्
न वचनविरोधे युक्तिर् वर्तते। विस्तारो ऽन्यत्र ([रा](/rAmAnujIyam/tattvam/venkaTa-nAtha-shAkhA/vishvAsaH/pramANAni))। 

## क्रमाः
श्रीवैष्णवाभ्युपगत-प्रामाण्य-क्रमः (वेङ्कटनाथशाखा) [अन्यत्र](/rAmAnujIyam/tattvam/venkaTa-nAtha-shAkhA/vishvAsaH/pramANAni) द्रष्टव्या । 

शाङ्कर-प्रमाणततिर् [अन्यत्रोक्ता](/AgamaH_brAhmaH/shAnkara-darshanam/tattvam/vishvAsaH/pramANam) । 

माध्वगौडीयादीनाम् [अन्यत्र](/rAmAnujIyam/tattvam/venkaTa-nAtha-shAkhA/vishvAsaH/para-mata-bhedAH) विचारितम्। 