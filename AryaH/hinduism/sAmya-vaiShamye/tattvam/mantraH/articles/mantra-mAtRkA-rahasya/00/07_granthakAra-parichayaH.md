+++
title = "०७ ग्रन्थकार-परिचयः"

+++

गङ्गाया गरिमाणं मौलिमुकुटसङ्घटितगिरिश्रेष्ठम् । 

गुरुणादरेण 

बिभ्रद्विलसत्यत्रोत्तरो देशः ।। १ ।। 

यत्रास्ते वैसवारावनिरखिलगुणखनिय जनिर्जित्वराणा- 

माराद्वाराप्रसाराभिगतशत महारातिमारान्तकानाम् । 

विसरद सिलतोद्यद्यश: सौरभाणां, 

श्रीवेनीमाधवानां 

जृम्भन्तेऽद्यापि येषां रणरमणकथाश्चारु-रानाभिधानाम् ।। २ ।। 

यस्याङ्के शोभते ग्राम: श्री सुमेरुपुराभिधः । 

पूर्वाञ्चले सदानीरा भाति लोननदी मुदा ॥ ३ ॥ 

दक्षिणस्यां च खरही पलाशवनसंवृता । 

प्रतीच्यां वहती चैव वर्षान्मदकलेवरा ॥ ४ ॥ 

वशिष्ठस्य गणे जात 

उपमन्युर्महायशाः । गोत्रप्रवर्तकः कश्चिदासीच्छ्वोत्तमो महान् ॥ ५ ॥ वशिष्ठ इन्द्रप्रमदो महर्षिश्व भरद्वसुः । अस्यैते पूर्वजा आसन् प्रवरा ऋषयस्त्रयः ॥ ६ ॥ तस्योपमन्योर्महतो गोत्रे जातो नरर्षभः । आसीत्प्रभाकरः श्रीमानस्माकं कोऽपि पूर्वजः ।। ७ ।। यद्विषये वंशजस्यैव कस्यचित्सूक्तिरीयते- 

'न दक्षिणाशाप्यवलम्बिता क्वचित् 

कृतोऽमुना नैव कदाप्यधः करः । तथापि लक्ष्मी सुहृदे समर्पयन् 

प्रभाकरोऽभूदपरः प्रभाकरः ॥' 

तस्यावस्थीत्यन्ववाय: प्रसिद्धो, 

विद्यावृद्धः कान्यकुब्जद्विजेषु । 

उन्नावाख्ये मण्डले ग्रामउक्ते, 

तस्मिन्वंशे सम्प्रसूतोऽहमस्मि ॥ ८ ॥ 

चन्द्रमती यस्याम्बा रामकुमारो भिषग्वरस्तातः । 

आवसथिककुलशैलः सततं प्राभाकरो जयति ।। ९ ।।२९६ 

 

साहित्ये कृतधीरधीतिनिपुणैरन्तेवसद्भिः सदा । संवीतो नवनीतिकौशलजुषी यस्याभवच्छेमुषी ॥ गीतागानचणः पितृव्यचरणो जैरामसंज्ञः सुधीः । वैदुष्यं हि वितीर्य मे सुरगिरो मामञ्जसान्वग्रहीत् ॥ १० ॥ श्रुत्यन्ते प्रथिता मतिः स्मृतिपुराणादौ च पूर्णा गति- यस्याभूद्रघुवंश इत्यभिधया ख्यातः पितृव्यो गुरुः । संसत्सु प्रतिवादिवृन्दविभदीकारप्रकारे पटु- मुम्बाया नगरे वसविधिया लेभेऽवदातं यशः ।। ११ ।। अष्टाध्यायी हि यस्याः स्मृतिसरणिमिता या क्रमव्युत्क्रमेण, तस्या अङ्के स्वतातस्वसुरखिलमहो शैशवं येन नीतम् । कौमुद्याः फक्किकासु प्रणिहितहृदयः शेखरप्रोतचित्तः । ब्रह्मानन्दाभिधानः गुरुरपर इहाऽभूद्यस्य धन्यो पितृव्यः ॥ १२ ॥ सूर्यनारायणः शुक्लो वाराणस्यां गुरुर्मम । आसीज्ज्ञानरुचौ सूर्यनारायण इवापरः ॥ १३ ॥ नित्यं रसावसेकाज्जीवनधारां प्रपूरयन्ती या । श्रीरिव गेहे कलिता सा मे ललिता सती भाति ॥ १४ ॥ 

तत्तिग्मांशोहर कुहरे चेतसालम्ब्य बिम्बं तत्राम्बाया विरचितवता चारु पञ्चोपचारम् । नित्यं सक्तेन हि जपविधौ भूयसा वेदमातु - रन्तर्यागप्रकटविधिनोत्थापिता 

नागकन्या ॥ १५ ॥ 

सिन्दूरारुणतरुणीं तरणीं भवजालजलधिहरीणाम् । 

करुणावीक्षणनिपुणामम्बामविलम्बमालम्बे 

॥ १६ ॥

