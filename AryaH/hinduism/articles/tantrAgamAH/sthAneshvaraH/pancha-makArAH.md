+++
title = "पञ्च-मकाराः"
+++

पञ्च-म-कारप्रयोगः

## पूर्वपक्षः 
तन्त्रशास्त्रेषु सर्वत्र पञ्च-म-कार-प्रयोगो दृश्यते;  
किम् इति पञ्च-मकार-प्रयोगो ऽपूर्वतोत्पाद-प्रयोजकः,  
किम् इति विध्य्-अङ्गत्वेन प्रयोग-विधिर् इति?  

यतस् तन्त्रेषु पञ्च-म-कार-प्राशस्त्यं  
क्वचित् तु तद्-उपयोग-राहित्ये कर्म-निष्फलत्वं, विरुद्ध-फलवत्त्वम् अपि दृश्यते,  
म-कार-विधानस्य सार्वत्रिकत्वेनापरिहार्यत्वम् अस्त्य् एव।

## सिद्धान्तः
तत्रायं सिद्धान्तः।  

सर्व-तन्त्र-स्व-तन्त्राणां विधि-निषेध-वाक्य-प्रयोज्यकत्व-विरहान् नात्र विधिः।  
शास्त्रम् अपि विधि-प्रेर्यत्वावच्छिन्नानाम् एव प्रति विधिना प्रयुङ्क्ते।  

## प्रत्यवायशङ्का
अत्र प्रति-प्रश्नो भवति-  

> "न गुरुं हन्याद्" इत्य् अस्य  
हननाप्रयुक्तानाम् एव कृते पातकम् 

इति तु नास्ति।  

योऽपि निषेध-वाक्य-द्वारा ऽनिषिद्धः,  
सोऽपि निरतिं+++(=दुर्गतिं??)+++ गच्छत्य् एव गुरु-वध-जन्य-प्रत्यवाय-बलाद्।  
तथैव पञ्च-मकाराप्रयुञ्जानस् तान्त्रिको  
निरतिं+++(=??)+++ गच्छेद् विधि-वाक्योल्लङ्घनात्।

अत्रेदम् अवधेयं भवति।  

## असार्वत्रिकता
तन्त्रेषु पञ्च-म-कार-प्रयोगः सार्वत्रिको नास्ति।  
सर्वत्र शैवागमेषु मकार-विधानं नास्त्येव।  
भैरवागमेष्व् अपि मत्स्येन्द्र-नाथ-विरचित-शात्रेषु  
पञ्च-म-कारस्य साङ्केतिकोऽर्थो दृश्यते।  
तत्र कौलानाम् एव प्रधान-भुते कुलार्णव-तन्त्रे  
पञ्च-म-कारस्यान्तर्याग-व्याख्यानं दृश्यते।  

## स्वातन्त्र्यवादः
तत्र तत्र शास्त्र-कृद्भिर् अमृतानन्द-शिवानन्द-महेश्वरानन्द-प्रभृतिभिः  
स्वातन्त्र्य-वादम् अवलम्ब्यैव  
म-कारादीनां व्याख्यानं वैकल्पिकत्वेन निर्णीतम् अस्ति।
भवतु नाम।  

## भास्करराय-मतम्
> तत्र सर्व-तन्त्र-स्व-तन्त्रा भास्कर-राय-वर्या  
मीमांसक-दृष्ट्या म-कार-विवेचनं विदधाना  
पञ्च-म-कारस्य सौत्रामण्यां सुरा-प्रयोगवत्  
सोमयागेषु पश्व्-आलम्बन-वद् विधित्वेनैव स्वीकृतवन्तः।  
किं भवान् तेषाम् अपि मतं नाङ्गी-करोति?

मतानाम् अङ्गीकारः शास्त्र-विधि-बद्ध-पशून् उपलक्ष्य।  
विधिः काम-प्रयुक्तानां भवति।  
कश्-चन षट्-कर्म-सिद्धि-कामो  
म-कारं विधित्वेन गृह्णीयान् नाम।  
ये खलु सर्वाम्नाय-साधनां भगवतः पशु-पतेर् आराधनार्थम् आचरन्ति,  
नितरां कामना-वियुक्तास्, तेषां कथं भवेद् विधिः?

यदि मतं निष्कामस्य न कर्मत्वं -  
सर्व-कर्म-प्रहाणस्यात्म-स्व-रूपत्वाद् इति,  
न तेषाम् आलसानां शाक्य-मत-प्रक्षालित-धियाम् +++(??)+++ अत्र वार्त्ता सङ्गता।  
परन्तु भास्कर-राय-मतं यद् उपस्थापितं  
तत्र किञ्चिद् अवधेयं भवति।  

एतेन मीमांसक-मतम् अवलम्ब्य विधि-परत्वेन यद् व्याख्यातं,  
तत् स्वतो गोरक्षनाथापर-पर्याय-महेश्वरानन्द-वाक्यं विरुद्ध्यते-  

> यत्र रुचिस् तत्र विधिः,  
यत्र इमा+++(=??)+++ नास्ति तत्र च निषेधः। 

इति +अस्माकं विवेकः  
हृदय-परिस्पन्द-मात्र-शास्त्राणाम् इति,  
लोकोल्लङ्घन-मात्र-विभवा योगिनी सर्वान्तिमे प्रार्थितत्वात्+++(=??)+++।

## अभिमान-वारणम्
अत्रेदम् अवधेयम्।  
राग-द्वेष-मोहानाम् एव बन्ध-कारणत्वम्।  
"एते पाप-प्रयुक्तानाम् एव भवति" +इति न।  
निष्पापानाम् अपि राग-द्वेषादि-दर्शनात्।  

ये खलु पाप-प्रयुक्तास्,  
ते तु साधना-शास्त्रेष्व् अनधिकृता एव,  
तेषां दीक्षायां दान-क्षपण+++(=तपो)+++-धर्मिण्यां सर्वथा ऽनधिकृतत्वात्।  

ये तु दीक्षिता पौंस्न-मल-विरहितास्  
तान् उपलक्ष्य मकारादि-विधान-निर्देशः।  
पञ्च-म-काराप्रयुञ्जानस्य  
"ब्राह्मणोऽहम्, शुद्धोऽहम्, नम्बूदर्य्-अहम्" इत्य्-आदि  
मिथ्या-ज्ञान-मोहितान् अभिलक्ष्य।  
यः खलु स्वात्मानं मनुते -  
"यतोऽहं, न मद्यं पिबामि, मद्य-पाद् अहं शुद्धो, धार्मिकश् चास्मी"ति मनुते,  
स शीघ्रम् एव मद्यं पिबेत्,  
यतस् तद्-अभिमानेन तस्य रागाद्य्-उदयः,  
मद्य-पान-जन्य-पातकाद् अधिक-कष्टद एव।+++(4)+++  
पाशुपतैश् चाष्ट-विध-पाश-प्रदर्शन-समये  
घृणादीनां गणनाद्  
यतो घृणादीनाम् अभावः स्यात्, तथा कार्यः साधकेन।  

### अनभिमाने ऽविधिः
परन्तु "यो ब्राह्मणाभिमानाद् विमुक्तस्,  
सः सर्वदैव मद्यं पिबेद्" इति तु +आश्चर्यवहं मतम्।  
यद्य् अभिमान-हननम् एव प्रमुखो ऽभिप्रायस्,  
तत्राभिमतिर् नास्ति चेत्,  
तत्-पानादि-विधानं पुनः मीमांसक-विधि-वाक्यवद् +++(काम्यकर्म??)+++विधानान्तर्गतम् एव स्यात्। 

> यदि लोकोल्लङ्घनम् एव प्रयोजनम् मैथुनादीनां,  
तत्र किं तर्हि तान्त्रिको भवेद् ब्रह्मचारी?  

प्रश्नोऽयं कुचोद्यः।  
न कोऽपि "मैथुनिको ऽहम्" इत्य् अभिमनुते,  
यथा कश्चन +"अहं ब्रह्मचारी"ति।  

## देवप्रीतिः
> परन्तु देवान् उद्दिश्य द्रव्य-त्यागस्य तन्त्र-वेद-समानकत्वात्,  
कथं देवतोद्दिष्ट-द्रव्येषु कर्तव्याकर्तव्य-विधि-निषेध-विरहः?  

साधु पृष्टम्।  
अत्र तन्त्र-शास्त्रेष्व् आत्मैव देवता प्रोक्ता, ललिता विश्व-विग्रहा।  
यदि च ललिताया स्वात्म-संस्थाया पान एव रतिस्,  
तत्र पिबतु नाम।  
परन्तु यावद् इच्छा-रूपिण्या भगवत्या समष्ट्यावतार+++(=??)+++-रूपत्व-बोधो न भवति,  
तावन् न कश्चन भवेत् साधकः।  
तस्य च कृते  

> "भृशं मद्य-पानेन श्ववन् मार्गे-शायिनं भगवती कृपा-कटाक्ष-दायिनी,  
सततं शुद्ध-मतिना ध्यान-परायणानां तु  
मद्य-पान-विरहितत्वेन कृपानवसर" 

इति तूपहासस्य विषयः।

<details><summary>विश्वास-टिप्पनी</summary>

यस्य देव-धर्मादि-निष्ठाया अग्रे ऽणूयते जात्याद्य्-अभिमानम्, तस्मै न जात्याद्य्-अभिमान-घातक-मद्यादि-विधानम्। 
</details>
