+++
dbcs_url = "https://www.dsbcproject.org/canon-text/content/409/1875"
title = "अपरिमितायुः नाम महायान सूत्र"

+++
अपरिमितायुः नाम महायान सूत्र
एवं मया श्रुतम्। एकस्मिन् समये भगवान् श्रावस्त्यां विहरति स्म जेतवने अनाथपिण्डदस्यारामे महता भिक्षुसंघेन सार्धमर्धत्रयोदशभिर्भिक्षुशतैः संबहुलैश्च बोधिसत्त्वैर्महासत्त्वैः॥

[1]
तत्र खलु भगवान् मञ्जुश्रियं कुमारभूतमामन्त्रयते स्म। अस्ति मञ्जुश्रीरुपरिष्टायामपरिमितगुणसंचयो नाम लोकधातुस्तत्रापरिमितायु[र्]ज्ञानसुविनिश्चिततेजोराज नाम तथागतो ऽर्हन् सम्यक्संबुद्ध एव हि तिष्ठति ध्रियते यापयति सत्त्वानां च धर्मं देशयति। [2]
शृणु मञ्जुश्रीः कुमारभूत, इमे जाम्बुद्वीपका मनुष्या अल्पायुष्का वर्षशतायुषस्;तेषां बहून्यकालमरनानि निर्दिष्टानि। ये खलु मञ्जुश्रीः सत्त्वास्तस्यापरिमितायुषः तथागतस्य गुणवर्णपरिकीर्तन नाम धर्मपर्यायं लिखिष्यन्ति लिखापयिष्यन्ति नामधेयमात्रमपि श्रोष्यन्ति यावत् पुस्तकागतामपि कृत्वा गृहे धारयिष्यन्ति वाचयिष्यन्ति पुष्प-धूप-गन्ध-माल्य-विलेपन-चूर्ण-चीवर-च्छत्र-ध्वज-घण्टा-पताकाभिश्च समन्तात् पूजाभिः पूजयिष्यन्ति ते परिक्षिनायुषः पुनरेव वर्षशतायुषो भविष्यन्ति। ये खलु पुनर्मञ्जुश्रिः सत्त्वास्तस्यापरिमितायुर्ज्ञानसुविनिश्चिततेजोराजस्य तथागतस्य नामाष्टोत्तरशतं श्रोष्यन्ति धारयिष्यन्ति वाचविष्यन्ति, तेषां आयुर्वर्धयिष्यति; ये परिक्षिणायुषः सत्त्वा नामधेयं श्रोष्यन्ति धारयिष्यन्ति वाचयिष्यन्ति तेषामप्यायुर्विवर्धयिष्यति। [3]
तस्मात्तर्हि मञ्जुश्रिर्दीर्घायुष्कत्वं प्रार्थयितुकामाः कुलपुत्रा वा कुलदुहितरो वा तस्यापरिमितायुषस्तथागतस्य नामाष्टोत्तरशतं श्रोष्यन्ति लिखिष्यन्ति लिखापयिष्यन्ति तेषां इमे गुणानुसंसा भविष्यन्ति। [4]
ॐ नमो भगवते अपरिमितायुर्ज्ञानसुविनिश्चिततेजोराजाय तथागतायार्हते सम्यक्संबुद्धाय, तद्यथा, ओं पुण्यमहापुण्य अपरिमितपुण्य अपरिमितायुपुण्यज्ञानसंभारोपचिते, ओं सर्वसंस्कारपरिशुद्धधर्मते गगणसमुद्गते स्वभावपरिशुद्धे महानयपरिवारे स्वाहा। [5]
इमां मञ्जुश्रीस्तथागतस्य नामाष्टोत्तरशतं ये केचिल्लिखिष्यन्ति लिखापयिष्यन्ति पुस्तकगतामपि कृत्वा गृहे धारयिष्यन्ति वाचयिष्यन्ति, ते परिक्षीणायुषः पुनरेव वर्षशतायुषो भविष्यन्ति; इतश्च्युत्वा अपरिमितायुषस्तथागतस्यबुद्धक्षेत्रे उपपद्यन्ते, अपरिमितायुषश्च भविष्यन्ति अपरिमितगुणसंचये लोकधातौ। [6]
ॐ नमो भगवते [etc., as para. 5]। तेन खलु पुनः समयेन नवनवतीनां बुद्धकोटिनाम् एकमतेनैकस्वरेण इदमपरिमितायुःसूत्रं भाषितम्। [7]
ॐ नमो भगवते [etc., as para. 5]। तेन खलु पुनः समयेन चतुरशीतीनां बुद्धकोटिनाम् एकमतेनैकस्वरेण इदमपरिमितायुःसूत्रं भाषितम्। [8]
ॐ नमो भगवते [etc., as para. 5]। तेन खलु पुनः समयेन सप्तसप्ततीनां बुद्धकोटिनाम् एकमतेनैकस्वरेण इदमपरिमितायुःसूत्रं भाषितं। [9]
ॐ नमो भगवते [etc., as para. 5]। तेन खलु पुनः समयेन पञ्चषष्टीनां बुद्धकोटीनां एकमतेनैकस्वरेण इदमपरिमितायुःसूत्रं भाषीतम्। [10]
ॐ नमो भगवते [etc., as para. 5]। तेन खलु पुनः समयेन पञ्चपञ्चशतीनां बुद्धकोटीनां एकमतेनैकस्वरेण इदमपरिमितायुःसूत्रं भाषितं। [11]
ॐ नमो भगवते [etc., as para. 5]। तेन खलु पुनः समयेन पञ्चचत्वारिंशतीनां बुद्धकोटीनां एकमतेनैकस्वरेण इदमपरिमितायुःसूत्रं भाषितं। [12]
ॐ नमो भगवते [etc., as para. 5]। तेन खलु पुनः समयेन षत्त्रिंशतीनां बुद्धकोटीनाम् एकमतेनैकस्वरेण इदमपरिमितायुःसूत्रं भाषितं। [13]
ॐ नमो भगवते [etc., as para. 5]। तेन खलु पुनः समयेन पञ्चविंशतीनां बुद्धकोटीनाम् एकमतेनैकस्वरेण इदमपरिमितायुःसूत्रं भाषितं। [14]
ॐ नमो भगवते [etc., as para. 5]। तेन खलु पुनः समयेन गङ्गानदीवालुकोपमानां बुद्धकोटीनाम् एकमतेनैकस्वरेण इदमपरिमितायुःसूत्रं भाषितं। [15]
ॐ नमो भगवते [etc., as para. 5] यैदमपरिमितायुः सूत्रं लिखिष्यति लिखापयिष्यति। सा गतायुरपि वर्षशतायुर्भविष्यति पुनर्वायुर्विवर्धयिष्यति। [16]
ॐ नमो भगवते [etc., as para. 5]। यैदमपरिमितायुः सूत्रं लिखिष्यति लिखापयिष्यति स न कदाचिन् नरकेषुपपद्यते न तिर्यग्योनौ न यमलोके न अक्षणेषु च कदाचिदपि उपपत्स्यते। यत्र यत्र जन्मन्युपपद्यते, तत्र तत्र सर्वत्र जातौ जातौ जातिस्मरो भविष्यति। [17]
ॐ नमो भगवते [etc., as para. 5]। यैदमपरिमितायुः सूत्रं लिखिष्यति लिखापयिष्यति तेन चतुरशीतिधर्मस्कन्धसहस्राणि लिखापितानि भविष्यन्ति। [18]
ॐ नमो भगवते [etc., as para. 5]। यैदमपरिमितायुः सूत्रं लिखिष्यति लिखापयिष्यति तेन चतुरशीतिधर्मराजिकासहस्राणि कारापितानि प्रतिष्ठापितानि भविष्यन्ति। [19]
ॐ नमो भगवते [etc., as para 5]। यैदमपरिमितायुः सूत्रं लिखिष्यति लिखापयिष्यति तस्य पञ्चानन्तर्याणि कर्मावरणानि परिक्षयं गच्छन्ति। [20]
[Para. 21 is missing in the Sanskrit text.]
ॐ नमो भगवते [etc., as para. 5]। यैदम् अपरिमितायुः सूत्रं लिखिष्यति लिखापयिष्यति, तस्य न मारो न मारकायिका न यक्षा न राक्षसा नाकाल्मृत्युरवतरं लप्स्यन्ते। [22]
ॐ नमो भगवते [etc., as para. 5] यैदमपरिमितायुः सूत्रं लिखिष्यति लिखापयिष्यति, तस्य मरणकालसमये नवनवतयो बुद्धकोट्यः संमुखं दर्शनं दास्यन्ति, बुद्धसहस्रं हस्तेन हस्तं तस्योपनामयन्ति, बुद्धक्षेत्राद् बुद्धक्षेत्रं संक्रामन्ति; नात्म् काङ्क्षा न विचिकित्सा न विमातिरुत्पादयितव्या। [23]
ॐ नमो भगवते [etc., as para. 5]। यैदमपरिमितायुः सूत्रं लिखिष्यति लिखापयिष्यति, तस्य चत्वारो महाराजानः पृष्ठतः पृष्ठतः समनुबद्धा रक्षावरणागुप्तिं करिष्यन्ति। [24]
ॐ नमो भगवते [etc., as para. 5]। यैदमपरिमितायुःसूत्रं लिखिष्यति लिखापयिष्यति स सुखावत्यां लोकधातव् अमिताभस्य तथागतस्य बुद्धक्षेत्रे उपपद्यते। [25]
ॐ नमो भगवते [etc., as para. 5]। यस्मिन् पृथिवीप्रदेशे इदमपरिमितायुःसूत्रं लिखिष्यन्ति लिखापयिष्यन्ति, स पृथिवीप्रदेशः चैत्यभूतो वन्दनीयश्च भविष्यति। येषां तिर्यग्योनिगतानां मृगपक्षिणां कर्णापुटे निपतिष्यति ते सर्वे अनुत्तरायां सम्यक्संबोधावभिसंबोधिमभिसम्भोत्स्यन्ते। [26]
ॐ नमो भगवते [etc., as para. 5]। यैदमपरिमितायुःसूत्रं लिखिष्यति लिखापयिष्यति तस्य स्त्रीभावो न कदाचिदपि भविष्यति। [27]
ॐ नमो भगवते [etc., as para. 5]। यैदमपरिमितायुः सूत्रं धर्मपर्यायम् उद्दिश्य एकम् अपि कार्षापनां दानंदास्यति, तेन त्रिसाहस्रमहासाहस्रलोकधातुं सप्तरत्नपरिपूर्णं कृत्वा दानं दत्तं भवति। [28]
ॐ नमो भगवते [etc., as para 5]। यैदं धर्मभाणकं पूजायिष्यति, तेन सकलसमाप्तः सद्धर्मः पूजितो भवति। [29]
ॐ नमो भगवते [etc., as para 5]। यथा विपश्वि-शिखि-विश्वभु-क्रकुच्छन्द-कनकमुनि-काश्यप-शाक्यमुनि-प्रभृतीनं तथागतानां सप्तरत्नमयाः पूजाः कृत्वा तस्य  पुण्यस्कधस्य प्रमाणं शक्यं गणयितुं, न त्वपरिमितायुः सूत्रस्य पुण्यस्कन्धस्य प्रमाणं शक्यं गणयितुम्। [30]
ॐ नमो भगवते [etc., as para. 5]। यथा सूमेरोः पर्वतराजस्य समानं रत्नराशिं कृत्वा दानं दद्यात्, तस्य पुण्यस्कन्धस्य प्रमाणं शक्यं गणयितुं, न त्वपरिमितायुःसूत्रस्य पुण्यस्कन्धस्य प्रमाणां गणयितुम्। [31]
ॐ नमो भगवते [etc., as para. 5]। यथा चत्वारो महासमुद्रा उदकपरिपूर्ण्णा भवेयुः, तत्र एकैकविन्दुं शक्यं गणयितुं, न त्वपरिमितायुःसूत्रस्य पुण्यस्कन्धस्य प्रमाणां गणयितुम्। [32]
ॐ नमो भगवते [etc., as para. 5]। यैदमपरिमितायुःसूत्रं लिखिष्यति लिखापयिष्यति संस्कृत्य पूजयिष्यति तेन दशसु दिक्षु सर्वबुद्धक्षेत्रेषु सर्वतथागता वन्दिताः पूजिताश्च भविष्यन्ति। [33]
ॐ नमो भगवते [etc., as para. 5] 
दानबलेन समुद्गत बुद्धो दानबलाधिगता नरसिंहाः।  
दानबलस्य च श्रूयति शब्दः कारुणिकस्य पुरे प्रविशान्तम्॥

[34]
शीलबलेन समुद्गत बुद्धः शीलबलाधिगता नरसिंहाः।  
शीलबलस्य च श्रूयति शब्दः कारुणिकस्य पुरे प्रविशन्तम्॥

[35]
क्षान्तिबलेन समुद्गत बुद्धः क्षान्तिबलाधिगता नरसिंहाः।  
क्षान्तिबलस्य च श्रूयति शब्दः कारुणिकस्य पुरे प्रविशान्तम्॥

[36]
विर्यबलेन समुद्गत बुद्धो वीर्यबलाधिगता नरसिंहाः।  
वीर्यबलस्य च श्रूयति शब्दः कारुणिकस्य पुरे प्रविशान्तम्॥

[37]
ध्यानबलेन समुद्गत बुद्धो ध्यानबलाधिगता नरसिंहाः।  
ध्यानबलस्य च श्रूयति शब्दः कारुणिकस्य पुरे प्रविशान्तम्॥

[38]
प्रज्ञाबलेन समुद्गत बुद्धः प्रज्ञाबलाधिगता नरसिंहाः।  
प्रज्ञाबलस्य च श्रूयति शब्दः कारुणिकस्य पुरे प्रविशान्तम्॥

[39] 
ॐ नमो भगवते [etc., as para. 5]। इदमवोचद् भगवानात्तमनास्ते च भिक्षवस्ते च बोधिसत्त्वा महासत्त्वाः सा च सर्वावती पर्षत् सदेवमानुषासुरगन्धर्वश्च लोको भगवतो भाषितमभ्यनन्दमिति। [40]
