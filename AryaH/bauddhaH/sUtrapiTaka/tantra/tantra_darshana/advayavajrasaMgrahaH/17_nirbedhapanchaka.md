+++
dbcs_url = "https://www.dsbcproject.org/canon-text/content/374/1736"
title = "१७ निर्बेधपञ्चक"

+++
१७। निर्बेधपञ्चक।  
बुद्धं बुद्धं जगत् शुद्धं द्वन्द्वबोधे न बन्धनाः।  
आदिशुद्धो महाबुद्धः किं बुद्धं बुद्धशासने॥१॥

इदं निवृत्तप्रतिपक्षतत्त्वफलविकल्पस्य।  
सहजं निवृत्तप्रतिपक्षतत्त्वफलविकल्पस्य।  
सहजं निर्बेधभाजः स्वाभाविकं वचः(?)॥२॥

ज्ञानमनाविलं शून्यमनाभोगकृपात्मकम्।  
प्रतीत्य जायते तच्च स्वभावाभाववर्ज्जितम्॥३॥

अनेन निर्बेधप्रतिरूपमाख्याति -
धर्म्माणां शून्यता वायुः कृपा वायुर्गरीयसी।  
वायुः सम्बरसामर्थ्यं वायुशुद्धा च सम्बृतिः॥४॥

अनेन निर्भरसहजोद्भारमुद्गीरति -
हा किं ब्रूमः कथं ब्रूमो ब्रूमो वा क्क नु ते जनाः।  
वद्धा वृत्तिर्भवेद् येषामनाभोगार्थः शालिनी॥५॥

एतेन करुणयाऽप्रतिष्ठितनिर्व्वचनाय धर्म्मगम्भीरनयाधिमुक्तिकपुरुषदुर्ल्लभतामावेदयति।  
सकर्म्मसूत्रबीजाद्धि मर्म्मच्छेदि फलं मम।  
.............यो मया हिंस्रो...........प्येवं सहिते॥६॥

अनेन स्वकर्म्मसूत्रग्रथितोपहतमतिसकलसत्त्वपरिग्रहं कुर्व्वाणो बोधिसत्त्वानां हृदयमाचष्टे।  
॥

निर्बेधपञ्चकं समाप्तम्॥

