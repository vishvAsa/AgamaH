+++
dbcs_url = "https://www.dsbcproject.org/canon-text/content/729/2857"
title = "कल्पोक्तमारीचीसाधनम्"

+++
कल्पोक्त-मारीची-साधनम्सम्यक् प्रणम्य
मारिल्चीं वैरोचन-कुलोद्भवाम्,कल्पोक्त-विधिना
तस्याह् कथ्यते साधन-क्रमः। तत्र तावत् श्र्ल्-मारीच्य्-उदय-मण्डलाभिषिक्तो
मन्त्री स्व-समय-संवर-परिपालन-शुद्ध-चित्तः सकल-सत्त्वाभ्युद्धरणशय ॐ फट् इत्य् उच्चारयन्
क्रोधमुष्टिं हृद्-ऊर्णा-मूर्द्धसु विन्यस्य मुख-शौचादिकं कृत्वा देव-गृहं प्रविश्य
पटादि-गत-मूर्त्तिं भगवतीं अवतार्य्य मारीची-विघ्नोत्सारण-मन्त्रेण गन्धोदकं परिजप्यानेनैव
पञ्चोपहारादिकं प्रपूज्यम्। तत्रयं विघ्नोत्-सारण-मन्त्रः ॐ मारीच्यै हुं सर्व्व-विघ्नान्
उत्सारय हुं फट्। ततः स्वहृदयक्षरेण निशि चन्द्र-मण्डलं दिवा सूर्य्य-मन्दलं आ-कारेण
ध्यात्वा तस्योपरि प्रथम-त्रयोदश-बीजं अर्द्धेन्दु-बिन्दु-भूषितं तप्त-चामीकराभम्। ,तते विश्व-रश्मीन्
निश्चार्य्य तै रश्मिभिर् निष्पन्नां भगवतिं मूर्द्ध्नि गुरु-बुद्ध-बोधिसत्त्वांश्
च दृष्ट्वा पूजयित्वा अभिवन्द्य च अनेन मन्त्रेण ॐ मारीच्यै पुष्पं प्रतीच्च स्वाहा, ॐ मारीच्यै धूपं
प्रतीच्छ स्वाहा, ॐ मारीच्यै स्वाहेत्य् अर्घं परिजप्य, ॐ मारिच्यै अर्घं
प्रतीच्छ स्वाहा,अभावे सति ध्यानेन
वा ततः :रत्न-त्रयं मे शरणं
सर्व्वं प्रतिदिशाम्य् अघम्,अनुमोदे जगत्-पुण्यं
बुद्ध-बोधौ दधे मनः। आबोधेः शरणं यामि
बुद्धं धर्म्मं गुणोत्तमम्,बोधौ चित्तं करोम्य्
एष स्व-परार्थ-प्रसिद्धये। उत्पादयामि वर-बोधि-चित्तं
निमन्त्रयामि बहु-सर्व्व-सत्त्वान्,इष्टां चरिष्ये
वर-बोधि-चारिकां बुद्धो भवेयं जगतो हिताय। (१)इति त्रिर् उच्चार्य्य
प्रणिधि-पूर्व्वकं सर्व्व-धर्म्म-नैरात्मयं भावयेद् अनेन मन्त्रेण। ॐ शून्यता-ज्ञान-वाज्र-स्व-भावात्मकोऽहम्
इति पठित्वा:बीजं मायोपमाकारं
त्रै-धातुं च विशेषतः,दृश्यते स्पृश्यते
चैव यथा माया हि सर्व्वतः,न चोपलभ्यते चैव
सर्व्वस्य जगतः स्थितिः। इति प्रठित्वा प्रतिभास-मात्रम्
अवगम्य ततो अनादिकारणासत्कल्पना-बीजम् अपनीय स्व-भव-शुद्धोऽहम् इत्य् अभिमुञ्चेत्।  
स्व-भाव-शुद्धाः सर्व्व-धर्म्माः स्व-भाव-शुधोऽहम् इति वार-त्रयम् उच्चार्य्य ततः पूर्व्वोक्त-बीज-निष्पन्नं
चन्द्रं तस्योपरि ॐ-कारं तत् सर्व्वं परिणम्य श्रीमद्-वैरोचन-नाथं पद्म-गर्भ-सिंहासन-स्थं
वज्र-पर्य्यण्क-निषण्णं सुवर्ण-चन्द्रे बोध्यङ्गी-समाधि-समापन्नं जटा-मुकुट-धरं शान्तं
सर्व्वालङ्कार-भूषितम् ध्यायात्। ततः स्व-हृदि चन्द्र-मण्डलं
तस्योपरि पञ्च-विंशतिकम् अक्षरं परमहृदयं प्रथमस्य द्वितीयेन समा-युक्तं अर्द्धेन्दु-बिन्दु-भूषितं
विभाव्य निष्पन्नम् अशोक-स्तवकं तस्योपरि चन्द्र-स्थ-माँ-कारं ध्यात्वा तत् सर्व्वपरिणतम्
आत्मानं मारीची-रूपेण भावयेत् अहम् एव मारीची भगवती इति सु-पीतां जाम्भू-नद-प्रभाकारां
दीप्त-देहां चैत्य-गर्भ-स्थां रक्ताम्बर-धरां रक्त-कञ्चुकोत्तरीयां नाना-वलय-सर्व्वालङ्कार-भूषितां
कट-कुण्डल-कटिसूत्रकिङ्किणी-नूपुर-रवां अष्ट-भुजां त्रि-मुखां त्रिनेत्रां ज्वलत्-स्फुरद्-रश्मि-मा-(२)लिनीं बन्धूक-जवा-कुसुम-सदृशाधरां
वैरोचन-कृत-मूर्द्ध-जां अशोक-माला शिरसि भुषितां वाम-करैर् अक्षसूत्राशोक-चाप-धरां
दक्षिणे स्फुरद्-वज्र-सूचिकाङ्कुश-चरोल्ललन-प्रियां प्रथमं मुखं सौम्यं विकसिताननं
सु-पीतकनकावदातं उत्फुल्ल-लोचनं सिन्दूर-रेणु-रन्जिता-धरं शृङ्गार-रस-विभ्रमं वाम-मुखं
वाराहं स-रोष-विकृतं विकटोत्कट-भीषणं इन्द्रनील-प्रभाकारं द्वादशर्क-सम-प्रभम् उरुभृकुटि-करालं
ललज्-जिह्वं भयस्यापि भयङ्करं दक्षिण-मुखं सु-रक्तं दिव्य-ज्वलद्-भासुरम् इव, हर्म्योत्थितशोक-तरु-कुसुम-मालावकीर्णं
तस्याः शिरसि वैरोचनं नाथं पूर्व्वोक्त-वर्ण-मुद्रोपेतम् अधःस्तात् सप्त-शुकर-रथ-गतां
प्रत्यालीढ-स्थितां कुमारींनव-यौवन-स्थाम्, रथ-वाहक-शूकराणाम्
अधस्तात् यँ-भवं वायव्य-मण्डले हँ-कर-परिणतं राहु-ग्रहं हस्ताभ्यां ग्रस्तं चन्द्र-सूर्य्यौ
दिवा दिनकरं निशि-गतं चन्द्रमसं देवी-चतुष्टय-परिवृतां ध्यायात्। तत्र पूर्व्वेन
ॐ मारीच्यै वर्त्तालि वदालि वरालि वराहमुखि सिद्धिम् आकर्षय जः स्वाहेति एवं देवीं
रक्त-वर्णां वराहैकमुखीं चतुर्-भुजां रक्त-कञ्चुकोत्तरीयां वामे पाशाशोक-हस्तां दक्षिणे
वज्राङ्कुश-सूचि-धरां सर्व्वाभरण-भूषितां कल्पोक्त-विधिना अभिप्रेत-सिद्धिम् आकर्षयन्तीम्
ध्यायात्। ॐ मारीच्यै वर्त्तालि
वदालि वरालि वराहमुखि सर्व्व-दुष्ट-प्रदुष्टानां मुखं बन्ध बन्ध हुं स्वाहा। वदालीं
देवीं पूर्व्वोक्त-वस्त्राभरण-तद्-रूपां पीत-वर्णां वामे पश-वज्र-धरां दक्षिणे पल्लव-सूची-धरां
दुष्टानां मुख-चक्षुषी सीवन्तीं दक्षिण-तो भावयेत्। ॐ मारीच्यै वर्त्तालि
वदालि वरालि वराहमुखि सर्व्व-दुष्टान् स्तम्भय वँ स्वाहेति वरालीं देवीं तद्वत् वस्त्राभरण-वर्णं
तु दक्षिणे वज्र-सूचि-हस्तां(३)वामे पाचाशोक-धरां
सर्व्व-दुष्टान् स्तम्भयन्तीं पश्चिमे न्यसेत्। ॐ मारीच्यै वर्त्तालि
वदालि वरालि वराहमुखि सर्व्व-सत्व्तान् मे वशम् आनय होः स्वाहेति वराह-मुखीं देवीं
रक्त-वर्णां तथा-वस्त्राभरणं च सव्येन वज्र-शर-धारिणीं वामे अशोक-चाप-धरां सर्व्व-सत्त्वान्
उपसर्पयन्तीं उत्तरस्यां दिशि न्यसेत्। ततो वज्राङ्कुश्य्-आदिभिर्
मुद्रभिः तन्-मन्त्रैश् चाकर्षणादिकं कुर्य्यात्। ज्ञान-सत्त्वर्न् आकृष्य प्रवेश्य
बद्ध्वा वशीकृत्य साधयेत्। तर्ज्जनि-अङ्कुश-बन्धेनकनिष्ठया महाङ्कुश्ची
बाहु-ग्रन्थि-कटाग्राभ्यां शृङ्खला-पृष्ठयोश् च पीडनादिति। ॐ वज्राङ्कुशि जः इत्य्
अनेन ज्ञान-सत्त्वम् आकृष्य पुरतो अर्घ-पाद्य्-आदिकं दद्यात्। मारीची-मुद्रणम्। ततः
ॐ वज्रो-पाश हुं इत्य् अनेन प्रवेशयेत्, ॐ वज्र-स्फोट वं
अनेन बन्धयेत्, ॐ वज्रावेश होः अनेन तोषयेत्। ततः समय- देवताभिः सदाऽद्वयं कुर्य्यात्। तत्रेयं मुद्रा:उधौ हस्तौ समौ कृत्वा
अङ्जल्य्-आकार-मिश्रितौ,कुर्य्याद् विकसिताव्
अग्राव् उभाव् अङ्गुष्ठ-नामितौ। मध्यमाङ्गु-समाश्लिष्टौ
कुण्डलाकार-बन्धितौ,पर्य्यङ्केणोपविष्टेन
नाभि-देशे तदा न्यसेत्। एषा मुद्रा वरा
श्रेष्ठा सर्व्व-कर्म्मसु योजयेत्,ततोऽभिषेकं गृह्णीयात्
महा-मुद्रया अनया। अङ्गुष्ठ-सत्त्व-पर्य्यङ्का
कुङ्चिताग्राग्र-विग्रहा,सम-मध्यर्नोत्तर्नाङ्गा
शेषा वज्राङ्जलि-प्रभा। इति मूर्द्ध्नि
स्थाप्य ॐ भूः खँ माँ अभिषिङ्चेति मन्त्रेण वैरोचनः कनकाभो बोध्यङ्ग्य्-अवस्थितः शिरसि
ध्येयह्। भावना-खिन्नो जपेन् मन्त्रम्। स्व-हृदि चन्द्र-स्थं मन्त्रं देदीप्यमानम्
ॐ मारीच्यै स्वाहेति दृष्ट्वा जपेत्। यथाशक्त्या भावना-पूर्व्वङ्गमं
सर्व्वां देवतीं समुत्तेजयन्तिं पश्यन् मन्त्रं जपेत्। पश्चान् न्यूनाधिक-विद्किः शताक्षरेण
पूरयेत्। तत्रायं मन्त्रं: ॐ वज्र-सत्त्व समयम् अनुपालय वज्र-सत्त्वत्वेनोपतिष्ठ, दृढो मे(४)भव, सु-तोष्यो मे भव, अनुरक्तो मे भव, सु-पोष्यो मे भव, सर्व्व-सिद्धिंमे प्रयच्छ, सर्व्व-कर्म्मसु
च मे चित्तम् श्रेयः कुरु, हुँ हहहहहोःभगवन् सर्व्व-तथागत-वज्र
मा मे मुङ्च, वज्रीभव महा-समय-सत्त्व आः। विसर्ज्जन-काले
तु सर्व्वम् एतत् कुशलं परिणम्य अभिप्रेतां सिद्धिम् अभियाच्य स्व-मुद्रां शिरसि मुङ्चेत्
ॐ मारीच्यै मुर् इति। स्वाधिदैवत-योगेन
भोजनस्नान-दान-शयनादिकं सर्व्वं प्रकल्पयेत्। इत्य् अनेन क्रमेण काय-वाक्-चित्त-रक्षां
कृत्वा यथासुखं विहरेद् इति। मारीच्याः साधनं
कृत्वा यच्-चुभं समुपार्ज्जितम्,प्रप्नुवन्तु पदं
सत्त्वा मारीची-ज्ञान-निर्म्मलम्। ॐ ख ख खादि खादि
गृह्ण गृह्ण गृह्णन्तु सार्व्व-भौतिका बलिं मम शान्तिं कुर्व्वन्तु स्वाहेति बलि-मन्त्रःकल्पोक्त-मारीची-साधनं
समाप्तम्। कृतिर् इयं पण्डिताचार्य्य-गर्भपादानाम्।  
(५)
