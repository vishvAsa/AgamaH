+++
dbcs_url = "https://www.dsbcproject.org/canon-text/content/373/1720"
title = "नानासिद्धोपदेशः"

+++
नानासिद्धोपदेशः
पद्माङ्कुरस्य-
प्रज्ञोपाययोर्महासुखचक्रस्थमोङ्कारहकारादवतीर्णौ(र्णो) ज्ञानचेत-
मणिसूत्रवदेकीकृत्य दोलया महामुद्रोपदेशः।  
प्रज्ञारक्षितस्य-
कमलकुलिशानुभवित्वसद्बिन्दुरनक्षरशिखाग्रतो महामुद्रोपदेश-
स्तत्त्वपारगो महासुखचक्रावतीर्णो ज्ञानतन्तुं समरसीकृत्य दोलया
सहजयोगः।  
नेलीपादस्य-
कुलिशमणिनिविष्टो ज्ञानबिन्दुरनक्षरः।  
आशुसिद्धिकरः प्रोक्तो नेलीपादेन धीमता॥

रविगुप्तस्य-
ज्ञानदीपशिखाकारो निर्माणाब्जेन्दुमध्यगः।  
हंकारं द्रावयत्याशु रविगुप्तेन भषितम्॥

कृष्णाचार्याणाम्-
कृष्णाचार्यैः समाख्याता चण्डाली नाभिमध्यगा।  
आदिस्वरस्वभावाऽसौ दहत्यनाहतं मुखात्॥

निर्माणे तिलका ख्याता वसन्तो धर्मचक्रगः।  
द्वयोरेकस्वभावस्तु कृष्णाचार्येण ख्यापितम्॥

सरहपादानाम्-
निर्माणचक्रद्वये नाभौ पञ्चाक्षरविभावना।  
कर्तव्या योगयुक्तेन ख्यापितं सरहेण तु॥

महीधरस्य-
निर्माणचक्रे शून्यस्वभावा चण्डाली अनाहतप्रियेति महीधरः।  
भूरिपादानाम्-
निर्माणचक्राद्याकारकमलवरटकेऽकरहकारौ
मृणालतन्त्वाकारेणैकीभूयाऽनाहतद्राविणाविति भूरिपादाः।  
वीणापादस्य-
निर्माणचक्रे रविसोमसम्पुटज्ञानबिन्दुसमुत्थितौ रेखया आलि-
कालिसम्पुटस्वरूपया त्रिभिर्वेष्टय पुनरुत्थितौ रेखाद्वयप्रज्ञोपाय-
स्वभावौ। एका शुक्ला धर्मचक्रात् प्रतिनिवृत्य पश्येत् , द्वितीया
चक्रं प्रज्ञास्वभावा अनाहतं कान्तमिवालिङ्गयतीति वीणापादमतं
किल।  
विरूपाचार्यस्य-
निर्माणचक्रेऽन्तरीक्षचक्रस्थमोङ्कारं मुखेन शीत्कारवाय्वप्रवेशेन
गणयेद् बुध इति विरूपाचार्येण देशितम्।  
मुखेन घोलयेत् प्राज्ञो यावदद्वयतां व्रजेत्।  
अकाराक्षरहकारौ विरूपाचार्येण देशितम्॥

नागबुद्धेः-
निर्माणपद्मस्थयोनिचक्रस्य कर्णिका ज्वलति धर्मचक्रगता भवेत्,
संभोगस्थानाहतरेखया एकीभवतीति नागबुद्धेः।  
दिङ्नागस्य-
मुखेन निर्गमप्रवेशवायुना अकारहंकारौ तावद् घोलयेद् यावद-
द्वयतां व्रजेत्। ततोऽधरदशने संस्थाप्य रसनया आक्रमेदिति 
दिङ्नागः।  
मातलेः-
मुखे रक्त अंकारो निर्गमेन च वायुना।  
उपायशुक्रहुंकारप्रवेशेन च घोलयेत्॥

एकीभवनतो नित्यं ककतुण्डी प्रसिद्धयति।  
मिक्ताभं ज्ञानबिन्दुं नासाग्रे भावयेत् सुधीः॥

कर्णे वासति शब्दांश्च मतलिः संप्रचक्षते॥

मत्स्येन्द्रस्य-
नागसं(?)कायमुखाक्षिकर्णनासिका अपि वा वायुयन्त्रणादधिगपि-
(कोऽपि) ज्वलते वीरो मत्स्येन्द्रमतमीदृशम्।  
उद्देशममुच्चयः
प्रज्ञाशिरसि ओङ्कारमुपायशिरसि हूँद्वयमधोमुखम्। अन्तर्मध्ये च वज्रादिमुखे प्रज्ञास्थितवायुना हतो बिन्दुरुपायशिखाग्रं याति।  
उपायवायुना हतो बिन्दुः [प्रज्ञा]शिखाग्रं याति। ज्ञानबिन्दुः सुखरूपत्वेन
चिन्तितः सन् ज्ञानदीपशिखाकार ओङ्कारवचोलिङ्गितः सुखमयत्वेन
विभावितः सन् दाहानन्तरं शिखात् सुखमयभावनात्। तिलका ओङ्कारो 
वसन्तो हूँकारोऽधोमुख एकस्वभावः। न सुखमयचित्तत्। चक्रद्वये लाँ हूँ मा इत्याद्यक्षराणि ज्ञानबोधिचित्तद्रावकणि। तदनु मु(सु)ख-
भावनामात्रम्।  
यच्चक्राद्विनिवृत्य ज्ञानबिन्दुं मुखं परिवर्त्य प्श्यति, धर्मचक्रस्थ-
कान्तमलिङ्गाति, ओङ्कारवज्रमुखेन वायुं प्रवेशयेत् सुखस्वभावत्वेन।  
अ(ओ)ङ्कारं निःसरन्तं वाय्वाकृष्टं हुँकारं प्रविश्द्वाय्वारूढं
घोलयेत्। अर्थयता निःस्वभावता यावत्। अधरदशनेऽधोदन्तपङ्क्तौ
जिह्वामारोच(प)येत्। अद्वयतो निःस्वभावता। काकतुण्डीमुखेन वायु-
निर्गमः। नरनासिकायां निर्गच्चेत्। अप्रविशेद्(शति) वायौ हं नासाग्रे
प्रज्ञपद्मनसाग्रे घोलरन्ध्राग्रे च वासति शब्दं करोति सुखरूपं बिन्दुम्।  
मुखादिकं प्रथमादेव भावनया हस्तद्वयाङ्गुल्या पीडयेत्, भावना-
प्रकर्षेण मन्त्रयेत्॥

॥

इति नानासिद्धोपदेशः॥

