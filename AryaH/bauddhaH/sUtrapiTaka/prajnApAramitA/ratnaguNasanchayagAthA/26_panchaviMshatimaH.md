+++
dbcs_url = "https://www.dsbcproject.org/canon-text/content/402/1855"
title = "26 पञ्चविंशतिमः"

+++
२५
२२१. यो शिक्षमाणु न उपैति कहिंचि शिक्षां 
न च शिक्षकं लभति नापि च शिक्षधर्मान्।  
शिक्षा अशिक्ष उभयो अविकल्पमानो 
यो शिक्षते स इह शिक्षति बुद्धधर्मे॥१॥

२२२. यो बोधिसत्त्व इमु जानति एव शिक्षां 
न स जातु शिक्षविकलो भवते दुशीलो।  
आराधितेषु इह शिक्षति बुद्धधर्मं 
शिक्षातिशिक्षकुशलो ति निरूपलम्भो॥२॥

२२३. शिक्षन्तु एव विदु प्रज्ञ प्रभंकराणां 
नोत्पद्यते अकुशलमपि एकचित्तम्।  
सूर्ये यथा गगनि गच्छति अन्तरीक्षे 
रश्मीगते न स्थिहते पुरतोऽन्धकारम्॥३॥

२२४. प्रज्ञाय पारमित शिक्षित संस्कृतानां 
सर्वेष पारमित भोन्तिह संगृहीताः।  
सत्कायदृष्टि यथ षष्टि दुवे च दृष्टी 
अन्तर्गतास्तथमि पारमिता भवन्ति॥४॥

२२५. यथ जीवितेन्द्रिय निरुद्धि य केचिदन्ये 
भोन्ती निरुद्ध पृथु इन्द्रिय यावदस्ति।  
एमेव प्रज्ञचरिते विदु उत्तमानां 
सर्वेत पारमित उक्त य संगृहीता॥५॥

२२६. ये चापि श्रावकगुणा तथ प्रत्ययानां 
सर्वेषु भोन्ति विदु शिक्षितु बोधिसत्त्वा।  
नो चापि तत्र स्थिहतान स्पृहेति तेषा-
मयु शिक्षितव्यमति शिक्षति एतमर्थम्॥६॥

भगवत्यां रत्नगुणसंचयगाथायां शिक्षापरिवर्तो नाम पञ्चविंशतिमः॥

