+++
dbcs_url = "https://www.dsbcproject.org/canon-text/content/402/1837"
title = "08 अष्टमः"

+++
८
८२. रूपस्य शुद्धि फलशुद्धित वेदितव्या
फलरूपशुद्धित सर्वज्ञतशुद्धिमाहुः।  
सर्वज्ञताय फलशुद्धित रूपशुद्धी
आकाशधातुसमताय अभिन्नछिन्नाः॥१॥

८३. त्रैधातुकं समतिक्रान्त न बोधिसत्त्वा 
क्लेशापनीत उपपत्ति निदर्शयन्ति।  
जरव्याधिमृत्युविगताश्च्युति दर्शयन्ति 
प्रज्ञाय पारमित यत्र चरन्ति धीराः॥२॥

८४. नामेव रूपि जगती अयु पङ्कसक्ता 
संसारचक्रि भ्रमतेऽनिलचक्रतुल्ये।  
जानित्व भ्रान्तु जगती मृगवागुरेव 
आकाश पक्षिसदृशा विचरन्ति प्रज्ञाः॥३॥

८५. रूपस्मि यो न चरते परिशुद्धचारी 
विज्ञान संज्ञ अपि वेदन चेतनायाम्।  
एवं चरन्तु परिवर्जयि सर्वसङ्गां 
सङ्गाद्विमुच्य चरते सुगतान प्रज्ञाम्॥४॥

भगवत्यां रत्नगुणसंचयगाथायां विशुद्धिपरिवर्तो नामाष्टमः॥

